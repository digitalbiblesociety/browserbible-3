<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEZECHIEL 3 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EK.html">Biblia Ortodoxă Română Sinodală (2006)</a><a class="location" href="EK.html">IEZECHIEL 3</a><a class="prev" href="EK2.html">&lt;</a>
<a class="home" href="index.html">=</a>
<a class="next" href="EK4.html">&gt;</a>
</div></div>
<div class="section chapter EK EK3 ron_bor ron " dir="ltr" lang="ro" data-id="EK3" data-nextid="EK4" data-previd="EK2">
<div class="c">3</div>
<div class="p">
<span class="v-num v-1">1&nbsp;</span><span class="v EK3_1" data-id="EK3_1">Apoi mi-a zis: "Fiul omului, mănâncă ceea ce ai dinainte, mănâncă această hârtie şi mergi de grăieşte casei lui Israel!"</span>
<span class="v-num v-2">2&nbsp;</span><span class="v EK3_2" data-id="EK3_2">Atunci eu mi-am deschis gura şi Acela mi-a dat să mănânc cartea aceea,</span>
<span class="v-num v-3">3&nbsp;</span><span class="v EK3_3" data-id="EK3_3">Şi mi-a zis: "Fiul omului, hrăneşte-ţi pântecele şi-ţi satură lăuntrul tău cu această carte pe care ţi-o dau Eu!" Şi eu am mâncat-o şi era în gura mea dulce ca mierea.</span>
<span class="v-num v-4">4&nbsp;</span><span class="v EK3_4" data-id="EK3_4">Apoi Acela mi-a zis: "Fiul omului, scoală şi mergi la casa lui Israel şi le spune cuvintele Mele;</span>
<span class="v-num v-5">5&nbsp;</span><span class="v EK3_5" data-id="EK3_5">Căci nu eşti trimis la un popor cu grai necunoscut şi cu limbă neînţeleasă, ci către casa lui Israel;</span>
<span class="v-num v-6">6&nbsp;</span><span class="v EK3_6" data-id="EK3_6">Nici la mai multe popoare cu grai necunoscut şi cu limbă neînţeleasă, ale căror cuvinte nu le-ai pricepe. Şi chiar la unele ca acestea de te-aş trimite, ele tot te-ar asculta;</span>
<span class="v-num v-7">7&nbsp;</span><span class="v EK3_7" data-id="EK3_7">Casa lui Israel însă nu va vrea să te asculte, pentru că nu vrea să Mă asculte pe Mine, că toată casa lui Israel are fruntea încruntată şi inima împietrită.</span>
<span class="v-num v-8">8&nbsp;</span><span class="v EK3_8" data-id="EK3_8">Pentru aceasta voi împietri chipul tău ca şi chipurile lor şi fruntea ta întocmai ca frunţile lor;</span>
<span class="v-num v-9">9&nbsp;</span><span class="v EK3_9" data-id="EK3_9">Voi face fruntea ta ca diamantul, mai tare decât stânca. Să nu te temi de ei şi de faţa lor să nu te sperii, căci ei sunt un neam de răzvrătiţi.</span>
<span class="v-num v-10">10&nbsp;</span><span class="v EK3_10" data-id="EK3_10">Fiul omului - îmi zice iar Acela, - primeşte în inima ta şi ascultă cu urechile tale toate cuvintele ce am să-ţi vorbesc.</span>
<span class="v-num v-11">11&nbsp;</span><span class="v EK3_11" data-id="EK3_11">Scoală şi mergi la cei duşi în robie, la fiii poporului tău şi, ori te-or asculta, ori nu te-or asculta, tu grăieşte-le şi le spune: Aşa zice Domnul Dumnezeu".</span>
<span class="v-num v-12">12&nbsp;</span><span class="v EK3_12" data-id="EK3_12">Atunci m-a ridicat Duhul şi am auzit la spatele meu un glas mare ca de tunet care zicea: "Binecuvântată fie slava Domnului în locul unde sălăşluieşte El!"</span>
<span class="v-num v-13">13&nbsp;</span><span class="v EK3_13" data-id="EK3_13">Şi am mai auzit zgomotul fiarelor care băteau din aripi şi huruitul roţilor de lângă ele şi bubuit puternic de tunet.</span>
<span class="v-num v-14">14&nbsp;</span><span class="v EK3_14" data-id="EK3_14">Şi Duhul m-a luat şi m-a dus. Şi am mers eu amărât şi cu sufletul întristat, dar mâna Domnului lucra puternic asupra mea.</span>
<span class="v-num v-15">15&nbsp;</span><span class="v EK3_15" data-id="EK3_15">Apoi am sosit în Tel-Aviv, la robii care locuiau aproape de râul Chebar, şi m-am oprit acolo unde trăiau ei şi am stat între ei şapte zile în uimire.</span>
<span class="v-num v-16">16&nbsp;</span><span class="v EK3_16" data-id="EK3_16">Iar după ce s-au împlinit cele şapte zile, a fost către mine cuvântul Domnului şi mi-a zis:</span>
<span class="v-num v-17">17&nbsp;</span><span class="v EK3_17" data-id="EK3_17">"Fiul omului! Iată, te-am pus străjer casei lui Israel; vei asculta deci cuvântul ce-Mi va ieşi din gură şi-l vei vesti ca din partea Mea.</span>
<span class="v-num v-18">18&nbsp;</span><span class="v EK3_18" data-id="EK3_18">De voi zice celui rău: Vei muri! şi tu nu-l vei înştiinţa, nici nu-i vei grăi, pentru a abate pe cel rău de la calea lui cea rea, ca să trăiască, cel rău va pieri în nelegiuirea sa şi Eu voi cere sângele lui din mâna ta.</span>
<span class="v-num v-19">19&nbsp;</span><span class="v EK3_19" data-id="EK3_19">Iar dacă tu vei înştiinţa pe cel rău şi el nu se va întoarce de la răutatea lui şi de la calea sa cea rea, acela va pieri de păcatul său, iar tu îţi vei mântui sufletul tău.</span>
<span class="v-num v-20">20&nbsp;</span><span class="v EK3_20" data-id="EK3_20">De asemenea, când cel drept se va abate de la dreptatea sa şi va săvârşi răul când voi pune înaintea lui o cursă şi va muri, dacă tu nu l-ai înştiinţat, acela va muri pentru păcatul său, iar faptele lui de dreptate, pe care le-a făcut el, nu i se vor pomeni, şi Eu voi cere sângele lui din mâinile tale.</span>
<span class="v-num v-21">21&nbsp;</span><span class="v EK3_21" data-id="EK3_21">Iar dacă tu vei înştiinţa pe cel drept să nu păcătuiască şi el nu va păcătui, atunci va fi şi el viu, pentru că a fost înştiinţat şi îţi vei mântui şi tu sufletul tău".</span>
<span class="v-num v-22">22&nbsp;</span><span class="v EK3_22" data-id="EK3_22">Apoi a fost iarăşi acolo mâna Domnului peste mine şi mi-a zis Domnul: "Scoală-te şi ieşi la câmp, că am să-ţi vorbesc acolo".</span>
<span class="v-num v-23">23&nbsp;</span><span class="v EK3_23" data-id="EK3_23">Atunci m-am sculat, am ieşit la câmp, şi iată mi s-a arătat acolo slava Domnului, pe care o văzusem la râul Chebar, şi am căzut cu faţa la pământ.</span>
<span class="v-num v-24">24&nbsp;</span><span class="v EK3_24" data-id="EK3_24">Dar a intrat în mine Duhul şi m-a ridicat în picioare, iar Domnul mi-a grăit şi mi-a zis: "Mergi şi te închide în casa ta!</span>
<span class="v-num v-25">25&nbsp;</span><span class="v EK3_25" data-id="EK3_25">Fiul omului, iată se vor pune asupra ta frânghii cu care vei fi legat, ca să nu mai ieşi în mijlocul lor.</span>
<span class="v-num v-26">26&nbsp;</span><span class="v EK3_26" data-id="EK3_26">Şi limba ta o voi lipi de cerul gurii tale, ca să fii mut şi să nu-i mai poţi mustra, că aceştia sunt un neam răzvrătit.</span>
<span class="v-num v-27">27&nbsp;</span><span class="v EK3_27" data-id="EK3_27">Dar când îţi voi grăi, voi deschide gura ta şi tu le vei zice: Aşa grăieşte Domnul Dumnezeu! Cine va vrea să asculte, să asculte, şi cine nu va vrea să asculte, să nu asculte, căci sunt un neam îndărătnic".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EK2.html">&lt;</a>
<a class="home" href="index.html">=</a>
<a class="next" href="EK4.html">&gt;</a>
</div></div>
</body>
</html>