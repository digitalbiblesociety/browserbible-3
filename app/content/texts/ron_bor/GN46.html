<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FACEREA 46 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="GN.html">Biblia Ortodoxă Română Sinodală (2006)</a><a class="location" href="GN.html">FACEREA 46</a><a class="prev" href="GN45.html">&lt;</a>
<a class="home" href="index.html">=</a>
<a class="next" href="GN47.html">&gt;</a>
</div></div>
<div class="section chapter GN GN46 ron_bor ron " dir="ltr" lang="ro" data-id="GN46" data-nextid="GN47" data-previd="GN45">
<div class="c">46</div>
<div class="p">
<span class="v-num v-1">1&nbsp;</span><span class="v GN46_1" data-id="GN46_1">Sculându-se deci Israel cu toate câte avea, a mers la Beer-Şeba şi a adus jertfă Dumnezeului tatălui său Isaac.</span>
<span class="v-num v-2">2&nbsp;</span><span class="v GN46_2" data-id="GN46_2">Atunci a zis Dumnezeu către Israel noaptea în vis: "Iacove, Iacove!" Iar el a răspuns: "Iată-mă!"</span>
<span class="v-num v-3">3&nbsp;</span><span class="v GN46_3" data-id="GN46_3">Şi Dumnezeu a zis: "Eu sunt Domnul Dumnezeul tatălui tău, nu te teme a te duce în Egipt, căci acolo am să te fac neam mare.</span>
<span class="v-num v-4">4&nbsp;</span><span class="v GN46_4" data-id="GN46_4">Am să merg cu tine în Egipt Eu Însumi şi tot Eu am să te scot de acolo, iar Iosif îţi va închide ochii cu mâna sa!"</span>
<span class="v-num v-5">5&nbsp;</span><span class="v GN46_5" data-id="GN46_5">După aceasta s-a ridicat Iacov de la Beer-Şeba, iar fiii lui Israel au luat pe Iacov, tatăl lor, şi pe copiii lor şi pe femeile lor în căruţele pe care le trimisese Iosif, ca să-l aducă.</span>
<span class="v-num v-6">6&nbsp;</span><span class="v GN46_6" data-id="GN46_6">Luând deci Iacov averile sale şi toate vitele ce agonisise în pământul Canaan, el a mers în Egipt împreună cu tot neamul lui.</span>
<span class="v-num v-7">7&nbsp;</span><span class="v GN46_7" data-id="GN46_7">Şi a adus el împreună cu sine în Egipt pe fiii şi nepoţii săi, pe fiicele, nepoatele sale şi tot neamul său.</span>
<span class="v-num v-8">8&nbsp;</span><span class="v GN46_8" data-id="GN46_8">Iar numele fiilor lui Israel, care au intrat în Egipt, sunt acestea: Iacov şi fiii lui: Ruben, întâiul-născut al lui Iacov.</span>
<span class="v-num v-9">9&nbsp;</span><span class="v GN46_9" data-id="GN46_9">Fiii lui Ruben: Enoh, Falu, Heţron şi Carmi.</span>
<span class="v-num v-10">10&nbsp;</span><span class="v GN46_10" data-id="GN46_10">Fiii lui Simeon: Iemuel şi Iamin, Ohad şi Iachin, Ţohar şi Saul, fiii canaaneencii.</span>
<span class="v-num v-11">11&nbsp;</span><span class="v GN46_11" data-id="GN46_11">Fiii lui Levi: Gherşon, Cahat şi Merari.</span>
<span class="v-num v-12">12&nbsp;</span><span class="v GN46_12" data-id="GN46_12">Fiii lui Iuda: Ir, Onan, Şela, Fares şi Zara. Însă Ir şi Onan au murit în ţara Canaanului. Iar fiii lui Fares erau Hesron şi Hamul.</span>
<span class="v-num v-13">13&nbsp;</span><span class="v GN46_13" data-id="GN46_13">Fiii lui Isahar erau Tola şi Fua, Iaşub şi Şimron.</span>
<span class="v-num v-14">14&nbsp;</span><span class="v GN46_14" data-id="GN46_14">Fiii lui Zabulon erau: Sered, Elon şi Iahleel.</span>
<span class="v-num v-15">15&nbsp;</span><span class="v GN46_15" data-id="GN46_15">Aceştia sunt feciorii şi nepoţii Liei, pe care i-a născut ea lui Iacov în Mesopotamia, ca şi pe Dina, fata lui: de toţi treizeci şi trei de suflete, băieţi şi fete.</span>
<span class="v-num v-16">16&nbsp;</span><span class="v GN46_16" data-id="GN46_16">Fiii lui Gad erau: Ţifion, Haghi, Şuni, Eţbon, Eri, Arodi şi Areli.</span>
<span class="v-num v-17">17&nbsp;</span><span class="v GN46_17" data-id="GN46_17">Fiii lui Aşer erau: Imna şi Işva, Işvi, Bria şi Serah, sora lor. Iar Bria a avut pe Heber şi Malkiel.</span>
<span class="v-num v-18">18&nbsp;</span><span class="v GN46_18" data-id="GN46_18">Aceştia sunt feciorii şi nepoţii Zilpei, pe care Laban a dat-o Liei, fiica sa. Ea a născut lui Iacov şaisprezece suflete.</span>
<span class="v-num v-19">19&nbsp;</span><span class="v GN46_19" data-id="GN46_19">Fiii Rahilei, soţia lui Iacov, erau: Iosif şi Veniamin.</span>
<span class="v-num v-20">20&nbsp;</span><span class="v GN46_20" data-id="GN46_20">Lui Iosif i s-au născut în ţara Egiptului Manase şi Efraim, pe care i-a născut Asineta, fiica lui Poti-Fera, preotul cel mare din Iliopolis. Fiul lui Manase, pe care i l-a născut ţiitoarea sa Sira este Machir; iar lui Machir i s-a născut Galaad; iar fiii lui Efraim, fratele lui Manase, au fost: Sutalaam şi Taam; Sutalaam a avut de fiu pe Edom.</span>
<span class="v-num v-21">21&nbsp;</span><span class="v GN46_21" data-id="GN46_21">Fiii lui Veniamin au fost: Bela, Becher şi Aşbel; fiii lui Bela au fost: Ghera şi Naaman, Ehi, Roş, Mupim, Hupim şi Ard.</span>
<span class="v-num v-22">22&nbsp;</span><span class="v GN46_22" data-id="GN46_22">Aceştia sunt fiii şi nepoţii Rahilei, care i s-au născut lui Iacov: de toţi paisprezece suflete.</span>
<span class="v-num v-23">23&nbsp;</span><span class="v GN46_23" data-id="GN46_23">Fiul lui Dan a fost: Huşim.</span>
<span class="v-num v-24">24&nbsp;</span><span class="v GN46_24" data-id="GN46_24">Fiii lui Neftali au fost: Iahţeel, Guni, Ieţer şi Şilem.</span>
<span class="v-num v-25">25&nbsp;</span><span class="v GN46_25" data-id="GN46_25">Aceştia sunt feciorii şi nepoţii Bilhăi, pe care Laban a dat-o roabă fiicei sale Rahila. Ea a născut lui Iacov de toate şapte suflete.</span>
<span class="v-num v-26">26&nbsp;</span><span class="v GN46_26" data-id="GN46_26">Iar sufletele, care au intrat cu Iacov în Egipt şi care au ieşit din coapsele lui, au fost de toate şaizeci şi şase afară de femeile fiilor lui Iacov.</span>
<span class="v-num v-27">27&nbsp;</span><span class="v GN46_27" data-id="GN46_27">Fiii lui Iosif, născuţi în Egipt, erau de toţi nouă suflete. Deci, de toate, sufletele casei lui Iacov, care au venit în Egipt cu el, au fost şaptezeci şi cinci.</span>
<span class="v-num v-28">28&nbsp;</span><span class="v GN46_28" data-id="GN46_28">Atunci a trimis Iacov pe Iuda înaintea sa, la Iosif, ca să-l întâmpine la Ieroonpolis, în ţinutul Goşen.</span>
<span class="v-num v-29">29&nbsp;</span><span class="v GN46_29" data-id="GN46_29">Iar Iosif, înhămându-şi caii la căruţa sa, a ieşit în întâmpinarea lui Israel, tatăl său, la Ieroonpolis şi, văzându-l, a căzut pe grumazul lui şi a plâns mult pe grumazul lui.</span>
<span class="v-num v-30">30&nbsp;</span><span class="v GN46_30" data-id="GN46_30">Israel însă a zis către Iosif: "De acum pot să mor, că am văzut faţa ta şi că trăieşti încă".</span>
<span class="v-num v-31">31&nbsp;</span><span class="v GN46_31" data-id="GN46_31">Iar Iosif a zis către fraţii săi şi către casa tatălui său: "Mă duc să vestesc pe Faraon şi să-i zic: Fraţii mei şi casa tatălui meu, care erau în pământul Canaan, au venit la mine.</span>
<span class="v-num v-32">32&nbsp;</span><span class="v GN46_32" data-id="GN46_32">Aceşti oameni sunt păstori de oi, căci trăiesc din creşterea vitelor, şi au adus cu ei oile şi vitele lor şi toate câte au.</span>
<span class="v-num v-33">33&nbsp;</span><span class="v GN46_33" data-id="GN46_33">Şi dacă vă va chema Faraon şi vă va zice: "Cu ce vă îndeletniciţi?"</span>
<span class="v-num v-34">34&nbsp;</span><span class="v GN46_34" data-id="GN46_34">Să-i răspundeţi: "Robii tăi am fost crescători de vite din tinereţile noastre până acum, şi noi şi părinţii noştri", ca astfel să vă aşeze în pământul Goşen. Căci pentru Egipteni este spurcat tot păstorul de oi.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="GN45.html">&lt;</a>
<a class="home" href="index.html">=</a>
<a class="next" href="GN47.html">&gt;</a>
</div></div>
</body>
</html>