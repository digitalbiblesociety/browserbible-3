<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>DEUTERONOMUL 10 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="DT.html">Biblia Ortodoxă Română Sinodală (2006)</a><a class="location" href="DT.html">DEUTERONOMUL 10</a><a class="prev" href="DT9.html">&lt;</a>
<a class="home" href="index.html">=</a>
<a class="next" href="DT11.html">&gt;</a>
</div></div>
<div class="section chapter DT DT10 ron_bor ron " dir="ltr" lang="ro" data-id="DT10" data-nextid="DT11" data-previd="DT9">
<div class="c">10</div>
<div class="p">
<span class="v-num v-1">1&nbsp;</span><span class="v DT10_1" data-id="DT10_1">"Atunci mi-a zis Domnul: Ciopleşte-ţi două table de piatră, ca şi cele dintâi, şi suie-te la Mine în munte şi-ţi fă un chivot de lemn;</span>
<span class="v-num v-2">2&nbsp;</span><span class="v DT10_2" data-id="DT10_2">Că Eu am să scriu pe tablele acelea cuvintele ce au fost pe tablele cele dintâi, pe care le-ai sfărâmat, iar tu să le pui în chivot.</span>
<span class="v-num v-3">3&nbsp;</span><span class="v DT10_3" data-id="DT10_3">Am făcut atunci un chivot din lemn de salcâm, am cioplit două table de piatră, ca şi cele dintâi, şi m-am suit în munte cu cele două table în mâinile mele.</span>
<span class="v-num v-4">4&nbsp;</span><span class="v DT10_4" data-id="DT10_4">Iar El a scris pe table, cum fusese scris şi pe cele dintâi, cele zece porunci pe care vi le spusese Domnul pe munte din mijlocul focului, în ziua adunării, şi mi le-a dat Domnul mie;</span>
<span class="v-num v-5">5&nbsp;</span><span class="v DT10_5" data-id="DT10_5">Iar eu m-am întors şi m-am pogorât din munte şi am pus tablele în chivotul pe care-l făcusem, ca să stea acolo, cum îmi poruncise Domnul.</span>
<span class="v-num v-6">6&nbsp;</span><span class="v DT10_6" data-id="DT10_6">Apoi au plecat fiii lui Israel din Beerot-Bene-Iaacan la Mosera. Acolo a murit Aaron şi a fost îngropat acolo şi în locul lui s-a făcut preot Eleazar, fiul lui.</span>
<span class="v-num v-7">7&nbsp;</span><span class="v DT10_7" data-id="DT10_7">De acolo am plecat la Gudgod şi din Gudgod la Iotbata, în pământul unde sunt cursuri de apă.</span>
<span class="v-num v-8">8&nbsp;</span><span class="v DT10_8" data-id="DT10_8">În vremea aceea a ales Domnul seminţia lui Levi, ca să poarte chivotul legământului Domnului, să stea înaintea Domnului, să-I slujească, să se roage şi să-I binecuvânteze numele Lui, cum face până în ziua de astăzi.</span>
<span class="v-num v-9">9&nbsp;</span><span class="v DT10_9" data-id="DT10_9">De aceea n-are levitul parte şi moştenire cu fraţii săi, căci moştenirea lui este Domnul, cum i-a spus Domnul Dumnezeul tău.</span>
<span class="v-num v-10">10&nbsp;</span><span class="v DT10_10" data-id="DT10_10">Deci am stat eu pe munte, ca şi întâia oară, patruzeci de zile şi patruzeci de nopţi; şi m-a ascultat Domnul şi de astă dată şi n-a mai vrut Domnul să te piardă,</span>
<span class="v-num v-11">11&nbsp;</span><span class="v DT10_11" data-id="DT10_11">Ci mi-a zis Domnul: Scoală şi mergi înaintea poporului acestuia, ca să intre şi să moştenească pământul pentru care M-am jurat părinţilor lor să li-l dau.</span>
<span class="v-num v-12">12&nbsp;</span><span class="v DT10_12" data-id="DT10_12">Aşadar, Israele, ce cere de la tine Domnul Dumnezeul tău? - Numai aceasta: să te temi de Domnul Dumnezeul tău, să umbli în toate căile Lui, să-L iubeşti şi să slujeşti Domnului Dumnezeului tău, din toată inima ta şi din tot sufletul tău;</span>
<span class="v-num v-13">13&nbsp;</span><span class="v DT10_13" data-id="DT10_13">Să păzeşti poruncile Domnului Dumnezeului tău şi hotărârile Lui pe care ţi le spun eu astăzi, ca să-ţi fie bine.</span>
<span class="v-num v-14">14&nbsp;</span><span class="v DT10_14" data-id="DT10_14">Iată, al Domnului Dumnezeului tău este cerul şi cerurile cerurilor, pământul şi toate cele de pe el.</span>
<span class="v-num v-15">15&nbsp;</span><span class="v DT10_15" data-id="DT10_15">Dar numai pe părinţii tăi i-a primit Domnul şi i-a iubit şi v-a ales pe voi, sămânţa lor de după ei, din toate popoarele, cum vedeţi astăzi.</span>
<span class="v-num v-16">16&nbsp;</span><span class="v DT10_16" data-id="DT10_16">Deci să tăiaţi împrejur inima voastră şi de acum înainte să nu mai fiţi tari la cerbice;</span>
<span class="v-num v-17">17&nbsp;</span><span class="v DT10_17" data-id="DT10_17">Că Domnul Dumnezeul vostru este Dumnezeul dumnezeilor şi Stăpânul stăpânilor, Dumnezeu mare şi puternic şi minunat, Care nu caută la faţă, nici nu ia mită;</span>
<span class="v-num v-18">18&nbsp;</span><span class="v DT10_18" data-id="DT10_18">Care face dreptate orfanului şi văduvei şi iubeşte pe pribeag şi-i dă pâine şi hrană.</span>
<span class="v-num v-19">19&nbsp;</span><span class="v DT10_19" data-id="DT10_19">Să iubiţi şi voi pe pribeag, că şi voi aţi fost pribegi în pământul Egiptului.</span>
<span class="v-num v-20">20&nbsp;</span><span class="v DT10_20" data-id="DT10_20">De Domnul Dumnezeul tău să te temi, numai Lui să-I slujeşti, de El să te lipeşti şi cu numele Lui să te juri.</span>
<span class="v-num v-21">21&nbsp;</span><span class="v DT10_21" data-id="DT10_21">El este lauda ta şi El este Dumnezeul tău, Cel ce a făcut cu tine acele lucruri mari şi înfricoşătoare pe care le-au văzut ochii tăi.</span>
<span class="v-num v-22">22&nbsp;</span><span class="v DT10_22" data-id="DT10_22">Şaptezeci şi cinci de suflete erau părinţii tăi când au venit în Egipt, iar acum Domnul Dumnezeul tău ţi-a sporit numărul ca stelele cerului".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="DT9.html">&lt;</a>
<a class="home" href="index.html">=</a>
<a class="next" href="DT11.html">&gt;</a>
</div></div>
</body>
</html>