<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNŢELEPCIUNII LUI ISUS, FIUL LUI SIRAH (ECCLESIASTICUL) 19 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="SR.html">Biblia Ortodoxă Română Sinodală (2006)</a><a class="location" href="SR.html">CARTEA ÎNŢELEPCIUNII LUI ISUS, FIUL LUI SIRAH (ECCLESIASTICUL) 19</a><a class="prev" href="SR18.html">&lt;</a>
<a class="home" href="index.html">=</a>
<a class="next" href="SR20.html">&gt;</a>
</div></div>
<div class="section chapter SR SR19 ron_bor ron " dir="ltr" lang="ron" data-id="SR19" data-nextid="SR20" data-previd="SR18">
<div class="c">19</div>
<div class="p">
<span class="v-num v-1">1&nbsp;</span><span class="v SR19_1" data-id="SR19_1">Lucrătorul beţiv nu se va îmbogăţi; cine dispreţuieşte puţinul pe care-l are se păgubeşte degrabă.</span>
<span class="v-num v-2">2&nbsp;</span><span class="v SR19_2" data-id="SR19_2">Vinul şi femeile înşeală pe cei înţelepţi.</span>
<span class="v-num v-3">3&nbsp;</span><span class="v SR19_3" data-id="SR19_3">Şi cel care se lipeşte de desfrânate va fi mai nechibzuit;</span>
<span class="v-num v-4">4&nbsp;</span><span class="v SR19_4" data-id="SR19_4">Moliile şi viermii îl vor moşteni, şi sufletul nelegiuit se va stârpi.</span>
<span class="v-num v-5">5&nbsp;</span><span class="v SR19_5" data-id="SR19_5">Cel care crede curând este uşor de inimă şi cel care păcătuieşte asupra sufletului său greşeşte.</span>
<span class="v-num v-6">6&nbsp;</span><span class="v SR19_6" data-id="SR19_6">Cel desfătat cu inima va fi hulit şi cel care urăşte vorba mai puţin rău va avea.</span>
<span class="v-num v-7">7&nbsp;</span><span class="v SR19_7" data-id="SR19_7">Niciodată nu spune altora ceea ce ai auzit şi nimic nu ţi se va împuţina.</span>
<span class="v-num v-8">8&nbsp;</span><span class="v SR19_8" data-id="SR19_8">Către prieten şi către vrăjmaşi nu povesti, şi, de nu este păcat, nu-l descoperi.</span>
<span class="v-num v-9">9&nbsp;</span><span class="v SR19_9" data-id="SR19_9">Că te-a ascultat şi te-a cinstit pe tine, dar cu vremea te va urî.</span>
<span class="v-num v-10">10&nbsp;</span><span class="v SR19_10" data-id="SR19_10">Ai auzit cuvânt? Să moară la tine; fii fără grijă, că nu te va sparge.</span>
<span class="v-num v-11">11&nbsp;</span><span class="v SR19_11" data-id="SR19_11">Din pricina unui cuvânt care trebuie tăinuit, cel nebun se va chinui, ca aceea care naşte prunc.</span>
<span class="v-num v-12">12&nbsp;</span><span class="v SR19_12" data-id="SR19_12">Săgeată înfiptă în coapsele trupului, aşa e cuvântul în inima nebunului.</span>
<span class="v-num v-13">13&nbsp;</span><span class="v SR19_13" data-id="SR19_13">Mustră pe prieten, ca nu cumva să fi făcut aceea şi, dacă a făcut, să nu mai facă.</span>
<span class="v-num v-14">14&nbsp;</span><span class="v SR19_14" data-id="SR19_14">Mustră pe prieten, ca nu cumva să fi zis şi, de a zis, să nu mai zică.</span>
<span class="v-num v-15">15&nbsp;</span><span class="v SR19_15" data-id="SR19_15">Cercetează pe prieten, că de multe ori este năpăstuit, şi nu crede tot cuvântul.</span>
<span class="v-num v-16">16&nbsp;</span><span class="v SR19_16" data-id="SR19_16">Este câte unul care alunecă, dar nu din suflet, şi cine n-a greşit cu limba sa?</span>
<span class="v-num v-17">17&nbsp;</span><span class="v SR19_17" data-id="SR19_17">Dojeneşte pe prietenul tău, mai înainte ca să-l înfricoşezi, şi dă loc legii Celui Preaînalt.</span>
<span class="v-num v-18">18&nbsp;</span><span class="v SR19_18" data-id="SR19_18">Toată înţelepciunea este în frica Domnului, şi în toată înţelepciunea este împlinirea legii.</span>
<span class="v-num v-19">19&nbsp;</span><span class="v SR19_19" data-id="SR19_19">Şi nu este înţelepciunea ştiinţa răutăţii; şi unde este sfatul păcătoşilor nu ţeste înţelepciune.</span>
<span class="v-num v-20">20&nbsp;</span><span class="v SR19_20" data-id="SR19_20">Este un soi de iscusinţă care e urâciune şi e nerod care nu are răutate.</span>
<span class="v-num v-21">21&nbsp;</span><span class="v SR19_21" data-id="SR19_21">Mai bun este cel care înţelege puţin cu frică, decât cel care prisoseşte cu mintea şi calcă legea.</span>
<span class="v-num v-22">22&nbsp;</span><span class="v SR19_22" data-id="SR19_22">Este un soi de isteţime în treburi care este nedreaptă, şi este câte unul care întoarce judecata ca să scoată hotărârea plăcută lui.</span>
<span class="v-num v-23">23&nbsp;</span><span class="v SR19_23" data-id="SR19_23">Este câte unul care face rău, şi umblă smerit, şi cele dinlăuntru ale lui sunt pline de vicleşug;</span>
<span class="v-num v-24">24&nbsp;</span><span class="v SR19_24" data-id="SR19_24">Care-şi pleacă fata sa şi se face surd, dar când nu-i prinzi de veste el va apuca să-ţi strice</span>
<span class="v-num v-25">25&nbsp;</span><span class="v SR19_25" data-id="SR19_25">Şi măcar că pentru slăbiciunea puterii nu poate păcătui, de va afla vreme, va face rău.</span>
<span class="v-num v-26">26&nbsp;</span><span class="v SR19_26" data-id="SR19_26">Din vedere se cunoaşte omul, şi din chipul feţei se cunoaşte cel înţelept.</span>
<span class="v-num v-27">27&nbsp;</span><span class="v SR19_27" data-id="SR19_27">Îmbrăcămintea omului, dezvelirea dinţilor, când râde, şi călcătura lui vestesc ce este în el.</span>
<span class="v-num v-28">28&nbsp;</span><span class="v SR19_28" data-id="SR19_28">Uneori mustrarea nu este făcută la timp potrivit şi câteodată cel care tace se dovedeşte înţelept.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="SR18.html">&lt;</a>
<a class="home" href="index.html">=</a>
<a class="next" href="SR20.html">&gt;</a>
</div></div>
</body>
</html>