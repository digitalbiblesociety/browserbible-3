<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>DEUTERONOMUL 21 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="DT.html">Biblia Ortodoxă Română Sinodală (2006)</a><a class="location" href="DT.html">DEUTERONOMUL 21</a><a class="prev" href="DT20.html">&lt;</a>
<a class="home" href="index.html">=</a>
<a class="next" href="DT22.html">&gt;</a>
</div></div>
<div class="section chapter DT DT21 ron_bor ron " dir="ltr" lang="ro" data-id="DT21" data-nextid="DT22" data-previd="DT20">
<div class="c">21</div>
<div class="p">
<span class="v-num v-1">1&nbsp;</span><span class="v DT21_1" data-id="DT21_1">"Dacă în pământul pe care ţi-l dă în stăpânire Domnul Dumnezeul tău se va găsi om ucis, zăcând în câmp, şi nu se va şti cine l-a ucis,</span>
<span class="v-num v-2">2&nbsp;</span><span class="v DT21_2" data-id="DT21_2">Să iasă bătrânii tăi şi judecătorii tăi şi să măsoare ce depărtare este de la cel ucis până la oraşele dimprejur.</span>
<span class="v-num v-3">3&nbsp;</span><span class="v DT21_3" data-id="DT21_3">Şi bătrânii cetăţii aceleia, care va fi mai aproape de cel ucis, să ia o junincă ce n-a fost pusă la muncă şi n-a purtat jug,</span>
<span class="v-num v-4">4&nbsp;</span><span class="v DT21_4" data-id="DT21_4">Şi bătrânii cetăţii aceleia să ducă această junincă la apă curgătoare, într-un loc care n-a fost arat, nici semănat, şi să junghie juninca acolo în apa cea curgătoare.</span>
<span class="v-num v-5">5&nbsp;</span><span class="v DT21_5" data-id="DT21_5">Apoi să vină preoţii, fiii leviţilor, că pe ei i-a ales Domnul Dumnezeul tău să-I slujească şi să binecuvânteze în numele Lui şi după Cuvântul lor se hotărăşte orice lucru îndoielnic şi toată vătămarea pricinuită.</span>
<span class="v-num v-6">6&nbsp;</span><span class="v DT21_6" data-id="DT21_6">Şi toţi bătrânii cetăţii aceleia, câre sunt mai aproape de cel ucis, să-şi spele mâinile deasupra capului junincii celei junghiate în râu</span>
<span class="v-num v-7">7&nbsp;</span><span class="v DT21_7" data-id="DT21_7">Şi să grăiască şi să spună: "Mâinile noastre n-au vărsat sângele acesta şi ochii noştri n-au văzut;</span>
<span class="v-num v-8">8&nbsp;</span><span class="v DT21_8" data-id="DT21_8">Iartă pe poporul Tău Israel, pe care Tu, Doamne, l-ai răscumpărat din pământul Egiptului şi nu lăsa poporului Tău Israel acest sânge nevinovat!" Şi se vor curăţi de sânge.</span>
<span class="v-num v-9">9&nbsp;</span><span class="v DT21_9" data-id="DT21_9">Aşa să speli tu sângele nevinovat de la tine, dacă vrei să faci cele bune şi drepte înaintea ochilor Domnului Dumnezeului tău.</span>
<span class="v-num v-10">10&nbsp;</span><span class="v DT21_10" data-id="DT21_10">Când vei ieşi la război împotriva vrăjmaşilor tăi şi Domnul Dumnezeul tău ţi-i va da în mâinile tale şi-i vei lua în robie,</span>
<span class="v-num v-11">11&nbsp;</span><span class="v DT21_11" data-id="DT21_11">Şi vei vedea printre robi femeie frumoasă la chip şi o vei iubi şi vei vrea s-o iei de soţie,</span>
<span class="v-num v-12">12&nbsp;</span><span class="v DT21_12" data-id="DT21_12">S-o aduci în casa ta, să-şi tundă capul său, să-şi taie unghiile,</span>
<span class="v-num v-13">13&nbsp;</span><span class="v DT21_13" data-id="DT21_13">Să-şi dezbrace de pe ea haina sa de robie, să locuiască în casa ta şi să-şi plângă pe tatăl său şi pe mama sa timp de o lună; iar după aceea vei intra la ea, ca să fii bărbatul ei şi ea să-ţi fie femeie.</span>
<span class="v-num v-14">14&nbsp;</span><span class="v DT21_14" data-id="DT21_14">Iar dacă ea în urmă nu-ţi va mai plăcea, să-i dai drumul să se ducă unde va vrea, dar să n-o vinzi pe argint şi să n-o prefaci în roabă, pentru că ai umilit-o.</span>
<span class="v-num v-15">15&nbsp;</span><span class="v DT21_15" data-id="DT21_15">De va avea cineva două femei, una iubită şi una neiubită şi atât cea iubită cît şi cea neiubită îi vor naşte copii şi întâiul născut va fi al celei neiubite,</span>
<span class="v-num v-16">16&nbsp;</span><span class="v DT21_16" data-id="DT21_16">Acela, la împărţirea averii sale între fiii săi, nu poate să dea fiului femeii iubite întâietate înaintea fiului întâi-născut din cea neiubită,</span>
<span class="v-num v-17">17&nbsp;</span><span class="v DT21_17" data-id="DT21_17">Ci să cunoască de întâi-născut pe fiul celei neiubite şi să-i dea acestuia parte îndoită din toate câte va avea, că acesta este pârga puterii lui şi al lui este dreptul de întâi-născut.</span>
<span class="v-num v-18">18&nbsp;</span><span class="v DT21_18" data-id="DT21_18">De va avea cineva fecior rău şi nesupus, care nu ascultă de vorba tatălui său şi de vorba mamei sale şi aceştia l-au pedepsit, dar el tot nu-i ascultă,</span>
<span class="v-num v-19">19&nbsp;</span><span class="v DT21_19" data-id="DT21_19">Să-l ia tatăl lui şi mama lui şi să-l ducă la bătrânii cetăţii lor şi la poarta acelei cetăţi şi către preoţii cetăţii lor să zică:</span>
<span class="v-num v-20">20&nbsp;</span><span class="v DT21_20" data-id="DT21_20">Acest fiu al nostru este rău şi neascultător, nu ascultă de Cuvântul nostru şi este lacom şi beţiv".</span>
<span class="v-num v-21">21&nbsp;</span><span class="v DT21_21" data-id="DT21_21">Atunci toţi oamenii cetăţii lui să-l ucidă cu pietre şi să-l omoare. Şi aşa să stârpeşti răul din mijlocul tău şi toţi Israeliţii vor auzi şi se vor teme.</span>
<span class="v-num v-22">22&nbsp;</span><span class="v DT21_22" data-id="DT21_22">De se va găsi la cineva vinovăţie vrednică de moarte şi va fi omorât, spânzurat de copac,</span>
<span class="v-num v-23">23&nbsp;</span><span class="v DT21_23" data-id="DT21_23">Trupul lui să nu rămână peste noapte spânzurat de copac, ci să-l îngropi tot în ziua aceea, căci blestemat este înaintea Domnului tot cel spânzurat pe lemn şi să nu spurci pământul tău pe care Domnul Dumnezeul tău ţi-l dă moştenire".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="DT20.html">&lt;</a>
<a class="home" href="index.html">=</a>
<a class="next" href="DT22.html">&gt;</a>
</div></div>
</body>
</html>