<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI EZDRA 8 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="ER.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="ER.html">CARTEA LUI EZDRA 8</a><a class="prev" href="ER7.html">&lt;</a>
<a class="home" href="index.html">=</a>
<a class="next" href="ER9.html">&gt;</a>
</div></div>
<div class="section chapter ER ER8 ron_roa ron " dir="ltr" lang="ro" data-id="ER8" data-nextid="ER9" data-previd="ER7">
<div class="c">8</div>
<div class="p">
<span class="v-num v-1">1&nbsp;</span><span class="v ER8_1" data-id="ER8_1">"Iată-i pe capii de familie, cârmuitorii care s'au urcat cu mine în timpul domniei lui Artaxerxe, regele Babilonului:</span>
<span class="v-num v-2">2&nbsp;</span><span class="v ER8_2" data-id="ER8_2">Din fiii lui Finees: Gherşom; din fiii lui Itamar: Daniel; din fiii lui David: Hatuş;</span>
<span class="v-num v-3">3&nbsp;</span><span class="v ER8_3" data-id="ER8_3">din fiii lui Şecania şi din fiii lui Paroş: Zaharia şi, împreună cu el, o ceată de o sută cincizeci;</span>
<span class="v-num v-4">4&nbsp;</span><span class="v ER8_4" data-id="ER8_4">din fiii lui Pahat-Moab: Elioenai, fiul lui Zerahia şi, împreună cu el, două sute de bărbaţi;</span>
<span class="v-num v-5">5&nbsp;</span><span class="v ER8_5" data-id="ER8_5">din fiii lui Zatu: Şecania, fiul lui Iahaziel, cu trei sute de bărbaţi;</span>
<span class="v-num v-6">6&nbsp;</span><span class="v ER8_6" data-id="ER8_6">din fiii lui Adin: Ebed, fiul lui Ionatan, cu cincizeci de bărbaţi;</span>
<span class="v-num v-7">7&nbsp;</span><span class="v ER8_7" data-id="ER8_7">din fiii lui Elam: Isaia, fiul lui Atalia, cu şaptezeci de bărbaţi;</span>
<span class="v-num v-8">8&nbsp;</span><span class="v ER8_8" data-id="ER8_8">din fiii lui Şefatia: Zebadia, fiul lui Micael, cu optzeci de bărbaţi;</span>
<span class="v-num v-9">9&nbsp;</span><span class="v ER8_9" data-id="ER8_9">din fiii lui Ioab: Obadia, fiul Iehiel, cu două sute optsprezece bărbaţi;</span>
<span class="v-num v-10">10&nbsp;</span><span class="v ER8_10" data-id="ER8_10">din fiii lui Bani: Şelomit, fiul lui Iosifia, cu o sută şaizeci de bărbaţi;</span>
<span class="v-num v-11">11&nbsp;</span><span class="v ER8_11" data-id="ER8_11">din fiii lui Bebai: Zaharia, fiul lui Bebai, cu douăzeci şi opt de bărbaţi;</span>
<span class="v-num v-12">12&nbsp;</span><span class="v ER8_12" data-id="ER8_12">din fiii lui Azgad: Iohanan, fiul lui Hacatan, cu o sută zece bărbaţi;</span>
<span class="v-num v-13">13&nbsp;</span><span class="v ER8_13" data-id="ER8_13">şi cei din urmă din fiii lui Adonicam, ale căror nume erau: Elifelet, Ieiel şi Şemaia, cu şaizeci de bărbaţi;</span>
<span class="v-num v-14">14&nbsp;</span><span class="v ER8_14" data-id="ER8_14">din fiii lui Bigvai: Utai şi Zabud, cu şaptezeci de bărbaţi.</span>
<span class="v-num v-15">15&nbsp;</span><span class="v ER8_15" data-id="ER8_15">Pe aceştia i-am adunat eu la râul ce curge prin Ahava , şi am poposit acolo trei zile. Iar când am cercetat eu poporul şi pe preoţi, n'am aflat acolo pe nimeni din fiii lui Levi.</span>
<span class="v-num v-16">16&nbsp;</span><span class="v ER8_16" data-id="ER8_16">Şi i-am chemat pe fruntaşii Eleazar, Ariel, Şemaia, Elnatan, Iariv, Elnatan, Natan, Zaharia şi Meşulam şi pe iscusiţii Ioiarib şi Elnatan</span>
<span class="v-num v-17">17&nbsp;</span><span class="v ER8_17" data-id="ER8_17">şi i-am trimis la căpeteniile din ţinutul Casifia şi am pus în gura lor cuvintele pe care să le grăiască lui Ido şi fraţilor săi natinei din ţinutul Casifia, ca să ne aducă nouă cântăreţi pentru templul Dumnezeului nostru.</span>
<span class="v-num v-18">18&nbsp;</span><span class="v ER8_18" data-id="ER8_18">Şi fiindcă mâna cea bună a Dumnezeului nostru era cu noi, ne-au adus un om înţelept din fiii lui Mahli, fiul lui Levi, fiul lui Israel (la început au venit fiii şi fraţii săi, optsprezece ),</span>
<span class="v-num v-19">19&nbsp;</span><span class="v ER8_19" data-id="ER8_19">precum şi pe Haşabia şi pe Isaia din fiii lui Merari, împreună cu fraţii săi şi cu fiii acestora, douăzeci.</span>
<span class="v-num v-20">20&nbsp;</span><span class="v ER8_20" data-id="ER8_20">Iar din natinei - cei pe care David şi dregătorii lui i-au rânduit în slujba leviţilor -: două sute douăzeci de natinei; aceştia toţi au fost adunaţi pe numele fiecăruia.</span>
<span class="v-num v-21">21&nbsp;</span><span class="v ER8_21" data-id="ER8_21">Şi acolo, la râul Ahava, am rânduit post, ca să ne smerim în faţa Dumnezeului nostru, ca să cerem de la El călătorie pe cale dreaptă, pentru noi, pentru copiii noştri şi pentru toată agonisita noastră.</span>
<span class="v-num v-22">22&nbsp;</span><span class="v ER8_22" data-id="ER8_22">Că mi-a fost ruşine să-i cer regelui o gardă şi călăreţi să ne scape de vrăjmaşi pe drum; fiindcă noi îi grăisem regelui, zicând: - Mâna Dumnezeului nostru este binefăcătoare peste toţi cei ce-L caută, dar puterea şi mânia Sa sunt împotriva tuturor celor ce-L părăsesc.</span>
<span class="v-num v-23">23&nbsp;</span><span class="v ER8_23" data-id="ER8_23">Aşa am postit şi L-am rugat pentru aceasta pe Dumnezeul nostru; iar El ne-a auzit.</span>
<span class="v-num v-24">24&nbsp;</span><span class="v ER8_24" data-id="ER8_24">Şi am ales de-o parte doisprezece inşi din căpeteniile preoţilor: pe Şerevia, pe Haşabia şi, împreună cu ei, pe zece din fraţii lor.</span>
<span class="v-num v-25">25&nbsp;</span><span class="v ER8_25" data-id="ER8_25">Şi le-am dat, cu cântarul, aurul şi argintul şi vasele afierosite templului Dumnezeului nostru, cele dăruite de rege şi de sfetnicii săi şi de dregătorii săi şi de întregul Israel ce se afla acolo.</span>
<span class="v-num v-26">26&nbsp;</span><span class="v ER8_26" data-id="ER8_26">Şi am pus în mâinile lor şase sute cincizeci de talanţi de argint şi o sută de vase de argint şi o sută de talanţi de aur</span>
<span class="v-num v-27">27&nbsp;</span><span class="v ER8_27" data-id="ER8_27">şi douăzeci de vase de aur preţuind o mie de drahme, precum şi vase de aramă din cea mai bună, tot atât de dorită ca şi aurul.</span>
<span class="v-num v-28">28&nbsp;</span><span class="v ER8_28" data-id="ER8_28">Şi le-am zis: - Voi sunteţi sfinţiţii Domnului, vasele sunt sfinţite, iar argintul şi aurul Îi sunt aduse de bunăvoie Domnului, Dumnezeului părinţilor voştri.</span>
<span class="v-num v-29">29&nbsp;</span><span class="v ER8_29" data-id="ER8_29">Fiţi veghetori şi păziţi-le până ce le veţi pune înaintea mai-marilor preoţilor şi leviţilor şi capilor de familie în Ierusalim, în cămările templului Domnului.</span>
<span class="v-num v-30">30&nbsp;</span><span class="v ER8_30" data-id="ER8_30">Aşa că preoţii şi leviţii au primit, cu cântarul, argintul şi aurul şi vasele pe care să le ducă la Ierusalim în templul Dumnezeului nostru.</span>
<span class="v-num v-31">31&nbsp;</span><span class="v ER8_31" data-id="ER8_31">Şi am plecat de la râul Ahava în cea de a douăsprezecea zi a lunii întâi, ca să ajungem la Ierusalim; şi mâna Dumnezeului nostru a fost peste noi şi ne-a scăpat din mâna vrăjmaşului şi de cei ce ni se împotriveau pe drum.</span>
<span class="v-num v-32">32&nbsp;</span><span class="v ER8_32" data-id="ER8_32">Şi am sosit la Ierusalim şi am rămas acolo trei zile.</span>
<span class="v-num v-33">33&nbsp;</span><span class="v ER8_33" data-id="ER8_33">Iar în cea de a patra zi am dat, cu cântarul, argintul şi aurul şi vasele la templul Dumnezeului nostru, în mâna preotului Meremot, fiul lui Urie, cu el fiind Eleazar, fiul lui Finees, precum şi leviţii Iozabat, fiul lui Iosua, şi Noadia, fiul lui Binui.</span>
<span class="v-num v-34">34&nbsp;</span><span class="v ER8_34" data-id="ER8_34">Pe toate le-am dat cu număr şi cu măsură, iar greutatea s'a însemnat în scris.</span>
<span class="v-num v-35">35&nbsp;</span><span class="v ER8_35" data-id="ER8_35">În vremea aceea, fiii surghiunului, cei ce veniseră din robie, I-au adus arderi-de-tot Dumnezeului lui Israel: doisprezece viţei - pentru tot Israelul -, nouăzeci şi şase de berbeci, şaptezeci şi şapte de miei, doisprezece iezi ca jertfă pentru păcat: toate, arderi-de-tot Domnului.</span>
<span class="v-num v-36">36&nbsp;</span><span class="v ER8_36" data-id="ER8_36">Edictul regelui l-am dat satrapilor şi guvernatorilor de peste Râu, iar aceştia au dat cinstire poporului şi templului lui Dumnezeu".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="ER7.html">&lt;</a>
<a class="home" href="index.html">=</a>
<a class="next" href="ER9.html">&gt;</a>
</div></div>
</body>
</html>