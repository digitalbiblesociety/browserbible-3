<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>MARCU 6 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="MK.html">Biblia Ortodoxă Română Sinodală (2006)</a><a class="location" href="MK.html">MARCU 6</a><a class="prev" href="MK5.html">&lt;</a>
<a class="home" href="index.html">=</a>
<a class="next" href="MK7.html">&gt;</a>
</div></div>
<div class="section chapter MK MK6 ron_bor ron " dir="ltr" lang="ro" data-id="MK6" data-nextid="MK7" data-previd="MK5">
<div class="c">6</div>
<div class="p">
<span class="v-num v-1">1&nbsp;</span><span class="v MK6_1" data-id="MK6_1">Şi a ieşit de acolo şi a venit în patria Sa, iar ucenicii Lui au mers după El.</span>
<span class="v-num v-2">2&nbsp;</span><span class="v MK6_2" data-id="MK6_2">Şi, fiind sâmbătă, a început să înveţe în sinagogă. Şi mulţi, auzindu-L, erau uimiţi şi ziceau: De unde are El acestea? Şi ce este înţelepciunea care I s-a dat Lui? Şi cum se fac minuni ca acestea prin mâinile Lui?</span>
<span class="v-num v-3">3&nbsp;</span><span class="v MK6_3" data-id="MK6_3">Au nu este Acesta teslarul, fiul Mariei şi fratele lui Iacov şi al lui Iosi şi al lui Iuda şi al lui Simon? Şi nu sunt, oare, surorile Lui aici la noi? Şi se sminteau întru El.</span>
<span class="v-num v-4">4&nbsp;</span><span class="v MK6_4" data-id="MK6_4">Şi le zicea Iisus: Nu este prooroc dispreţuit, decât în patria sa şi între rudele sale şi în casa sa.</span>
<span class="v-num v-5">5&nbsp;</span><span class="v MK6_5" data-id="MK6_5">Şi n-a putut acolo să facă nici o minune, decât că, punându-Şi mâinile peste puţini bolnavi, i-a vindecat.</span>
<span class="v-num v-6">6&nbsp;</span><span class="v MK6_6" data-id="MK6_6">Şi se mira de necredinţa lor. Şi străbătea satele dimprejur învăţând.</span>
<span class="v-num v-7">7&nbsp;</span><span class="v MK6_7" data-id="MK6_7">Şi a chemat la Sine pe cei doisprezece şi a început să-i trimită doi câte doi şi le-a dat putere asupra duhurilor necurate.</span>
<span class="v-num v-8">8&nbsp;</span><span class="v MK6_8" data-id="MK6_8">Şi le-a poruncit să nu ia nimic cu ei, pe cale, ci numai toiag. Nici pâine, nici traistă, nici bani la cingătoare;</span>
<span class="v-num v-9">9&nbsp;</span><span class="v MK6_9" data-id="MK6_9">Ci să fie încălţaţi cu sandale şi să nu se îmbrace cu două haine.</span>
<span class="v-num v-10">10&nbsp;</span><span class="v MK6_10" data-id="MK6_10">Şi le zicea: În orice casă veţi intra, acolo să rămâneţi până ce veţi ieşi de acolo.</span>
<span class="v-num v-11">11&nbsp;</span><span class="v MK6_11" data-id="MK6_11">Şi dacă într-un loc nu vă vor primi pe voi, nici nu vă vor asculta, ieşind de acolo, scuturaţi praful de sub picioarele voastre, spre mărturie lor. Adevărat grăiesc vouă: Mai uşor va fi Sodomei şi Gomorei, în ziua judecăţii, decât cetăţii aceleia.</span>
<span class="v-num v-12">12&nbsp;</span><span class="v MK6_12" data-id="MK6_12">Şi ieşind, ei propovăduiau să se pocăiască.</span>
<span class="v-num v-13">13&nbsp;</span><span class="v MK6_13" data-id="MK6_13">Şi scoteau mulţi demoni şi ungeau cu untdelemn pe mulţi bolnavi şi-i vindecau.</span>
<span class="v-num v-14">14&nbsp;</span><span class="v MK6_14" data-id="MK6_14">Şi a auzit regele Irod, căci numele lui Iisus se făcuse cunoscut, şi zicea că Ioan Botezătorul s-a sculat din morţi şi de aceea se fac minuni prin el.</span>
<span class="v-num v-15">15&nbsp;</span><span class="v MK6_15" data-id="MK6_15">Alţii însă ziceau că este Ilie şi alţii că este prooroc, ca unul din prooroci.</span>
<span class="v-num v-16">16&nbsp;</span><span class="v MK6_16" data-id="MK6_16">Iar Irod, auzind zicea: Este Ioan căruia eu am pus să-i taie capul; el s-a sculat din morţi.</span>
<span class="v-num v-17">17&nbsp;</span><span class="v MK6_17" data-id="MK6_17">Căci Irod, trimiţând, l-a prins pe Ioan şi l-a legat, în temniţă, din pricina Irodiadei, femeia lui Filip, fratele său, pe care o luase de soţie.</span>
<span class="v-num v-18">18&nbsp;</span><span class="v MK6_18" data-id="MK6_18">Căci Ioan îi zicea lui Irod: Nu-ţi este îngăduit să ţii pe femeia fratelui tău.</span>
<span class="v-num v-19">19&nbsp;</span><span class="v MK6_19" data-id="MK6_19">Iar Irodiada îl ura şi voia să-l omoare, dar nu putea,</span>
<span class="v-num v-20">20&nbsp;</span><span class="v MK6_20" data-id="MK6_20">Căci Irod se temea de Ioan, ştiindu-l bărbat drept şi sfânt, şi-l ocrotea. Şi ascultându-l, multe făcea şi cu drag îl asculta.</span>
<span class="v-num v-21">21&nbsp;</span><span class="v MK6_21" data-id="MK6_21">Şi fiind o zi cu bun prilej, când Irod, de ziua sa de naştere, a făcut ospăţ dregătorilor lui şi căpeteniilor oştirii şi fruntaşilor din Galileea,</span>
<span class="v-num v-22">22&nbsp;</span><span class="v MK6_22" data-id="MK6_22">Şi fiica Irodiadei, intrând şi jucând, a plăcut lui Irod şi celor ce şedeau cu el la masă. Iar regele a zis fetei: Cere de la mine orice vei voi şi îţi voi da.</span>
<span class="v-num v-23">23&nbsp;</span><span class="v MK6_23" data-id="MK6_23">Şi s-a jurat ei: Orice vei cere de la mine îţi voi da, până la jumătate din regatul meu.</span>
<span class="v-num v-24">24&nbsp;</span><span class="v MK6_24" data-id="MK6_24">Şi ea, ieşind, a zis mamei sale: Ce să cer? Iar Irodiada i-a zis: Capul lui Ioan Botezătorul.</span>
<span class="v-num v-25">25&nbsp;</span><span class="v MK6_25" data-id="MK6_25">Şi intrând îndată, cu grabă, la rege, i-a cerut, zicând: Vreau să-mi dai îndată, pe tipsie, capul lui Ioan Botezătorul.</span>
<span class="v-num v-26">26&nbsp;</span><span class="v MK6_26" data-id="MK6_26">Şi regele s-a mâhnit adânc, dar pentru jurământ şi pentru cei ce şedeau cu el la masă, n-a voit s-o întristeze.</span>
<span class="v-num v-27">27&nbsp;</span><span class="v MK6_27" data-id="MK6_27">Şi îndată trimiţând regele un paznic, a poruncit a-i aduce capul.</span>
<span class="v-num v-28">28&nbsp;</span><span class="v MK6_28" data-id="MK6_28">Şi acela, mergând, i-a tăiat capul în temniţă, l-a adus pe tipsie şi l-a dat fetei, iar fata l-a dat mamei sale.</span>
<span class="v-num v-29">29&nbsp;</span><span class="v MK6_29" data-id="MK6_29">Şi auzind, ucenicii lui au venit, au luat trupul lui Ioan şi l-au pus în mormânt.</span>
<span class="v-num v-30">30&nbsp;</span><span class="v MK6_30" data-id="MK6_30">Şi s-au adunat apostolii la Iisus şi I-au spus Lui toate câte au făcut şi au învăţat.</span>
<span class="v-num v-31">31&nbsp;</span><span class="v MK6_31" data-id="MK6_31">Şi El le-a zis: Veniţi voi înşivă de o parte, în loc pustiu, şi odihniţi-vă puţin. Căci mulţi erau care veneau şi mulţi erau care se duceau şi nu mai aveau timp nici să mănânce.</span>
<span class="v-num v-32">32&nbsp;</span><span class="v MK6_32" data-id="MK6_32">Şi au plecat cu corabia spre un loc pustiu, de o parte.</span>
<span class="v-num v-33">33&nbsp;</span><span class="v MK6_33" data-id="MK6_33">Şi i-au văzut plecând şi mulţi au înţeles şi au alergat acolo pe jos de prin toate cetăţile şi au sosit înaintea lor.</span>
<span class="v-num v-34">34&nbsp;</span><span class="v MK6_34" data-id="MK6_34">Şi ieşind din corabie, Iisus a văzut mulţime mare şi I s-a făcut milă de ei, căci erau ca nişte oi fără păstor, şi a început să-i înveţe multe.</span>
<span class="v-num v-35">35&nbsp;</span><span class="v MK6_35" data-id="MK6_35">Dar făcându-se târziu, ucenicii Lui, apropiindu-se, I-au zis: Locul e pustiu şi ceasul e târziu;</span>
<span class="v-num v-36">36&nbsp;</span><span class="v MK6_36" data-id="MK6_36">Slobozeşte-i, ca mergând prin cetăţile şi prin satele dimprejur, să-şi cumpere să mănânce.</span>
<span class="v-num v-37">37&nbsp;</span><span class="v MK6_37" data-id="MK6_37">Răspunzând, El le-a zis: Daţi-le voi să mănânce. Şi ei I-au zis: Să mergem noi să cumpărăm pâini de două sute de dinari şi să le dăm să mănânce?</span>
<span class="v-num v-38">38&nbsp;</span><span class="v MK6_38" data-id="MK6_38">Iar El le-a zis: Câte pâini aveţi? Duceţi-vă şi vedeţi. Şi după ce au văzut, I-au spus: Cinci pâini şi doi peşti.</span>
<span class="v-num v-39">39&nbsp;</span><span class="v MK6_39" data-id="MK6_39">Şi El le-a poruncit să-i aşeze pe toţi cete, cete, pe iarbă verde.</span>
<span class="v-num v-40">40&nbsp;</span><span class="v MK6_40" data-id="MK6_40">Şi au şezut cete, cete, câte o sută şi câte cincizeci.</span>
<span class="v-num v-41">41&nbsp;</span><span class="v MK6_41" data-id="MK6_41">Şi luând cele cinci pâini şi cei doi peşti, privind la cer, a binecuvântat şi a frânt pâinile şi le-a dat ucenicilor, ca să le pună înainte, asemenea şi cei doi peşti i-a împărţit tuturor.</span>
<span class="v-num v-42">42&nbsp;</span><span class="v MK6_42" data-id="MK6_42">Şi au mâncat toţi şi s-au săturat.</span>
<span class="v-num v-43">43&nbsp;</span><span class="v MK6_43" data-id="MK6_43">Şi au luat douăsprezece coşuri pline cu fărâmituri şi cu ce-a rămas din peşti.</span>
<span class="v-num v-44">44&nbsp;</span><span class="v MK6_44" data-id="MK6_44">Iar cei ce au mâncat pâinile erau cinci mii de bărbaţi.</span>
<span class="v-num v-45">45&nbsp;</span><span class="v MK6_45" data-id="MK6_45">Şi îndată a silit pe ucenicii Lui să intre în corabie şi să meargă înaintea Lui, de cealaltă parte, spre Betsaida, până ce El va slobozi mulţimea.</span>
<span class="v-num v-46">46&nbsp;</span><span class="v MK6_46" data-id="MK6_46">Iar după ce i-a slobozit, S-a dus în munte ca să Se roage.</span>
<span class="v-num v-47">47&nbsp;</span><span class="v MK6_47" data-id="MK6_47">Şi făcându-se seară, era corabia în mijlocul mării, iar El singur pe ţărm.</span>
<span class="v-num v-48">48&nbsp;</span><span class="v MK6_48" data-id="MK6_48">Şi i-a văzut cum se chinuiau vâslind, căci vântul le era împotrivă. Şi către a patra strajă a nopţii a venit la ei umblând pe mare şi voia să treacă pe lângă ei.</span>
<span class="v-num v-49">49&nbsp;</span><span class="v MK6_49" data-id="MK6_49">Iar lor, văzându-L umblând pe mare, li s-a părut că este nălucă şi au strigat.</span>
<span class="v-num v-50">50&nbsp;</span><span class="v MK6_50" data-id="MK6_50">Căci toţi L-au văzut şi s-au tulburat. Dar îndată El a vorbit cu ei şi le-a zis: Îndrăzniţi! Eu sunt; nu vă temeţi!</span>
<span class="v-num v-51">51&nbsp;</span><span class="v MK6_51" data-id="MK6_51">Şi s-a suit la ei în corabie şi s-a potolit vântul. Şi erau peste măsură de uimiţi în sinea lor;</span>
<span class="v-num v-52">52&nbsp;</span><span class="v MK6_52" data-id="MK6_52">Căci nu pricepuseră nimic de la minunea pâinilor, deoarece inima lor era învârtoşată.</span>
<span class="v-num v-53">53&nbsp;</span><span class="v MK6_53" data-id="MK6_53">Şi trecând marea, au venit în ţinutul Ghenizaretului şi au tras la ţărm.</span>
<span class="v-num v-54">54&nbsp;</span><span class="v MK6_54" data-id="MK6_54">Şi ieşind ei din corabie, îndată L-au cunoscut.</span>
<span class="v-num v-55">55&nbsp;</span><span class="v MK6_55" data-id="MK6_55">Şi străbăteau tot ţinutul acela şi au început să-I aducă pe bolnavi pe paturi, acolo unde auzeau că este El.</span>
<span class="v-num v-56">56&nbsp;</span><span class="v MK6_56" data-id="MK6_56">Şi oriunde intra în sate sau în cetăţi sau în sătuleţe, puneau la răspântii pe cei bolnavi, şi-L rugau să le îngăduie să se atingă măcar de poala hainei Sale. Şi câţi se atingeau de El se vindecau.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="MK5.html">&lt;</a>
<a class="home" href="index.html">=</a>
<a class="next" href="MK7.html">&gt;</a>
</div></div>
</body>
</html>