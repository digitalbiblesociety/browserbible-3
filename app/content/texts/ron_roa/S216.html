<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A DOUA A REGILOR 16 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="S2.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="S2.html">CARTEA A DOUA A REGILOR 16</a><a class="prev" href="S215.html">&lt;</a>
<a class="home" href="index.html">=</a>
<a class="next" href="S217.html">&gt;</a>
</div></div>
<div class="section chapter S2 S216 ron_roa ron " dir="ltr" lang="ro" data-id="S216" data-nextid="S217" data-previd="S215">
<div class="c">16</div>
<div class="p">
<span class="v-num v-1">1&nbsp;</span><span class="v S216_1" data-id="S216_1">David trecuse puţin de vârful muntelui când, iată, Ţiba, sluga lui Mefiboşet, i-a ieşit în întâmpinare cu o pereche de asini încărcaţi cu două sute de pâini şi o sută de legături de stafide şi o sută de legături de smochine şi un burduf de vin.</span>
<span class="v-num v-2">2&nbsp;</span><span class="v S216_2" data-id="S216_2">Şi a zis regele către Ţiba: "Ce vrei tu să spui cu astea?" Iar Ţiba a răspuns: "Asinii sunt pentru cei din casa regelui, ca să umble pe ei; pâinile şi poamele sunt pentru hrana oamenilor, iar vinul este pentru cei ce slăbesc în pustie, să bea".</span>
<span class="v-num v-3">3&nbsp;</span><span class="v S216_3" data-id="S216_3">Atunci regele i-a zis: "Şi unde este fiul stăpânului tău?" Iar Ţiba a zis către rege: "Iată, el a rămas în Ierusalim; căci a zis: Casa lui Israel îmi va întoarce astăzi regatul tatălui meu".</span>
<span class="v-num v-4">4&nbsp;</span><span class="v S216_4" data-id="S216_4">A zis regele către Ţiba: "Iată, toate bunurile lui Mefiboşet sunt ale tale". Iar Ţiba, închinându-i-se, i-a zis: "O, rege, stăpân al meu, să aflu milă în ochii tăi!"</span>
<span class="v-num v-5">5&nbsp;</span><span class="v S216_5" data-id="S216_5">Iar când regele David a ajuns la Bahurim , iată că de acolo ieşea un om din familia casei lui Saul, al cărui nume era Şimei, fiul lui Ghera; ieşea şi blestema</span>
<span class="v-num v-6">6&nbsp;</span><span class="v S216_6" data-id="S216_6">şi arunca cu pietre în David şi în toţi slujitorii regelui David; dar poporul întreg şi toţi voinicii se aflau de-a dreapta şi de-a stânga regelui.</span>
<span class="v-num v-7">7&nbsp;</span><span class="v S216_7" data-id="S216_7">Şi aşa grăia Şimei când îl blestema: "Pleacă, pleacă, tu, om al vărsărilor de sânge şi om nelegiuit!</span>
<span class="v-num v-8">8&nbsp;</span><span class="v S216_8" data-id="S216_8">Domnul a întors împotrivă-ţi tot sângele casei lui Saul, că te-ai făcut tu rege în locul lui; Domnul a dat regatul în mâna lui Abesalom, fiul tău; şi, iată, tu [ai rămas] în răutatea ta, că eşti omul vărsărilor de sânge!"</span>
<span class="v-num v-9">9&nbsp;</span><span class="v S216_9" data-id="S216_9">Atunci Abişai, fiul Ţeruiei, a zis: "De ce-l blesteamă acest câine mort pe stăpânul meu, regele? Mă duc chiar acum să-i iau capul!"</span>
<span class="v-num v-10">10&nbsp;</span><span class="v S216_10" data-id="S216_10">Iar regele a zis: "Ce am eu de-a face cu voi, fii ai Ţeruiei? Daţi-i pace, lăsaţi-l să blesteme; că dacă Domnul i-a spus lui să-l blesteme pe David, cine oare îi va spune: - De ce faci asta?"</span>
<span class="v-num v-11">11&nbsp;</span><span class="v S216_11" data-id="S216_11">Şi a zis David către Abişai şi către toţi slujitorii săi: "Iată, fiul meu, cel care a ieşit din coapsele mele, umblă după viaţa mea; cu atât mai mult, acum, acest fiu al lui Veniamin. Lăsaţi-l să blesteme, căci Domnul i-a zis;</span>
<span class="v-num v-12">12&nbsp;</span><span class="v S216_12" data-id="S216_12">dacă Domnul îmi va vedea umilirea, îmi va răsplăti cu bine pentru blestemul lui de astăzi".</span>
<span class="v-num v-13">13&nbsp;</span><span class="v S216_13" data-id="S216_13">David şi toţi oamenii lui mergeau pe cale, iar Şimei îi mergea alături pe coasta muntelui; mergea şi blestema şi arunca cu pietre în el şi-l împroşca cu ţărână.</span>
<span class="v-num v-14">14&nbsp;</span><span class="v S216_14" data-id="S216_14">Iar regele şi tot poporul ce se afla cu el au ajuns aproape de Iordan şi s'au odihnit acolo.</span>
<span class="v-num v-15">15&nbsp;</span><span class="v S216_15" data-id="S216_15">Pe de altă parte, Abesalom şi toţi oamenii lui Israel au ajuns în Ierusalim; cu el se afla şi Ahitofel.</span>
<span class="v-num v-16">16&nbsp;</span><span class="v S216_16" data-id="S216_16">Şi a fost că atunci când Huşai Archianul, prietenul cel mai bun al lui David, a venit la Abesalom, a zis Huşai către Abesalom: "Trăiască regele!"</span>
<span class="v-num v-17">17&nbsp;</span><span class="v S216_17" data-id="S216_17">Iar Abesalom i-a zis lui Huşai: "Asta-ţi este mila faţă de prietenul tău? De ce nu te-ai dus după prietenul tău?"</span>
<span class="v-num v-18">18&nbsp;</span><span class="v S216_18" data-id="S216_18">Şi a zis Huşai către Abesalom: "Nu, ci după acela care a fost ales de Domnul şi de acest popor şi de întregul Israel; al lui voi fi, şi cu el voi rămâne.</span>
<span class="v-num v-19">19&nbsp;</span><span class="v S216_19" data-id="S216_19">Şi, la urma urmelor, pe cine voi sluji? Oare nu pe fiul său? Aşa cum am slujit în faţa tatălui tău, întocmai voi face şi'n faţa ta".</span>
<span class="v-num v-20">20&nbsp;</span><span class="v S216_20" data-id="S216_20">Atunci a zis Abesalom către Ahitofel: "Sfătuiţi-vă între voi ce trebuie să fac".</span>
<span class="v-num v-21">21&nbsp;</span><span class="v S216_21" data-id="S216_21">Iar Ahitofel a zis către Abesalom: "Intră la ţiitoarele tatălui tău, pe care el le-a lăsat să-i ţină casa; şi întregul Israel va auzi că tu l-ai ruşinat pe tatăl tău, iar mâinile tuturor celor ce sunt cu tine vor prinde putere".</span>
<span class="v-num v-22">22&nbsp;</span><span class="v S216_22" data-id="S216_22">Atunci Abesalom a întins un cort pe acoperiş ; şi a intrat Abesalom la ţiitoarele tatălui său în văzul întregului Israel.</span>
<span class="v-num v-23">23&nbsp;</span><span class="v S216_23" data-id="S216_23">Iar sfaturile lui Ahitofel, pe care el le dădea atunci, în primele zile, erau ca şi cum cineva ar fi întrebat cuvântul lui Dumnezeu; aşa erau sfaturile lui Ahitofel, şi către David, şi către Abesalom.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="S215.html">&lt;</a>
<a class="home" href="index.html">=</a>
<a class="next" href="S217.html">&gt;</a>
</div></div>
</body>
</html>