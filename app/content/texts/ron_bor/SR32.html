<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNŢELEPCIUNII LUI ISUS, FIUL LUI SIRAH (ECCLESIASTICUL) 32 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="SR.html">Biblia Ortodoxă Română Sinodală (2006)</a><a class="location" href="SR.html">CARTEA ÎNŢELEPCIUNII LUI ISUS, FIUL LUI SIRAH (ECCLESIASTICUL) 32</a><a class="prev" href="SR31.html">&lt;</a>
<a class="home" href="index.html">=</a>
<a class="next" href="SR33.html">&gt;</a>
</div></div>
<div class="section chapter SR SR32 ron_bor ron " dir="ltr" lang="ro" data-id="SR32" data-nextid="SR33" data-previd="SR31">
<div class="c">32</div>
<div class="p">
<span class="v-num v-1">1&nbsp;</span><span class="v SR32_1" data-id="SR32_1">Povăţuitor te-a pus; nu te ţine mare, fii între ei ca şi unul dintre ei.</span>
<span class="v-num v-2">2&nbsp;</span><span class="v SR32_2" data-id="SR32_2">Grijeşte de ei şi apoi şezi, şi, după ce vei face toate cele ce trebuie, culcă-te,</span>
<span class="v-num v-3">3&nbsp;</span><span class="v SR32_3" data-id="SR32_3">Ca să te veseleşti de ei şi, pentru podoabă, să iei cunună.</span>
<span class="v-num v-4">4&nbsp;</span><span class="v SR32_4" data-id="SR32_4">Grăieşte tu, cel care eşti mai bătrân, cu bună ştiinţă, că ţi se cuvine şi să nu împiedici muzica.</span>
<span class="v-num v-5">5&nbsp;</span><span class="v SR32_5" data-id="SR32_5">Unde nu este ascultare, nu cheltui vorba şi, când nu este vreme, nu te arăta înţelept.</span>
<span class="v-num v-6">6&nbsp;</span><span class="v SR32_6" data-id="SR32_6">Ca un inel cu piatră scumpă pe podoabă de aur este rostul cântăreţilor la ospăţul vinului.</span>
<span class="v-num v-7">7&nbsp;</span><span class="v SR32_7" data-id="SR32_7">Pecete de smarald cu meşteşug de aur este glasul cântăreţilor la vinul cei dulce.</span>
<span class="v-num v-8">8&nbsp;</span><span class="v SR32_8" data-id="SR32_8">Grăieşte, tânărule, când ai nevoie; însă după ce de două trei ori te va întreba.</span>
<span class="v-num v-9">9&nbsp;</span><span class="v SR32_9" data-id="SR32_9">Strânge-ţi cuvântul; cu puţine spune multe; fii ca unul care ştie, clar care tace.</span>
<span class="v-num v-10">10&nbsp;</span><span class="v SR32_10" data-id="SR32_10">Între cei mai mari nu te face ca şi cum ai fi asemenea lor şi, altul grăind, nu vorbi multe.</span>
<span class="v-num v-11">11&nbsp;</span><span class="v SR32_11" data-id="SR32_11">Înaintea trăsnetului se grăbeşte fulgerul; şi înaintea celui ruşinos va merge harul.</span>
<span class="v-num v-12">12&nbsp;</span><span class="v SR32_12" data-id="SR32_12">La vreme te scoală şi nu fi cel mai de pe urmă; aleargă acasă şi nu fi leneş.</span>
<span class="v-num v-13">13&nbsp;</span><span class="v SR32_13" data-id="SR32_13">Acolo fii mulţumit şi-ţi împlineşte dorinţele tale şi să nu grăieşti cuvânt trufaş.</span>
<span class="v-num v-14">14&nbsp;</span><span class="v SR32_14" data-id="SR32_14">Şi pentru aceasta binecuvintează pe Cel care te-a făcut şi veseleşte-te din bunătăţile Lui.</span>
<span class="v-num v-15">15&nbsp;</span><span class="v SR32_15" data-id="SR32_15">Cel care se teme de Domnul va primi învăţătura şi cei care mânecă (îl caută dis-de-dimineaţă) vor afla bunăvoinţă.</span>
<span class="v-num v-16">16&nbsp;</span><span class="v SR32_16" data-id="SR32_16">Cel care caută legea se va sătura de ea şi cel care se făţărniceşte se va împiedica în ea.</span>
<span class="v-num v-17">17&nbsp;</span><span class="v SR32_17" data-id="SR32_17">Cei care se tem de Domnul vor afla dreapta judecată şi îndreptări ca lumina vor aprinde.</span>
<span class="v-num v-18">18&nbsp;</span><span class="v SR32_18" data-id="SR32_18">Omul păcătos se fereşte de mustrare şi după voia lui îşi va afla potrivire.</span>
<span class="v-num v-19">19&nbsp;</span><span class="v SR32_19" data-id="SR32_19">Bărbatul cel de sfat nu va părăsi cugetarea; iar cel străin şi trufaş nu se va teme de frică, chiar dacă va face ceva fără de sfat.</span>
<span class="v-num v-20">20&nbsp;</span><span class="v SR32_20" data-id="SR32_20">Fără de sfat nimic să nu faci; şi după ce faci, să nu-ţi pară rău.</span>
<span class="v-num v-21">21&nbsp;</span><span class="v SR32_21" data-id="SR32_21">Pe cale surpată nu merge, ca să nu te împiedici de pietriş.</span>
<span class="v-num v-22">22&nbsp;</span><span class="v SR32_22" data-id="SR32_22">Nu te încrede nici în drumul cel drept şi de fiii tăi te păzeşte.</span>
<span class="v-num v-23">23&nbsp;</span><span class="v SR32_23" data-id="SR32_23">În tot lucrul crede sufletului tău, că aceasta este paza poruncilor.</span>
<span class="v-num v-24">24&nbsp;</span><span class="v SR32_24" data-id="SR32_24">Cel care crede legii ascultă de porunci; şi cel care nădăjduieşte spre Domnul nu se va lipsi.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="SR31.html">&lt;</a>
<a class="home" href="index.html">=</a>
<a class="next" href="SR33.html">&gt;</a>
</div></div>
</body>
</html>