<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>1TIMOTEI 4 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="T1.html">Biblia Ortodoxă Română Sinodală (2006)</a><a class="location" href="T1.html">1TIMOTEI 4</a><a class="prev" href="T13.html">&lt;</a>
<a class="home" href="index.html">=</a>
<a class="next" href="T15.html">&gt;</a>
</div></div>
<div class="section chapter T1 T14 ron_bor ron " dir="ltr" lang="ro" data-id="T14" data-nextid="T15" data-previd="T13">
<div class="c">4</div>
<div class="p">
<span class="v-num v-1">1&nbsp;</span><span class="v T14_1" data-id="T14_1">Dar Duhul grăieşte lămurit că, în vremurile cele de apoi, unii se vor depărta de la credinţă, luând aminte la duhurile cele înşelătoare şi la învăţăturile demonilor,</span>
<span class="v-num v-2">2&nbsp;</span><span class="v T14_2" data-id="T14_2">Prin făţărnicia unor mincinoşi, care sunt înfieraţi în cugetul lor.</span>
<span class="v-num v-3">3&nbsp;</span><span class="v T14_3" data-id="T14_3">Aceştia opresc de la căsătorie şi de la unele bucate, pe care Dumnezeu le-a făcut, spre gustare cu mulţumire, pentru cei credincioşi şi pentru cei ce au cunoscut adevărul,</span>
<span class="v-num v-4">4&nbsp;</span><span class="v T14_4" data-id="T14_4">Pentru că orice făptură a lui Dumnezeu este bună şi nimic nu este de lepădat, dacă se ia cu mulţumire;</span>
<span class="v-num v-5">5&nbsp;</span><span class="v T14_5" data-id="T14_5">Căci se sfinţeşte prin cuvântul lui Dumnezeu şi prin rugăciune.</span>
<span class="v-num v-6">6&nbsp;</span><span class="v T14_6" data-id="T14_6">Punându-le înaintea fraţilor acestea, vei fi bun slujitor al lui Hristos Iisus, hrănindu-te cu cuvintele credinţei şi ale bunei învăţături căreia ai urmat;</span>
<span class="v-num v-7">7&nbsp;</span><span class="v T14_7" data-id="T14_7">Iar de basmele cele lumeşti şi băbeşti, fereşte-te şi deprinde-te cu dreapta credinţă.</span>
<span class="v-num v-8">8&nbsp;</span><span class="v T14_8" data-id="T14_8">Căci deprinderea trupească la puţin foloseşte, dar dreapta credinţă spre toate este de folos, având făgăduinţa vieţii de acum şi a celei ce va să vină.</span>
<span class="v-num v-9">9&nbsp;</span><span class="v T14_9" data-id="T14_9">Vrednic de credinţă este acest cuvânt şi vrednic de toată primirea,</span>
<span class="v-num v-10">10&nbsp;</span><span class="v T14_10" data-id="T14_10">Fiindcă pentru aceasta ne şi ostenim şi suntem ocărâţi şi ne luptăm, căci ne-am pus nădejdea în Dumnezeul cel viu, Care este Mântuitorul tuturor oamenilor, mai ales al credincioşilor.</span>
<span class="v-num v-11">11&nbsp;</span><span class="v T14_11" data-id="T14_11">Acestea să le porunceşti şi să-i înveţi.</span>
<span class="v-num v-12">12&nbsp;</span><span class="v T14_12" data-id="T14_12">Nimeni să nu dispreţuiască tinereţile tale, ci fă-te pildă credincioşilor cu cuvântul, cu purtarea, cu dragostea, cu duhul, cu credinţa, cu curăţia.</span>
<span class="v-num v-13">13&nbsp;</span><span class="v T14_13" data-id="T14_13">Până voi veni eu, ia aminte la citit, la îndemnat, la învăţătură.</span>
<span class="v-num v-14">14&nbsp;</span><span class="v T14_14" data-id="T14_14">Nu fi nepăsător faţă de harul care este întru tine, care ţi s-a dat prin proorocie, cu punerea mâinilor mai-marilor preoţilor.</span>
<span class="v-num v-15">15&nbsp;</span><span class="v T14_15" data-id="T14_15">Cugetă la acestea, ţine-te de acestea, ca propăşirea ta să fie vădită tuturor.</span>
<span class="v-num v-16">16&nbsp;</span><span class="v T14_16" data-id="T14_16">Ia aminte la tine însuţi şi la învăţătură; stăruie în acestea, căci, făcând aceasta, şi pe tine te vei mântui şi pe cei care te ascultă.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="T13.html">&lt;</a>
<a class="home" href="index.html">=</a>
<a class="next" href="T15.html">&gt;</a>
</div></div>
</body>
</html>