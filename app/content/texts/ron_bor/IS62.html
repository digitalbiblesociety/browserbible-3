<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>ISAIA 62 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="IS.html">Biblia Ortodoxă Română Sinodală (2006)</a><a class="location" href="IS.html">ISAIA 62</a><a class="prev" href="IS61.html">&lt;</a>
<a class="home" href="index.html">=</a>
<a class="next" href="IS63.html">&gt;</a>
</div></div>
<div class="section chapter IS IS62 ron_bor ron " dir="ltr" lang="ro" data-id="IS62" data-nextid="IS63" data-previd="IS61">
<div class="c">62</div>
<div class="p">
<span class="v-num v-1">1&nbsp;</span><span class="v IS62_1" data-id="IS62_1">Pentru Sion nu voi tăcea şi pentru Ierusalim nu voi avea odihnă până ce dreptatea lui nu va ieşi ca lumina şi mântuirea lui nu va arde ca o flacără.</span>
<span class="v-num v-2">2&nbsp;</span><span class="v IS62_2" data-id="IS62_2">Atunci neamurile vor vedea dreptatea ta şi toţi regii slava ta şi te vor chema pe tine cu nume nou, pe care îl va rosti gura Domnului.</span>
<span class="v-num v-3">3&nbsp;</span><span class="v IS62_3" data-id="IS62_3">Şi tu vei fi ca o cunună de mărire în mâna Domnului şi ca o diademă regală în mâna Dumnezeului tău.</span>
<span class="v-num v-4">4&nbsp;</span><span class="v IS62_4" data-id="IS62_4">Şi nu ţi se va mai zice ţie: "Alungată", şi ţării tale: "Pustiită", ci tu te vei chema: "Întru tine am binevoit" şi ţara ta: "Cea cu bărbat", că Domnul a binevoit întru tine şi pământul tău va avea un soţ.</span>
<span class="v-num v-5">5&nbsp;</span><span class="v IS62_5" data-id="IS62_5">Şi în ce chip se însoreşte flăcăul cu fecioara, Cel ce te-a zidit Se va însoţi cu tine, şi în ce chip mirele se veseleşte de mireasă, aşa Se va veseli de tine Dumnezeul tău!</span>
<span class="v-num v-6">6&nbsp;</span><span class="v IS62_6" data-id="IS62_6">Pe zidurile tale, Ierusalime, Eu pun străjeri, care nici zi, nici noapte nu vor tăcea! Voi, care aduceţi aminte Domnului de făgăduinţele Lui, să n-aveţi odihnă!</span>
<span class="v-num v-7">7&nbsp;</span><span class="v IS62_7" data-id="IS62_7">Şi să nu-I daţi răgaz până ce nu va aşeza din nou Ierusalimul, ca să facă din el lauda pământului.</span>
<span class="v-num v-8">8&nbsp;</span><span class="v IS62_8" data-id="IS62_8">Juratu-S-a Domnul pe dreapta Lui şi pe braţul Lui cel tare: "Nu voi mai da de aici înainte grâul tău spre hrană vrăjmaşilor tăi, şi cei de neam străin, nu vor bea mustul tău, rodul muncii tale.</span>
<span class="v-num v-9">9&nbsp;</span><span class="v IS62_9" data-id="IS62_9">Ci numai cei ce îl vor fi adunat îl vor mânca şi vor lăuda pe Domnul, şi cei care vor fi făcut culesul vor bea vinul în curţile templului Meu cel sfânt!"</span>
<span class="v-num v-10">10&nbsp;</span><span class="v IS62_10" data-id="IS62_10">Intraţi, întraţi pe porţi! Gătiţi cale poporului, gătiţi, gătiţi-i drum, curăţiţi-l de pietre, înălţaţi un steag peste neamuri!</span>
<span class="v-num v-11">11&nbsp;</span><span class="v IS62_11" data-id="IS62_11">Iată, Domnul vesteşte acestea până la marginile pământului: "Ziceţi fiicei Sionului: Mântuitorul tău vine! El vine cu plata, şi răsplătirile merg înaintea Lui!"</span>
<span class="v-num v-12">12&nbsp;</span><span class="v IS62_12" data-id="IS62_12">Şi ei se vor chema: "Popor sfânt, răscumpăraţi ai Domnului şi ţie şi se va zice: "Cea căutată", "Cetatea nepărăsită!"</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="IS61.html">&lt;</a>
<a class="home" href="index.html">=</a>
<a class="next" href="IS63.html">&gt;</a>
</div></div>
</body>
</html>