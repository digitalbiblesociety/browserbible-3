<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNTÂI A REGILOR 22 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="S1.html">Biblia Ortodoxă Română Sinodală (2006)</a><a class="location" href="S1.html">CARTEA ÎNTÂI A REGILOR 22</a><a class="prev" href="S121.html">&lt;</a>
<a class="home" href="index.html">=</a>
<a class="next" href="S123.html">&gt;</a>
</div></div>
<div class="section chapter S1 S122 ron_bor ron " dir="ltr" lang="ro" data-id="S122" data-nextid="S123" data-previd="S121">
<div class="c">22</div>
<div class="p">
<span class="v-num v-1">1&nbsp;</span><span class="v S122_1" data-id="S122_1">Şi a plecat David de acolo şi a fugit în peştera Adulam. Auzind aceasta, fraţii lui şi toată casa tatălui său au venit la el.</span>
<span class="v-num v-2">2&nbsp;</span><span class="v S122_2" data-id="S122_2">Şi s-au adunat la el toţi prigoniţii, toţi datornicii şi toţi cei cu sufletul amărât şi s-a făcut el căpetenie peste ei; şi erau cu el ca la patru sute de oameni.</span>
<span class="v-num v-3">3&nbsp;</span><span class="v S122_3" data-id="S122_3">De acolo David s-a dus la Miţpa Moabului şi a zis către regele Moabului: "Lasă pe tatăl meu şi pe mama mea să stea la voi, până voi afla ce are să facă Dumnezeu cu mine".</span>
<span class="v-num v-4">4&nbsp;</span><span class="v S122_4" data-id="S122_4">Şi i-a adus la regele Moabului şi au trăit ei tot timpul la el, cât David a rămas în cetatea aceea.</span>
<span class="v-num v-5">5&nbsp;</span><span class="v S122_5" data-id="S122_5">Dar proorocul Gad a zis lui David: "Nu mai rămâne în cetatea aceasta, ci pleacă şi mergi în pământul lui Iuda". Şi a plecat David şi a venit în pădurea Heret.</span>
<span class="v-num v-6">6&nbsp;</span><span class="v S122_6" data-id="S122_6">Dar a auzit Saul că s-a ivit David şi oamenii cei ce erau cu el. Saul şedea atunci în Ghibeea, pe deal, sub un stejar, cu suliţa în mână şi toate slugile sale stăteau împrejurul lui.</span>
<span class="v-num v-7">7&nbsp;</span><span class="v S122_7" data-id="S122_7">Zis-a Saul către slugile cele dimprejurul lui: "Ascultaţi, fiii lui Veniamin. Oare tuturor vă va da fiul lui Iesei ţarini şi vii, şi vă va pune pe toţi sutaşi şi căpetenii peste mii,</span>
<span class="v-num v-8">8&nbsp;</span><span class="v S122_8" data-id="S122_8">De v-aţi sfătuit cu toţii în contra mea şi nimeni nu mi-a descoperit, când fiul meu a intrat în prietenie cu fiul lui Iesei, şi nimeni din voi n-a avut milă de mine şi nu mi-a descoperit că fiul meu a aţâţat împotriva mea pe robul meu să-mi urzească intrigi, cum se vede acum?"</span>
<span class="v-num v-9">9&nbsp;</span><span class="v S122_9" data-id="S122_9">Atunci a răspuns Doeg idumeul, care stătea cu slugile lui Saul, şi a zis: "Eu am văzut cum a venit fiul lui Iesei în Nobe, la Ahimelec, fiul lui Ahituv,</span>
<span class="v-num v-10">10&nbsp;</span><span class="v S122_10" data-id="S122_10">Şi acela a întrebat pentru el pe Domnul şi i-a dat merinde; ba i-a dat şi sabia lui Goliat filisteanul.</span>
<span class="v-num v-11">11&nbsp;</span><span class="v S122_11" data-id="S122_11">Atunci a trimis regele să cheme pe Ahimelec, fiul lui Ahituv preotul, şi toată casa tatălui lui, preoţii din Nobe. Şi au venit ei cu toţii la rege.</span>
<span class="v-num v-12">12&nbsp;</span><span class="v S122_12" data-id="S122_12">Iar Saul le-a zis: "Ascultă, fiul lui Ahituv!" Şi acela răspunse: "Da, domnul meu!"</span>
<span class="v-num v-13">13&nbsp;</span><span class="v S122_13" data-id="S122_13">Şi a zis Saul către el: "Pentru ce v-aii unit voi împotriva mea, tu şi fiul lui Iesei, că i-ai dat pâini şi sabie şi ai întrebat pentru el pe Dumnezeu, ca să se răzvrătească împotriva mea şi să mă pândească, cum se vede acum?"</span>
<span class="v-num v-14">14&nbsp;</span><span class="v S122_14" data-id="S122_14">A răspuns Ahimelec regelui şi a zis: "Cine din toţi robii tăi este credincios ca David? Şi apoi el este şi ginerele regelui, îndeplinitorul poruncilor tale, şi cu cinste în casa ta.</span>
<span class="v-num v-15">15&nbsp;</span><span class="v S122_15" data-id="S122_15">Şi apoi oare de astăzi am început eu să întreb pe Dumnezeu pentru el? Nu, nu învinui de asta, o, rege, pe robul tău şi toată casa tatălui meu, căci în toată pricina aceasta nu cunoaşte robul tău nici un lucru mare sau mic".</span>
<span class="v-num v-16">16&nbsp;</span><span class="v S122_16" data-id="S122_16">Atunci regele a zis: "Tu, Ahimelec, trebuie să mori, tu şi toată casa tatălui tău".</span>
<span class="v-num v-17">17&nbsp;</span><span class="v S122_17" data-id="S122_17">Apoi regele a zis către paznicii lui, care stăteau împrejurul său: "Mergeţi şi omorâţi pe preoţii Domnului, căci şi mâna lor este cu David; au ştiut că el a fugit şi nu mi-au descoperit". Paznicii regelui însă n-au voit să-şi ridice mâna, ca să ucidă pe preoţii Domnului.</span>
<span class="v-num v-18">18&nbsp;</span><span class="v S122_18" data-id="S122_18">Atunci regele a zis lui Doeg: "Mergi tu şi ucide pe preoţi". Şi s-a dus Doeg idumeul şi a năvălit asupra preoţilor şi a ucis în ziua aceea optzeci şi cinci de bărbaţi care purtau efod de în,</span>
<span class="v-num v-19">19&nbsp;</span><span class="v S122_19" data-id="S122_19">Iar cetatea preoţească Nobe a trecut-o prin ascuţişul sabiei: şi bărbaţi şi femei şi tineri şi copii şi boi şi asini şi oi, tot a trecut prin ascuţişul sabiei.</span>
<span class="v-num v-20">20&nbsp;</span><span class="v S122_20" data-id="S122_20">A scăpat numai un singur fiu al lui Ahimelec, fiul lui Ahituv, anume Abiatar, şi a fugit la David.</span>
<span class="v-num v-21">21&nbsp;</span><span class="v S122_21" data-id="S122_21">Şi a spus Abiatar lui David că Saul a ucis pe preoţii Domnului.</span>
<span class="v-num v-22">22&nbsp;</span><span class="v S122_22" data-id="S122_22">Atunci David a zis lui Abiatar: "Am ştiut eu din ziua aceea că, fiind acolo, Doeg idumeul va da de ştire negreşit lui Saul şi eu sunt vinovat pentru toate sufletele casei tatălui tău.</span>
<span class="v-num v-23">23&nbsp;</span><span class="v S122_23" data-id="S122_23">Rămâi la mine şi nu te teme, căci cine va căuta sufletul meu are să caute şi sufletul tău; tu vei fi aici, la mine, în pază!"</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="S121.html">&lt;</a>
<a class="home" href="index.html">=</a>
<a class="next" href="S123.html">&gt;</a>
</div></div>
</body>
</html>