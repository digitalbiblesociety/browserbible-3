<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>NAUM 3 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="NM.html">Biblia Ortodoxă Română Sinodală (2006)</a><a class="location" href="NM.html">NAUM 3</a><a class="prev" href="NM2.html">&lt;</a>
<a class="home" href="index.html">=</a>
<a class="next" href="HK1.html">&gt;</a>
</div></div>
<div class="section chapter NM NM3 ron_bor ron " dir="ltr" lang="ro" data-id="NM3" data-nextid="HK1" data-previd="NM2">
<div class="c">3</div>
<div class="p">
<span class="v-num v-1">1&nbsp;</span><span class="v NM3_1" data-id="NM3_1">Vai de cetatea cea vărsătoare de sânge, plină de minciună şi de silnicie, din care nu se mai curmă jaful!</span>
<span class="v-num v-2">2&nbsp;</span><span class="v NM3_2" data-id="NM3_2">Pocnet de bici, duruit cutremurător de roţi, cai în galop, care de război care zdruncină pământul;</span>
<span class="v-num v-3">3&nbsp;</span><span class="v NM3_3" data-id="NM3_3">Călăreţi care se avântă, sclipiri de sabie, scăpărări de lance, mulţime de răniţi, grămezi de cadavre, leşuri fără de sfârşit, hoituri, care stau în cale!</span>
<span class="v-num v-4">4&nbsp;</span><span class="v NM3_4" data-id="NM3_4">Numai din pricina multelor desfrânări ale celei desfrânate, frumoasă la chip şi meşteră în farmece, care duce în robie neamurile prin desfrânările ei şi popoarele prin fermecătoriile ei!</span>
<span class="v-num v-5">5&nbsp;</span><span class="v NM3_5" data-id="NM3_5">"Sunt împotriva ta!", zice Domnul. "Voi smulge veşmântul tău, să arăt neamurilor goliciunea şi regatelor ocara ta;</span>
<span class="v-num v-6">6&nbsp;</span><span class="v NM3_6" data-id="NM3_6">Voi arunca asupra ta cu spurcăciuni, te voi batjocori, privelişte te voi face 7. şi oricine te va vedea va întoarce capul de la tine, zicând: "Pierit-a Ninive! Cine o va jeli şi de unde îi voi căuta mângâietori?"</span>
<span class="v-num v-7">7&nbsp;</span><span class="v NM3_7" data-id="NM3_7">7</span>
<span class="v-num v-8">8&nbsp;</span><span class="v NM3_8" data-id="NM3_8">Oare tu eşti mai bine întărită decât No-Amon, cea aşezată pe malurile Nilului, înconjurată de apă, a cărei întăritură era marea şi ziduri erau apele?</span>
<span class="v-num v-9">9&nbsp;</span><span class="v NM3_9" data-id="NM3_9">Etiopia împreună cu Egiptul erau nesfârşita ei putere. Put şi Libienii, ajutoarele ei de luptă!</span>
<span class="v-num v-10">10&nbsp;</span><span class="v NM3_10" data-id="NM3_10">Dar şi ea a fost surghiunită şi dusă în robie! Şi tot aşa pruncii ei au fost zdrobiţi la răspântiile tuturor uliţelor; asupra celor de viţă bună au aruncat sorţi şi toţi fruntaşii ei au fost ferecaţi în lanţuri.</span>
<span class="v-num v-11">11&nbsp;</span><span class="v NM3_11" data-id="NM3_11">Tu te vei îmbăta de sichera mâniei Mele şi fără vlagă vei ajunge; tot aşa vei cere şi tu ajutor de la duşmanii tăi.</span>
<span class="v-num v-12">12&nbsp;</span><span class="v NM3_12" data-id="NM3_12">Toate întăriturile tale sunt smochini cu pârgă în ei; dacă le scutură cineva pârga, cade în gura celui ce vrea să o mănânce.</span>
<span class="v-num v-13">13&nbsp;</span><span class="v NM3_13" data-id="NM3_13">Iată poporul tău este ca femeile înăuntrul tău! Porţile ţării tale se vor deschide în faţa vrăjmaşilor tăi şi focul va mistui zăvoarele tale!</span>
<span class="v-num v-14">14&nbsp;</span><span class="v NM3_14" data-id="NM3_14">Adu-ţi apă pentru vremuri de împresurare, repară-ţi întăriturile, frământă lutul, calcă pământul cel clisos şi fă cărămidă tare!</span>
<span class="v-num v-15">15&nbsp;</span><span class="v NM3_15" data-id="NM3_15">Dar şi atunci te va mistui focul şi sabia te va stârpi şi te va prăpădi ca lăcusta, chiar dacă ai fi fără de număr ca lăcustele şi ca stolurile lor.</span>
<span class="v-num v-16">16&nbsp;</span><span class="v NM3_16" data-id="NM3_16">Înmulţitu-ţi-ai neguţătorii tăi mai mult decât stelele de pe cer. Ei sunt ca lăcusta care întinde aripile şi zboară!</span>
<span class="v-num v-17">17&nbsp;</span><span class="v NM3_17" data-id="NM3_17">Căpeteniile tale sunt ca lăcustele fără număr, iar dregătorii tăi, ca stolurile de lăcuste care se aşază pe ziduri în vreme friguroasă şi, după ce răsare soarele, zboară şi nu se mai cunoaşte locul unde au fost.</span>
<span class="v-num v-18">18&nbsp;</span><span class="v NM3_18" data-id="NM3_18">Păstorii tăi dorm, rege al Asiriei! Vitejii dormitează; poporul s-a împrăştiat în munţi şi nu este cine să-l adune!</span>
<span class="v-num v-19">19&nbsp;</span><span class="v NM3_19" data-id="NM3_19">Prăbuşirea ta este fără leac, şi năpraznic prăpădul tău! Toţi cei care vor auzi această veste despre tine vor bate din palme, că peste cine nu s-a abătut necontenit răutatea ta?</span>
</div>
</div>
<div class="footnotes">

</div>

<div class="footer"><div class="nav">
<a class="prev" href="NM2.html">&lt;</a>
<a class="home" href="index.html">=</a>
<a class="next" href="HK1.html">&gt;</a>
</div></div>
</body>
</html>