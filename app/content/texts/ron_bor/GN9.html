<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FACEREA 9 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="GN.html">Biblia Ortodoxă Română Sinodală (2006)</a><a class="location" href="GN.html">FACEREA 9</a><a class="prev" href="GN8.html">&lt;</a>
<a class="home" href="index.html">=</a>
<a class="next" href="GN10.html">&gt;</a>
</div></div>
<div class="section chapter GN GN9 ron_bor ron " dir="ltr" lang="ron" data-id="GN9" data-nextid="GN10" data-previd="GN8">
<div class="c">9</div>
<div class="p">
<span class="v-num v-1">1&nbsp;</span><span class="v GN9_1" data-id="GN9_1">Şi a binecuvântat Dumnezeu pe Noe şi pe fiii lui şi le-a zis: "Naşteţi şi vă înmulţiţi şi umpleţi pământul şi-l stăpâniţi!</span>
<span class="v-num v-2">2&nbsp;</span><span class="v GN9_2" data-id="GN9_2">Groază şi frică de voi să aibă toate fiarele pământului; toate păsările cerului, tot ce se mişcă pe pământ şi toţi peştii mării; căci toate acestea vi le-am dat la îndemână.</span>
<span class="v-num v-3">3&nbsp;</span><span class="v GN9_3" data-id="GN9_3">Tot ce se mişcă şi ce trăieşte să vă fie de mâncare; toate vi le-am dat, ca şi iarba verde.</span>
<span class="v-num v-4">4&nbsp;</span><span class="v GN9_4" data-id="GN9_4">Numai carne cu sângele ei, în care e viaţa ei, să nu mâncaţi.</span>
<span class="v-num v-5">5&nbsp;</span><span class="v GN9_5" data-id="GN9_5">Căci Eu şi sângele vostru, în care e viaţa voastră, îl voi cere de la orice fiară; şi voi cere viaţa omului şi din mâna omului, din mâna fratelui său.</span>
<span class="v-num v-6">6&nbsp;</span><span class="v GN9_6" data-id="GN9_6">De va vărsa cineva sânge omenesc, sângele aceluia de mână de om se va vărsa, căci Dumnezeu a făcut omul după chipul Său.</span>
<span class="v-num v-7">7&nbsp;</span><span class="v GN9_7" data-id="GN9_7">Voi însă naşteţi şi vă înmulţiţi şi vă răspândiţi pe pământ şi-l stăpâniţi! "</span>
<span class="v-num v-8">8&nbsp;</span><span class="v GN9_8" data-id="GN9_8">Şi a mai grăit Dumnezeu cu Noe şi cu fiii lui, care erau cu el, şi a zis:</span>
<span class="v-num v-9">9&nbsp;</span><span class="v GN9_9" data-id="GN9_9">"Iată Eu închei legământul Meu cu voi, cu urmaşii voştri.</span>
<span class="v-num v-10">10&nbsp;</span><span class="v GN9_10" data-id="GN9_10">Şi cu tot sufletul viu, care este cu voi: cu păsările, cu animalele şi cu toate fiarele pământului, care sunt cu voi, cu toate vietăţile pământului câte au ieşit din corabie;</span>
<span class="v-num v-11">11&nbsp;</span><span class="v GN9_11" data-id="GN9_11">Şi închei acest legământ cu voi, că nu voi mai pierde tot trupul cu apele potopului şi nu va mai fi potop, ca să pustiiască pământul".</span>
<span class="v-num v-12">12&nbsp;</span><span class="v GN9_12" data-id="GN9_12">Apoi a mai zis iarăşi Domnul Dumnezeu către Noe: "Iată, ca semn al legământului, pe care-l închei cu voi şi eu tot sufletul viu ce este cu voi din neam în neam şi de-a pururi,</span>
<span class="v-num v-13">13&nbsp;</span><span class="v GN9_13" data-id="GN9_13">Pun curcubeul Meu în nori, ca să fie semn al legământului dintre Mine şi pământ.</span>
<span class="v-num v-14">14&nbsp;</span><span class="v GN9_14" data-id="GN9_14">Când voi aduce nori deasupra pământului, se va arăta curcubeul Meu în nori,</span>
<span class="v-num v-15">15&nbsp;</span><span class="v GN9_15" data-id="GN9_15">Şi-Mi voi aduce aminte de legământul Meu, pe care l-am încheiat cu voi şi cu tot sufletul viu şi cu tot trupul, şi nu va mai fi apa potop, spre pierzarea a toată făptura.</span>
<span class="v-num v-16">16&nbsp;</span><span class="v GN9_16" data-id="GN9_16">Va fi deci curcubeul Meu în nori şi-l voi vedea, şi-Mi voi aduce aminte de legământul veşnic dintre Mine şi pământ şi tot sufletul viu din tot trupul ce este pe pământ!"</span>
<span class="v-num v-17">17&nbsp;</span><span class="v GN9_17" data-id="GN9_17">Şi iarăşi a zis Dumnezeu către Noe: "Acesta este semnul legământului, pe care Eu l-am încheiat între Mine şi tot trupul care este pe pământ".</span>
<span class="v-num v-18">18&nbsp;</span><span class="v GN9_18" data-id="GN9_18">Iar fiii lui Noe care au ieşit din corabie, erau: Sem, Ham şi Iafet. Iar Ham era tatăl lui Canaan.</span>
<span class="v-num v-19">19&nbsp;</span><span class="v GN9_19" data-id="GN9_19">Aceştia sunt cei trei fii ai lui Noe şi din aceştia s-au înmulţit oamenii pe pământ.</span>
<span class="v-num v-20">20&nbsp;</span><span class="v GN9_20" data-id="GN9_20">Atunci a început Noe să fie lucrător de pământ şi a sădit vie.</span>
<span class="v-num v-21">21&nbsp;</span><span class="v GN9_21" data-id="GN9_21">A băut vin şi, îmbătându-se, s-a dezvelit în cortul său.</span>
<span class="v-num v-22">22&nbsp;</span><span class="v GN9_22" data-id="GN9_22">Iar Ham, tatăl lui Canaan, a văzut goliciunea tatălui său şi, ieşind afară, a spus celor doi fraţi ai săi.</span>
<span class="v-num v-23">23&nbsp;</span><span class="v GN9_23" data-id="GN9_23">Dar Sem şi Iafet au luat o haină şi, punând-o pe amândoi umerii lor, au intrat cu spatele înainte şi au acoperit goliciunea tatălui lor; şi feţele lor fiind întoarse înapoi, n-au văzut goliciunea tatălui lor.</span>
<span class="v-num v-24">24&nbsp;</span><span class="v GN9_24" data-id="GN9_24">Trezindu-se Noe din ameţeala de vin şi aflând ce i-a făcut feciorul său cel mai tânăr,</span>
<span class="v-num v-25">25&nbsp;</span><span class="v GN9_25" data-id="GN9_25">A zis: "Blestemat să fie Canaan! Robul robilor să fie la fraţii săi!"</span>
<span class="v-num v-26">26&nbsp;</span><span class="v GN9_26" data-id="GN9_26">Apoi a zis: "Binecuvântat să fie Domnul Dumnezeul lui Sem; iar Canaan să-i fie rob!</span>
<span class="v-num v-27">27&nbsp;</span><span class="v GN9_27" data-id="GN9_27">Să înmulţească Dumnezeu pe Iafet şi să se sălăşluiască acesta în corturile lui Sem, iar Canaan să-i fie slugă".</span>
<span class="v-num v-28">28&nbsp;</span><span class="v GN9_28" data-id="GN9_28">Şi a mai trăit Noe după potop trei sute cincizeci de ani.</span>
<span class="v-num v-29">29&nbsp;</span><span class="v GN9_29" data-id="GN9_29">Iar de toate, zilele lui Noe au fost nouă sute cincizeci de ani şi apoi a murit.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="GN8.html">&lt;</a>
<a class="home" href="index.html">=</a>
<a class="next" href="GN10.html">&gt;</a>
</div></div>
</body>
</html>