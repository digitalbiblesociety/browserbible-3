<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>DEUTERONOMUL 1 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="DT.html">Biblia Ortodoxă Română Sinodală (2006)</a><a class="location" href="DT.html">DEUTERONOMUL 1</a><a class="prev" href="NU36.html">&lt;</a>
<a class="home" href="index.html">=</a>
<a class="next" href="DT2.html">&gt;</a>
</div></div>
<div class="section chapter DT DT1 ron_bor ron " dir="ltr" lang="ron" data-id="DT1" data-nextid="DT2" data-previd="NU36">
<div class="mt">DEUTERONOMUL</div>
<div class="c">1</div>
<div class="p">
<span class="v-num v-1">1&nbsp;</span><span class="v DT1_1" data-id="DT1_1">Acestea sunt cuvintele pe care le-a grăit Moise la tot Israelul peste Iordan, în pustiul Arabah, din faţa Sufei, între Paran, Tofel, Laban, Haşerot şi Di-Zahab,</span>
<span class="v-num v-2">2&nbsp;</span><span class="v DT1_2" data-id="DT1_2">Cale de unsprezece zile de la Horeb, în drumul de la Muntele Seir, către Cadeş-Barnea.</span>
<span class="v-num v-3">3&nbsp;</span><span class="v DT1_3" data-id="DT1_3">În anul al patruzecilea, în luna a unsprezecea, în ziua întâi a lunii acesteia, a grăit Moise tuturor fiilor lui Israel toate cît îi poruncise Domnul pentru ei.</span>
<span class="v-num v-4">4&nbsp;</span><span class="v DT1_4" data-id="DT1_4">După ce a bătut pe Sihon, regele Amoreilor, care locuia în Heşbon, şi pe Og, regele Vasanului, care locuia în Aştarot şi în Edrei, dincolo de Iordan, în pământul Moabului,</span>
<span class="v-num v-5">5&nbsp;</span><span class="v DT1_5" data-id="DT1_5">A început Moise a lămuri legea aceasta şi a zis:</span>
<span class="v-num v-6">6&nbsp;</span><span class="v DT1_6" data-id="DT1_6">"Domnul Dumnezeul vostru ne-a grăit nouă pe Horeb şi a zis: Vă ajunge de când locuiţi pe muntele acesta!</span>
<span class="v-num v-7">7&nbsp;</span><span class="v DT1_7" data-id="DT1_7">Întoarceţi-vă şi, pornind la drum, duceţi-vă la muntele Amoreilor şi la toţi vecinii lor din Arabah, din munte, din Şefela şi din Negeb, la malurile mării, în pământul Canaanului, la Liban, şi chiar până la râul cel mare, la fluviul Eufratului.</span>
<span class="v-num v-8">8&nbsp;</span><span class="v DT1_8" data-id="DT1_8">Şi iată, Eu vă dau pământul acesta; mergeţi şi vă luaţi de moştenire pământul pe care Domnul a făgăduit cu jurământ să-l dea părinţilor voştri, lui Avraam şi lui Isaac şi lui Iacov, lor şi urmaşilor lor.</span>
<span class="v-num v-9">9&nbsp;</span><span class="v DT1_9" data-id="DT1_9">În vremea aceea v-am zis: Nu vă mai pot povăţui singur;</span>
<span class="v-num v-10">10&nbsp;</span><span class="v DT1_10" data-id="DT1_10">Domnul Dumnezeul vostru v-a înmulţit şi iată acum sunteţi mulţi la număr, ca stelele cerului.</span>
<span class="v-num v-11">11&nbsp;</span><span class="v DT1_11" data-id="DT1_11">Domnul Dumnezeul părinţilor voştri să vă înmulţească de o mie de ori mai mult decât sunteţi acum şi să vă binecuvânteze, cum v-a făgăduit El!</span>
<span class="v-num v-12">12&nbsp;</span><span class="v DT1_12" data-id="DT1_12">Cum dar voi purta singur greutăţile voastre şi sarcinile voastre şi neînţelegerile dintre voi?</span>
<span class="v-num v-13">13&nbsp;</span><span class="v DT1_13" data-id="DT1_13">Alegeţi-vă din seminţiile voastre bărbaţi înţelepţi, pricepuţi şi încercaţi, şi-i voi pune căpetenii peste voi.</span>
<span class="v-num v-14">14&nbsp;</span><span class="v DT1_14" data-id="DT1_14">Atunci mi-aţi răspuns şi aţi zis: Bun lucru ne porunceşti să facem!</span>
<span class="v-num v-15">15&nbsp;</span><span class="v DT1_15" data-id="DT1_15">Şi am luat dintre voi bărbaţi înţelepţi, pricepuţi şi încercaţi, şi i-am pus povăţuitori peste voi: căpetenii peste mii, peste sute, peste cincizeci, peste zeci şi judecători peste seminţiile voastre.</span>
<span class="v-num v-16">16&nbsp;</span><span class="v DT1_16" data-id="DT1_16">În vremea aceea, am dat poruncă judecătorilor voştri şi am zis: Să ascultaţi pe fraţii voştri şi să judecaţi drept pricina ce ar avea un om atât cu fratele lui, cît şi cu cel străin.</span>
<span class="v-num v-17">17&nbsp;</span><span class="v DT1_17" data-id="DT1_17">Să nu părtiniţi la judecată, ci să ascultaţi şi pe cel mare şi pe cel mic. Să nu vă sfiiţi de la faţa omului, că judecata este a lui Dumnezeu. Iar pricina care va fi grea pentru voi să o aduceţi la mine şi o voi asculta eu.</span>
<span class="v-num v-18">18&nbsp;</span><span class="v DT1_18" data-id="DT1_18">V-am mai dat în vremea aceea porunci pentru toate cele ce trebuie să faceţi.</span>
<span class="v-num v-19">19&nbsp;</span><span class="v DT1_19" data-id="DT1_19">Am plecat apoi de la Horeb, cum ne poruncise Domnul Dumnezeul nostru, şi am străbătut tot pustiul acesta mare şi înfricoşător, pe care l-aţi văzut în drumul spre muntele Amoreilor, şi am ajuns la Cadeş-Barnea.</span>
<span class="v-num v-20">20&nbsp;</span><span class="v DT1_20" data-id="DT1_20">Atunci v-am zis: Iată, aţi ajuns la muntele Amoreilor, pe care Domnul Dumnezeul vostru, îl va da nouă.</span>
<span class="v-num v-21">21&nbsp;</span><span class="v DT1_21" data-id="DT1_21">Iată, Israel, Domnul Dumnezeul tău îţi dă pământul acesta: mergi şi ia-l în stăpânire, cum ţi-a zis Domnul Dumnezeul părinţilor tăi; nu te teme, nici nu te înspăimânta!</span>
<span class="v-num v-22">22&nbsp;</span><span class="v DT1_22" data-id="DT1_22">Iar voi aţi venit cu toţii la mine şi aţi zis: Să trimitem înaintea noastră oameni ca să cerceteze pământul şi să ne aducă ştire despre drumul pe care să mergem şi despre cetăţile la care să ne ducem.</span>
<span class="v-num v-23">23&nbsp;</span><span class="v DT1_23" data-id="DT1_23">Cuvântul acesta mi-a plăcut şi am luat dintre voi doisprezece oameni, câte unul din fiecare seminţie.</span>
<span class="v-num v-24">24&nbsp;</span><span class="v DT1_24" data-id="DT1_24">Aceştia s-au dus şi s-au suit pe munte, au mers până la valea Eşcol, şi au cercetat-o.</span>
<span class="v-num v-25">25&nbsp;</span><span class="v DT1_25" data-id="DT1_25">Au luat din roadele pământului şi ne-au adus nouă; şi ne-au adus şi ştire, spunându-ne: Pământul pe care Domnul Dumnezeul nostru ni-l dă este bun.</span>
<span class="v-num v-26">26&nbsp;</span><span class="v DT1_26" data-id="DT1_26">Voi însă n-aţi vrut să vă duceţi şi v-aţi împotrivit poruncii Domnului Dumnezeului vostru, aţi cârtit în corturile voastre şi aţi zis:</span>
<span class="v-num v-27">27&nbsp;</span><span class="v DT1_27" data-id="DT1_27">Domnul din ură către noi ne-a scos din pământul Egiptului, ca să ne dea în mâinile Amoreilor şi să ne piardă.</span>
<span class="v-num v-28">28&nbsp;</span><span class="v DT1_28" data-id="DT1_28">Încotro să ne ducem? Fraţii noştri ne-au înfricoşat, spunându-ne: "Poporul acela e mai mare, maţ mult şi mai puternic decât noi; cetăţile de acolo sunt mari şi cu întărituri până la cer; şi am mai văzut acolo şi pe fiii lui Enac".</span>
<span class="v-num v-29">29&nbsp;</span><span class="v DT1_29" data-id="DT1_29">Atunci v-am zis: Nu vă înspăimântaţi şi nu vă temeţi de ei.</span>
<span class="v-num v-30">30&nbsp;</span><span class="v DT1_30" data-id="DT1_30">Domnul Dumnezeul vostru merge înaintea voastră şi se va lupta El pentru voi, cum a făcut cu voi şi în Egipt, înaintea ochilor voştri.</span>
<span class="v-num v-31">31&nbsp;</span><span class="v DT1_31" data-id="DT1_31">Şi cum a făcut în pustiul acesta, unde, cum ai văzut tu, Israel, Domnul Dumnezeul tău te-a purtat tot drumul ce l-aţi străbătut până ce aţi sosit la locul acesta, cum poartă un om pe fiul său.</span>
<span class="v-num v-32">32&nbsp;</span><span class="v DT1_32" data-id="DT1_32">Dar voi nici aşa n-aţi crezut pe Domnul Dumnezeul vostru,</span>
<span class="v-num v-33">33&nbsp;</span><span class="v DT1_33" data-id="DT1_33">Care a mers înaintea voastră în călătorie, ca să vă caute loc unde să poposiţi; şi mergea noaptea în foc, ca să vă arate calea pe care să mergeţi, iar ziua în nor.</span>
<span class="v-num v-34">34&nbsp;</span><span class="v DT1_34" data-id="DT1_34">Şi auzind Domnul Dumnezeu cuvintele voastre, S-a mâniat şi S-a jurat, zicând: "Nimeni din oamenii aceştia, din acest neam rău,</span>
<span class="v-num v-35">35&nbsp;</span><span class="v DT1_35" data-id="DT1_35">Nu va vedea pământul cel bun, pe care Eu am jurat să-l dau părinţilor voştri.</span>
<span class="v-num v-36">36&nbsp;</span><span class="v DT1_36" data-id="DT1_36">Numai Caleb, fiul lui Iefone, îl va vedea. Aceluia şi fiilor lui voi da pământul pe care 1-a străbătut el, pentru că acela s-a supus Domnului.</span>
<span class="v-num v-37">37&nbsp;</span><span class="v DT1_37" data-id="DT1_37">Pentru voi s-a mâniat Domnul şi pe mine şi a zis: Nici tu nu vei intra acolo!</span>
<span class="v-num v-38">38&nbsp;</span><span class="v DT1_38" data-id="DT1_38">Iosua, fiul lui Navi, care este cu tine, acela va intra acolo; întăreşte-l pe el, că el va duce pe Israel în moştenirea sa.</span>
<span class="v-num v-39">39&nbsp;</span><span class="v DT1_39" data-id="DT1_39">Copiii voştri, de care voi ziceaţi că vor cădea pradă vrăjmaşilor, şi fiii voştri, care acum nu cunosc nici binele, nici răul, aceia vor intra acolo; lor îl voi da şi ei îl vor moşteni.</span>
<span class="v-num v-40">40&nbsp;</span><span class="v DT1_40" data-id="DT1_40">Iar voi întoarceţi-vă şi vă îndreptaţi spre pustie, pe calea cea către Marea Roşie.</span>
<span class="v-num v-41">41&nbsp;</span><span class="v DT1_41" data-id="DT1_41">Voi însă mi-aţi răspuns atunci şi mi-aţi zis: Am păcătuit înaintea Domnului Dumnezeului nostru! Ne ducem să ne luptăm cum ne-a poruncit Domnul Dumnezeul nostru! Şi v-aţi încins fiecare cu arma sa de luptă şi v-aţi hotărât nebuneşte să vă suiţi pe munte.</span>
<span class="v-num v-42">42&nbsp;</span><span class="v DT1_42" data-id="DT1_42">Iar Domnul mi-a zis: Spune-le: Nu vă suiţi şi nu vă luptaţi, ca să nu vă biruiască vrăjmaşii voştri, că Eu nu sunt în mijlocul vostru.</span>
<span class="v-num v-43">43&nbsp;</span><span class="v DT1_43" data-id="DT1_43">Şi eu v-am spus, dar voi n-aţi ascultat, ci v-aţi împotrivit poruncii Domnului şi, în îndărătnicia voastră, v-aţi suit pe munte.</span>
<span class="v-num v-44">44&nbsp;</span><span class="v DT1_44" data-id="DT1_44">Dar v-a ieşit înainte poporul amoreu care locuia pe muntele acela şi a tăbărât asupra voastră ca albinele şi v-a zdrobit de la Seir până la Horma.</span>
<span class="v-num v-45">45&nbsp;</span><span class="v DT1_45" data-id="DT1_45">Atunci v-aţi întors şi aţi plâns înaintea Domnului, dar Domnul n-a ascultat plângerea voastră şi nu v-a luat în seamă.</span>
<span class="v-num v-46">46&nbsp;</span><span class="v DT1_46" data-id="DT1_46">Şi aţi locuit în Cadeş vreme multă, că multe au fost zilele cît aţi stat acolo".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="NU36.html">&lt;</a>
<a class="home" href="index.html">=</a>
<a class="next" href="DT2.html">&gt;</a>
</div></div>
</body>
</html>