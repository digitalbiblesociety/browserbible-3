<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOV 41 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JB.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="JB.html">CARTEA LUI IOV 41</a><a class="prev" href="JB40.html">&lt;</a>
<a class="home" href="index.html">=</a>
<a class="next" href="JB42.html">&gt;</a>
</div></div>
<div class="section chapter JB JB41 ron_roa ron " dir="ltr" lang="ro" data-id="JB41" data-nextid="JB42" data-previd="JB40">
<div class="c">41</div>
<div class="p">
<span class="v-num v-1">1&nbsp;</span><span class="v JB41_1" data-id="JB41_1">Tu, nici că l-ai văzut, nici te-ai mirat de cele ce-asupra lui se spun.</span>
<span class="v-num v-2">2&nbsp;</span><span class="v JB41_2" data-id="JB41_2">Nu te gândeşti cu teamă că-acesta-i semnul Meu? Căci cine este oare acel ce-Mi stă'mpotrivă?</span>
<span class="v-num v-3">3&nbsp;</span><span class="v JB41_3" data-id="JB41_3">sau cine-Mi stă'mpotrivă şi va rămâne viu? Au lumea nu-i a Mea?</span>
<span class="v-num v-4">4&nbsp;</span><span class="v JB41_4" data-id="JB41_4">Mă voi rosti asupră-i şi'n veac voi milui cu logosul puterii pe cel cu el întocmai.</span>
<span class="v-num v-5">5&nbsp;</span><span class="v JB41_5" data-id="JB41_5">Poţi tu să-i scoţi din taină vestmântul de deasupra, ori să-i pătrunzi sub zale în cuta căptuşelii?</span>
<span class="v-num v-6">6&nbsp;</span><span class="v JB41_6" data-id="JB41_6">el are porţi pe chipu-i: cin' le-a deschis vreodată? El are dinţi în gură, împrejmuiţi cu frică.</span>
<span class="v-num v-7">7&nbsp;</span><span class="v JB41_7" data-id="JB41_7">Lăuntrul său făcut e din scuturi de aramă cu'ncheieturi legate ca piatra grea, de şmirghel :</span>
<span class="v-num v-8">8&nbsp;</span><span class="v JB41_8" data-id="JB41_8">atât de mult sunt strânse'ntre ele laolaltă, că nici măcar suflare de vânt nu le răzbate;</span>
<span class="v-num v-9">9&nbsp;</span><span class="v JB41_9" data-id="JB41_9">aşa cum se lipeşte un om de al său frate, tot astfel se ţin ele şi nu se mai despart.</span>
<span class="v-num v-10">10&nbsp;</span><span class="v JB41_10" data-id="JB41_10">El numa' ce strănută şi scapără lumină, în ochii săi e chipul luceafărului nou.</span>
<span class="v-num v-11">11&nbsp;</span><span class="v JB41_11" data-id="JB41_11">Din gura lui ies parcă văpăi de torţe-aprinse şi scapără dintr'însul ca un grătar de foc.</span>
<span class="v-num v-12">12&nbsp;</span><span class="v JB41_12" data-id="JB41_12">Din nări aruncă'n aer fum gros, ca de cuptor în care ard cărbuni.</span>
<span class="v-num v-13">13&nbsp;</span><span class="v JB41_13" data-id="JB41_13">Suflarea lui, jăratic, din gura lui, vâlvori.</span>
<span class="v-num v-14">14&nbsp;</span><span class="v JB41_14" data-id="JB41_14">Grumazul său adună în el puterea toată, în faţa lui, pierzanie.</span>
<span class="v-num v-15">15&nbsp;</span><span class="v JB41_15" data-id="JB41_15">Pe trupul său sunt cărnuri lipite şi'ndesate: izbeşte'n el cu apă, el nu se va clinti.</span>
<span class="v-num v-16">16&nbsp;</span><span class="v JB41_16" data-id="JB41_16">Iar inima într'însul e'nfiptă ca o piatră şi ca o nicovală rămâne neclintită.</span>
<span class="v-num v-17">17&nbsp;</span><span class="v JB41_17" data-id="JB41_17">Când el se'ntoarce, groază în cele patru labe simt fiarele din preajmă şi fug mâncând pământul.</span>
<span class="v-num v-18">18&nbsp;</span><span class="v JB41_18" data-id="JB41_18">Aruncă lănci asupră-i: nimic nu-l înspăimântă, nici suliţa ce zboară, nici platoşa'n văzduh;</span>
<span class="v-num v-19">19&nbsp;</span><span class="v JB41_19" data-id="JB41_19">căci el socoate fierul fiind ca nişte paie, arama, putregai.</span>
<span class="v-num v-20">20&nbsp;</span><span class="v JB41_20" data-id="JB41_20">Nu-l vatămă săgeata din arcul de aramă; dacă-l loveşti cu piatra, o simte fir de iarbă.</span>
<span class="v-num v-21">21&nbsp;</span><span class="v JB41_21" data-id="JB41_21">De cad pe el ciocane, l-ating ca nişte trestii, şi-şi râde de'ncruntatul aruncător de flăcări.</span>
<span class="v-num v-22">22&nbsp;</span><span class="v JB41_22" data-id="JB41_22">Ţepuşele-ascuţite îi ţin de aşternut; sub el, aurul mării e tot - n'o ştii! - mocirlă,</span>
<span class="v-num v-23">23&nbsp;</span><span class="v JB41_23" data-id="JB41_23">adâncul clocoteşte ca o căldare'ncinsă, căci lui îi este marea un vas de fiert unsori,</span>
<span class="v-num v-24">24&nbsp;</span><span class="v JB41_24" data-id="JB41_24">prăpastia genunii, un rob adus din luptă, genunea însăşi, locul în care el se plimbă.</span>
<span class="v-num v-25">25&nbsp;</span><span class="v JB41_25" data-id="JB41_25">Aici, pe'ntreg pământul, ca el nu-i nimeni altul, făcut să-şi râdă'n joacă, de el, îngerii Mei;</span>
<span class="v-num v-26">26&nbsp;</span><span class="v JB41_26" data-id="JB41_26">el vede tot înaltul, el, împărat a toată făptura de sub ape".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JB40.html">&lt;</a>
<a class="home" href="index.html">=</a>
<a class="next" href="JB42.html">&gt;</a>
</div></div>
</body>
</html>