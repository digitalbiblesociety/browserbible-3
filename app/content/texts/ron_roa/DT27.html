<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>DEUTERONOMUL (A CINCEA CARTE A LUI MOISE) 27 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="DT.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="DT.html">DEUTERONOMUL (A CINCEA CARTE A LUI MOISE) 27</a><a class="prev" href="DT26.html">&lt;</a>
<a class="home" href="index.html">=</a>
<a class="next" href="DT28.html">&gt;</a>
</div></div>
<div class="section chapter DT DT27 ron_roa ron " dir="ltr" lang="ro" data-id="DT27" data-nextid="DT28" data-previd="DT26">
<div class="c">27</div>
<div class="p">
<span class="v-num v-1">1&nbsp;</span><span class="v DT27_1" data-id="DT27_1">Moise şi bătrânii lui Israel i-au poruncit poporului, zicând: "Să păziţi toate poruncile acestea pe care vi le poruncesc eu astăzi.</span>
<span class="v-num v-2">2&nbsp;</span><span class="v DT27_2" data-id="DT27_2">Şi va fi că'n ziua când veţi trece Iordanul în ţara pe care Domnul, Dumnezeul tău, ţi-o dă ţie, îţi vei aşeza pietre mari şi le vei vărui cu var;</span>
<span class="v-num v-3">3&nbsp;</span><span class="v DT27_3" data-id="DT27_3">şi pe pietrele acestea să scrii toate cuvintele acestei Legi, atunci când vei trece Iordanul ca să intri în ţara pe care Domnul, Dumnezeul părinţilor tăi, ţi-o dă, ţară'n care curge miere şi lapte, aşa cum a grăit Domnul, Dumnezeul părinţilor tăi.</span>
<span class="v-num v-4">4&nbsp;</span><span class="v DT27_4" data-id="DT27_4">După ce veţi fi trecut Iordanul, să puneţi pietrele acestea, pe care vi le poruncesc eu astăzi, pe muntele Ebal şi să le văruiţi cu var.</span>
<span class="v-num v-5">5&nbsp;</span><span class="v DT27_5" data-id="DT27_5">Să-I zideşti acolo jertfelnic Domnului, Dumnezeului tău, jertfelnic făcut din pietre; deasupra lor să nu pui fier .</span>
<span class="v-num v-6">6&nbsp;</span><span class="v DT27_6" data-id="DT27_6">Din pietre întregi să-I zideşti jertfelnic Domnului, Dumnezeului tău, şi arderi-de-tot să-I aduci pe el Domnului, Dumnezeului tău.</span>
<span class="v-num v-7">7&nbsp;</span><span class="v DT27_7" data-id="DT27_7">Să jertfeşti acolo şi jertfă de mântuire; şi să mănânci şi să te saturi şi să te veseleşti în faţa Domnului, Dumnezeului tău.</span>
<span class="v-num v-8">8&nbsp;</span><span class="v DT27_8" data-id="DT27_8">Pe pietre să scrii toată Legea aceasta, în scriere foarte lămurită".</span>
<span class="v-num v-9">9&nbsp;</span><span class="v DT27_9" data-id="DT27_9">Moise, împreună cu preoţii, leviţii, a grăit către tot Israelul, zicând: "Taci şi-ascultă, Israele: în ziua aceasta ai devenit popor Domnului, Dumnezeului tău.</span>
<span class="v-num v-10">10&nbsp;</span><span class="v DT27_10" data-id="DT27_10">Ascultă glasul Domnului, Dumnezeului tău, şi plineşte toate poruncile şi hotărârile Lui, câte ţi le poruncesc eu astăzi".</span>
<span class="v-num v-11">11&nbsp;</span><span class="v DT27_11" data-id="DT27_11">În ziua aceea i-a poruncit Moise poporului, zicând:</span>
<span class="v-num v-12">12&nbsp;</span><span class="v DT27_12" data-id="DT27_12">"După ce veţi fi trecut Iordanul, următorii vor sta pe muntele Garizim, ca să binecuvinteze poporul: Simeon, Levi, Iuda, Isahar, Iosif şi Veniamin;</span>
<span class="v-num v-13">13&nbsp;</span><span class="v DT27_13" data-id="DT27_13">iar Ruben, Gad, Aşer, Zabulon, Dan şi Neftali vor sta pe muntele Ebal ca să blesteme.</span>
<span class="v-num v-14">14&nbsp;</span><span class="v DT27_14" data-id="DT27_14">Şi începând leviţii, vor zice cu glas mare către tot Israelul:</span>
<span class="v-num v-15">15&nbsp;</span><span class="v DT27_15" data-id="DT27_15">Blestemat să fie omul care va face chip cioplit sau turnat - urâciune înaintea Domnului, lucru de mână de meşter - şi-l va pune'n loc ascuns! Şi, răspunzând întregul popor, va zice: Amin !</span>
<span class="v-num v-16">16&nbsp;</span><span class="v DT27_16" data-id="DT27_16">Blestemat să fie cel ce nu cinsteşte pe tatăl său şi pe mama sa! Şi'ntregul popor va zice: Amin!</span>
<span class="v-num v-17">17&nbsp;</span><span class="v DT27_17" data-id="DT27_17">Blestemat să fie cel ce mută hotarul aproapelui! Şi'ntregul popor va zice: Amin!</span>
<span class="v-num v-18">18&nbsp;</span><span class="v DT27_18" data-id="DT27_18">Blestemat să fie cel care-l face pe orb să rătăcească'n cale! Şi'ntregul popor va zice: Amin!</span>
<span class="v-num v-19">19&nbsp;</span><span class="v DT27_19" data-id="DT27_19">Blestemat să fie cel ce strâmbă judecata străinului şi pe a orfanului şi pe a văduvei! Şi'ntregul popor va zice: Amin!</span>
<span class="v-num v-20">20&nbsp;</span><span class="v DT27_20" data-id="DT27_20">Blestemat să fie cel ce se culcă cu femeia tatălui său, pentru că a ridicat acoperământul tatălui său! Şi'ntregul popor va zice: Amin!</span>
<span class="v-num v-21">21&nbsp;</span><span class="v DT27_21" data-id="DT27_21">Blestemat să fie cel ce se culcă cu orice fel de dobitoc! Şi'ntregul popor va zice: Amin!</span>
<span class="v-num v-22">22&nbsp;</span><span class="v DT27_22" data-id="DT27_22">Blestemat să fie cel ce se culcă cu sora lui dinspre tată sau cu cea dinspre mamă! Şi'ntregul popor va zice: Amin!</span>
<span class="v-num v-23">23&nbsp;</span><span class="v DT27_23" data-id="DT27_23">Blestemat să fie cel ce se culcă cu soacra sa! Şi'ntregul popor va zice: Amin! Blestemat să fie cel ce se culcă cu sora femeii sale! Şi'ntregul popor va zice: Amin!</span>
<span class="v-num v-24">24&nbsp;</span><span class="v DT27_24" data-id="DT27_24">Blestemat să fie cel care-l loveşte cu vicleşug pe aproapele său! Şi'ntregul popor va zice: Amin!</span>
<span class="v-num v-25">25&nbsp;</span><span class="v DT27_25" data-id="DT27_25">Blestemat să fie cel ce primeşte daruri ca să ucidă suflet din sânge nevinovat! Şi'ntregul popor va zice: Amin!</span>
<span class="v-num v-26">26&nbsp;</span><span class="v DT27_26" data-id="DT27_26">Blestemat să fie tot omul care nu va fi statornic în toate cuvintele Legii acesteia, ca să le plinească! Şi'ntregul popor va zice: Amin!</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="DT26.html">&lt;</a>
<a class="home" href="index.html">=</a>
<a class="next" href="DT28.html">&gt;</a>
</div></div>
</body>
</html>