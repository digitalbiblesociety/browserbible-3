<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOV 17 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JB.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="JB.html">CARTEA LUI IOV 17</a><a class="prev" href="JB16.html">&lt;</a>
<a class="home" href="index.html">=</a>
<a class="next" href="JB18.html">&gt;</a>
</div></div>
<div class="section chapter JB JB17 ron_roa ron " dir="ltr" lang="ro" data-id="JB17" data-nextid="JB18" data-previd="JB16">
<div class="c">17</div>
<div class="p">
<span class="v-num v-1">1&nbsp;</span><span class="v JB17_1" data-id="JB17_1">Purtându-mă cu duhul, mă scad, mă pierd, mă sting ; mă rog de îngropare, la groapă nu ajung.</span>
<span class="v-num v-2">2&nbsp;</span><span class="v JB17_2" data-id="JB17_2">Trudit pân'la durere, mă rog; şi ce-i cu asta?</span>
<span class="v-num v-3">3&nbsp;</span><span class="v JB17_3" data-id="JB17_3">Averile-adunate mi le-au furat străinii... Acesta cine este? să-l leg cu mâna mea!...</span>
<span class="v-num v-4">4&nbsp;</span><span class="v JB17_4" data-id="JB17_4">Că inima dintr'înşii de minte le-ai ascuns-o , de-aceea niciodată nu-i faci biruitori.</span>
<span class="v-num v-5">5&nbsp;</span><span class="v JB17_5" data-id="JB17_5">Că unei părţi anume i se vestesc doar rele şi ochii mei dincoace se scurg pentru copii.</span>
<span class="v-num v-6">6&nbsp;</span><span class="v JB17_6" data-id="JB17_6">Făcutu-m'ai poveste de băsmuit la neamuri, de râsul lor ajuns-am.</span>
<span class="v-num v-7">7&nbsp;</span><span class="v JB17_7" data-id="JB17_7">De-atâta supărare am negură pe ochi, de parcă toată lumea'mprejur mă împresoară.</span>
<span class="v-num v-8">8&nbsp;</span><span class="v JB17_8" data-id="JB17_8">De-această întâmplare cei drepţi se minunează, cel drept îl are'n ţintă pe cel nelegiuit;</span>
<span class="v-num v-9">9&nbsp;</span><span class="v JB17_9" data-id="JB17_9">dar credinciosul, dreptul, să-şi ţină calea sa şi cel cu mâini curate să capete'ndrăznire.</span>
<span class="v-num v-10">10&nbsp;</span><span class="v JB17_10" data-id="JB17_10">Nu însă voi; hai, prindeţi curaj, veniţi cu toţii, că şi-aşa n'o să aflu în voi vreun adevăr.</span>
<span class="v-num v-11">11&nbsp;</span><span class="v JB17_11" data-id="JB17_11">În zbor zilele mele-au trecut şi s'au tot dus şi inima din mine s'a rupt la'ncheieturi .</span>
<span class="v-num v-12">12&nbsp;</span><span class="v JB17_12" data-id="JB17_12">Că pentru mine noaptea mi-a fost în loc de zi, lumina mi-i subţire alături de'ntuneric.</span>
<span class="v-num v-13">13&nbsp;</span><span class="v JB17_13" data-id="JB17_13">De-o fi să mai îngădui, din casa mea fac iad, în negură întins-am biet aşternutul meu.</span>
<span class="v-num v-14">14&nbsp;</span><span class="v JB17_14" data-id="JB17_14">Şi moartea am chemat-o, ca ea să-mi fie tată, iar mamă'n veac să-mi fie, şi soră, putrezirea.</span>
<span class="v-num v-15">15&nbsp;</span><span class="v JB17_15" data-id="JB17_15">Atunci, spuneţi-mi, unde mai am eu vreo nădejde? sau bunurile mele când pot să le mai văd?</span>
<span class="v-num v-16">16&nbsp;</span><span class="v JB17_16" data-id="JB17_16">S'or pogorî deci ele cu mine până'n iad, sau otova, de-a valma, ne vom culca'n ţărână?!"</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JB16.html">&lt;</a>
<a class="home" href="index.html">=</a>
<a class="next" href="JB18.html">&gt;</a>
</div></div>
</body>
</html>