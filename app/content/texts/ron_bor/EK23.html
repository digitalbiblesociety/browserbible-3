<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEZECHIEL 23 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EK.html">Biblia Ortodoxă Română Sinodală (2006)</a><a class="location" href="EK.html">IEZECHIEL 23</a><a class="prev" href="EK22.html">&lt;</a>
<a class="home" href="index.html">=</a>
<a class="next" href="EK24.html">&gt;</a>
</div></div>
<div class="section chapter EK EK23 ron_bor ron " dir="ltr" lang="ron" data-id="EK23" data-nextid="EK24" data-previd="EK22">
<div class="c">23</div>
<div class="p">
<span class="v-num v-1">1&nbsp;</span><span class="v EK23_1" data-id="EK23_1">Şi a fost iarăşi cuvântul Domnului către mine şi mi-a zis:</span>
<span class="v-num v-2">2&nbsp;</span><span class="v EK23_2" data-id="EK23_2">"Fiul omului, au fost odată două femei, fiicele unei mame;</span>
<span class="v-num v-3">3&nbsp;</span><span class="v EK23_3" data-id="EK23_3">Şi acestea s-au desfrânat în tinereţea lor, s-au desfrânat în Egipt. Acolo sânul lor a fost atins şi trupul lor feciorelnic acolo a fost pângărit.</span>
<span class="v-num v-4">4&nbsp;</span><span class="v EK23_4" data-id="EK23_4">Numele lor erau: al celei mai mari Ohola şi al surorii ei Oholiba. Ele erau ale Mele şi au născut fii şi fiice. Ohola este Samaria şi Oholiba este Ierusalimul.</span>
<span class="v-num v-5">5&nbsp;</span><span class="v EK23_5" data-id="EK23_5">Ohola a început să-Mi fie necredincioasă şi s-a aprins după amanţii ei, după Asirieni, vecinii săi,</span>
<span class="v-num v-6">6&nbsp;</span><span class="v EK23_6" data-id="EK23_6">Dregători şi căpetenii de cetăţi, toţi tineri şi frumoşi, îmbrăcaţi în purpură şi călăreţi iscusiţi.</span>
<span class="v-num v-7">7&nbsp;</span><span class="v EK23_7" data-id="EK23_7">Ea şi-a făcut plăcerile cu aceia, care erau fruntaşii Asirienilor, şi cu toţi aceia după care înnebunea, spurcându-se cu toţi idolii lor.</span>
<span class="v-num v-8">8&nbsp;</span><span class="v EK23_8" data-id="EK23_8">Dar ea n-a încetat a se desfrâna şi cu Egiptenii, căci aceştia dormiseră cu ea în tinereţile ei, atinseseră sânul ei fecioresc şi îşi vărsaseră desfrânarea lor peste dânsa.</span>
<span class="v-num v-9">9&nbsp;</span><span class="v EK23_9" data-id="EK23_9">De aceea am dat-o şi în mâna amanţilor ei, în mâinile Asirienilor, după care înnebunea.</span>
<span class="v-num v-10">10&nbsp;</span><span class="v EK23_10" data-id="EK23_10">Aceştia au dezvelit ruşinea ei şi au luat pe fiii ei şi pe fiicele ei, iar pe ea au ucis-o cu sabia. Şi a ajuns ea de ocară între femei, după ce a fost osândită.</span>
<span class="v-num v-11">11&nbsp;</span><span class="v EK23_11" data-id="EK23_11">Sora ei, Oholiba, a văzut aceasta şi a fost şi mai stricată în poftele sale şi desfrânările ei au întrecut pe ale surorii sale.</span>
<span class="v-num v-12">12&nbsp;</span><span class="v EK23_12" data-id="EK23_12">Ea s-a aprins după fiii lui Asur, vecinii ei, după dregători şi căpetenii de cetăţi, toţi tineri aleşi, îmbrăcaţi frumos şi călăreţi iscusiţi.</span>
<span class="v-num v-13">13&nbsp;</span><span class="v EK23_13" data-id="EK23_13">Am văzut deci că s-a pângărit şi aceasta; ca şi sora sa, urmând amândouă aceeaşi cale.</span>
<span class="v-num v-14">14&nbsp;</span><span class="v EK23_14" data-id="EK23_14">Dar aceasta a mers şi mai departe cu desfrânarea, pentru că văzând zugrăvite pe pereţi chipuri de bărbaţi, chipuri de caldei, zugrăviţi cu vopsele,</span>
<span class="v-num v-15">15&nbsp;</span><span class="v EK23_15" data-id="EK23_15">Încinşi peste mijloc cu centuri şi pe cap cu turbane largi, având înfăţişarea de mari viteji, după felul Babilonenilor, a căror patrie este ţara Caldeilor,</span>
<span class="v-num v-16">16&nbsp;</span><span class="v EK23_16" data-id="EK23_16">Ea s-a aprins după ei la cea dintâi privire a lor şi a trimis soli la ei, în Caldeea.</span>
<span class="v-num v-17">17&nbsp;</span><span class="v EK23_17" data-id="EK23_17">Şi au venit fiii Babilonului la aceasta, în palatul ei de desfrânare, şi au pângărit-o cu desfrânările lor şi ea s-a pângărit cu ei şi apoi sufletul său s-a depărtat de ei.</span>
<span class="v-num v-18">18&nbsp;</span><span class="v EK23_18" data-id="EK23_18">Iar când ea s-a dedat pe faţă la desfrânările sale şi şi-a descoperit goliciunea sa, atunci s-a depărtat inima Mea şi de ea, cum se depărtase inima Mea şi de sora ei;</span>
<span class="v-num v-19">19&nbsp;</span><span class="v EK23_19" data-id="EK23_19">Căci ea a sporit desfrânările sale, aducându-şi aminte de zilele tinereţii sale, când se desfrânase în ţara Egiptului;</span>
<span class="v-num v-20">20&nbsp;</span><span class="v EK23_20" data-id="EK23_20">Şi s-a aprins după amanţii ei, cei cu trup ca de măgar şi cu înfierbântarea ca de armăsar.</span>
<span class="v-num v-21">21&nbsp;</span><span class="v EK23_21" data-id="EK23_21">Şi aşa ţi-ai adus tu aminte de desfrânarea din tinereţile tale, când Egiptenii îţi strângeau sânii feciorelnici ai pieptului tău.</span>
<span class="v-num v-22">22&nbsp;</span><span class="v EK23_22" data-id="EK23_22">De aceea, Oholiba, aşa zice Domnul Dumnezeu: Iată, Eu voi aţâţa împotriva ta pe amanţii tăi de. care s-a dezgustat sufletul tău şi-i voi aduce împotriva ta din toate părţile.</span>
<span class="v-num v-23">23&nbsp;</span><span class="v EK23_23" data-id="EK23_23">Voi aduce pe fiii Babilonului şi pe toţi Caldeii: din Pecod, din Şoa şi din Coa şi, împreună cu ei, pe toţi Asirienii, tineri frumoşi, căpetenii de provincii, căpetenii de cetăţi, slujitori şi oameni vestiţi; toţi călăreţi iscusiţi.</span>
<span class="v-num v-24">24&nbsp;</span><span class="v EK23_24" data-id="EK23_24">Şi vor veni împotriva ta cu arme, cu cai şi cu căruţe şi cu mulţime de popor şi te vor înconjura din toate părţile, cu suliţe, cu săbii şi cu scuturi; şi te voi da lor spre judecată, şi cu judecata lor te vor judeca.</span>
<span class="v-num v-25">25&nbsp;</span><span class="v EK23_25" data-id="EK23_25">Şi voi întoarce zelul Meu împotriva ta, şi ei se vor purta cu tine cu urgie; îţi vor tăia nasul şi urechile, iar celelalte ale tale vor cădea de sabie. Lua-vor pe fiii şi pe fiicele tale, iar celelalte ale tale de foc vor fi mâncate.</span>
<span class="v-num v-26">26&nbsp;</span><span class="v EK23_26" data-id="EK23_26">Vor lua de pe tine hainele tale, vor smulge gătelile tale,</span>
<span class="v-num v-27">27&nbsp;</span><span class="v EK23_27" data-id="EK23_27">Şi voi pune capăt desfrânărilor tale şi destrăbălărilor tale aduse din ţara Egiptului, iar tu nu-ţi vei mai întoarce ochii spre ei şi de Egipt nu-ţi vei mai aminti,</span>
<span class="v-num v-28">28&nbsp;</span><span class="v EK23_28" data-id="EK23_28">Că aşa zice Domnul Dumnezeu: Iată, te dau în mâinile acelora pe care i-ai urât, în mâinile acelora de la care s-a întors sufletul tău.</span>
<span class="v-num v-29">29&nbsp;</span><span class="v EK23_29" data-id="EK23_29">Aceia se vor purta cu tine crud şi-ţi vor lua tot ce ai dobândit cu osteneală; te vor lăsa goală, cu totul goală, şi descoperită va fi goliciunea ta cea ruşinoasă şi desfrânarea ta şi pângărirea.</span>
<span class="v-num v-30">30&nbsp;</span><span class="v EK23_30" data-id="EK23_30">Acestea ţi se vor face pentru desfrânarea ta cu popoarele, cu idolii cu care te-ai pângărit.</span>
<span class="v-num v-31">31&nbsp;</span><span class="v EK23_31" data-id="EK23_31">Ai mers pe calea surorii tale şi de aceea îţi voi da în mână şi paharul ei.</span>
<span class="v-num v-32">32&nbsp;</span><span class="v EK23_32" data-id="EK23_32">Aşa zice Domnul Dumnezeu: Vei bea paharul surorii tale, cel adânc şi larg, şi vei ajunge de râs şi de batjocură, căci este mare paharul acesta.</span>
<span class="v-num v-33">33&nbsp;</span><span class="v EK23_33" data-id="EK23_33">Cuprinsă vei fi de beţie şi de amărăciune, că acesta este paharul groazei şi al pustiirii, paharul surorii tale, Samaria.</span>
<span class="v-num v-34">34&nbsp;</span><span class="v EK23_34" data-id="EK23_34">Şi tu îl vei bea, îl vei goli şi cioburile lui le vei roade şi-ţi vei sfâşia pieptul; că Eu am spus aceasta, zice Domnul Dumnezeu.</span>
<span class="v-num v-35">35&nbsp;</span><span class="v EK23_35" data-id="EK23_35">De aceea, aşa zice Domnul Dumnezeu: Pentru că M-ai uitat şi te-ai întors de la Mine, de aceea suferă şi tu pentru nelegiuirea ta şi pentru desfrânarea ta".</span>
<span class="v-num v-36">36&nbsp;</span><span class="v EK23_36" data-id="EK23_36">Zis-a Domnul către mine: "Fiul omului, vrei tu să judeci pe Ohola şi pe Oholiba? Spune-le ticăloşiile lor!</span>
<span class="v-num v-37">37&nbsp;</span><span class="v EK23_37" data-id="EK23_37">Căci ele s-au desfrânat şi pe mâinile lor au sânge; s-au desfrânat cu idolii lor, şi pe fiii lor, care Mi i-au născut, i-au trecut prin foc, ca să le fie de mâncare.</span>
<span class="v-num v-38">38&nbsp;</span><span class="v EK23_38" data-id="EK23_38">Iată ce Mi-au mai făcut ele: Au pângărit locaşul Meu cel sfânt în aceeaşi zi şi zilele Mele de odihnă le-au călcat;</span>
<span class="v-num v-39">39&nbsp;</span><span class="v EK23_39" data-id="EK23_39">Pentru că atunci când ele au junghiat copiii lor pentru idolii lor, în aceeaşi zi au venit în locaşul Meu cel sfânt ca să-l pângărească; iată cum s-au purtat ele în locaşul Meu!</span>
<span class="v-num v-40">40&nbsp;</span><span class="v EK23_40" data-id="EK23_40">Afară de aceasta, ele umblau după oameni veniţi de departe; trimiteau la ei soli şi ei veneau. Pentru ei te-ai îmbăiat, ţi-ai făcut ochii cu dresuri şi te-ai gătit cu podoabe.</span>
<span class="v-num v-41">41&nbsp;</span><span class="v EK23_41" data-id="EK23_41">Te-ai aşezat pe pat luxos, în faţa căruia era gătită o masă pe care tu ai pus tămâia Mea şi untdelemnul Meu.</span>
<span class="v-num v-42">42&nbsp;</span><span class="v EK23_42" data-id="EK23_42">Şi răsunau strigătele de veselie ale mulţimii nepăsătoare, din pricina gloatei de oameni aduşi din pustiu; şi ei au pus brăţări la mâinile femeilor şi coroane măreţe pe capetele lor.</span>
<span class="v-num v-43">43&nbsp;</span><span class="v EK23_43" data-id="EK23_43">Atunci am zis despre cea îmbătrânită în desfrânări: Acum vor sfârşi desfrânările ei o dată cu ea.</span>
<span class="v-num v-44">44&nbsp;</span><span class="v EK23_44" data-id="EK23_44">Şi au venit la ea ca la o desfrânată; aşa veneau la aceste femei desfrânate, adică la Ohola şi la Oholiba.</span>
<span class="v-num v-45">45&nbsp;</span><span class="v EK23_45" data-id="EK23_45">Dar bărbaţi înţelepţi le vor judeca şi le or osândi cu osânda desfrânatelor şi cu osânda celor ce varsă sânge, pentru că ele sunt nişte desfrânate şi mâinile lor sunt însângerate.</span>
<span class="v-num v-46">46&nbsp;</span><span class="v EK23_46" data-id="EK23_46">Căci aşa zice Domnul Dumnezeu: Să se adune împotriva lor mulţimea şi să le dea urgiei şi jafului.</span>
<span class="v-num v-47">47&nbsp;</span><span class="v EK23_47" data-id="EK23_47">Mulţimea le va ucide cu pietre şi le va tăia cu săbiile; vor omorî pe fiii lor şi pe fiicele lor şi casele lor le vor arde cu foc.</span>
<span class="v-num v-48">48&nbsp;</span><span class="v EK23_48" data-id="EK23_48">Aşa voi pune capăt desfrânării în ţara aceasta şi toate femeile vor lua învăţătură şi nu vor mai face lucruri ruşinoase ca ele.</span>
<span class="v-num v-49">49&nbsp;</span><span class="v EK23_49" data-id="EK23_49">Nelegiuirea voastră va cădea asupra voastră, şi veţi purta greutatea păcatelor voastre de închinare la idoli, şi veţi şti că Eu sunt Domnul Dumnezeu".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EK22.html">&lt;</a>
<a class="home" href="index.html">=</a>
<a class="next" href="EK24.html">&gt;</a>
</div></div>
</body>
</html>