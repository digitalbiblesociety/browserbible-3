<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>ISAIA 5 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="IS.html">Biblia Ortodoxă Română Sinodală (2006)</a><a class="location" href="IS.html">ISAIA 5</a><a class="prev" href="IS4.html">&lt;</a>
<a class="home" href="index.html">=</a>
<a class="next" href="IS6.html">&gt;</a>
</div></div>
<div class="section chapter IS IS5 ron_bor ron " dir="ltr" lang="ron" data-id="IS5" data-nextid="IS6" data-previd="IS4">
<div class="c">5</div>
<div class="p">
<span class="v-num v-1">1&nbsp;</span><span class="v IS5_1" data-id="IS5_1">Vreau să cânt pentru prietenul meu cântecul lui de dragoste pentru via lui. Prietenul meu avea o vie pe o coastă mănoasă.</span>
<span class="v-num v-2">2&nbsp;</span><span class="v IS5_2" data-id="IS5_2">El a săpat-o, a curăţit-o de pietre şi a sădit-o cu viţă de bun soi. Ridicat-a în mijlocul ei un turn, săpat-a şi un teasc. Şi avea nădejde că va face struguri, dar ea a făcut aguridă.</span>
<span class="v-num v-3">3&nbsp;</span><span class="v IS5_3" data-id="IS5_3">Şi acum voi, locuitori ai Ierusalimului şi bărbaţi ai lui Iuda, fiţi judecători intre mine şi via mea.</span>
<span class="v-num v-4">4&nbsp;</span><span class="v IS5_4" data-id="IS5_4">Ce se putea face pentru via mea şi n-am făcut eu? Pentru ce atunci când nădăjduiam să-mi rodească struguri, mi-a rodit aguridă?</span>
<span class="v-num v-5">5&nbsp;</span><span class="v IS5_5" data-id="IS5_5">Acum vă voi face să ştiţi cum mă voi purta cu via mea: Strica-voi gardul ei şi ea va fi pustiită, dărâma-voi zidul ei şi va fi călcată în picioare.</span>
<span class="v-num v-6">6&nbsp;</span><span class="v IS5_6" data-id="IS5_6">Şi o voi pustii! Nu va mai fi tăiată, nici săpată şi o vor năpădi spinii şi bălăriile. De asemenea şi norilor le voi da poruncă să nu-şi mai verse ploaia peste ea.</span>
<span class="v-num v-7">7&nbsp;</span><span class="v IS5_7" data-id="IS5_7">Dar via Domnului Savaot este casa lui Israel, iar oamenii din Iuda sunt sădirea Sa dragă. El nădăjduia ca acesta să fie un popor fără păcate, dar iată-l plin de sânge. Nădăjduit-a să-I rodească dreptate, dar iată: răzvrătire.</span>
<span class="v-num v-8">8&nbsp;</span><span class="v IS5_8" data-id="IS5_8">Vai vouă care clădiţi casă lângă casă şi grămădiţi ţarini lângă ţarini până nu mai rămâne nici un loc, ca să fiţi numai voi stăpânitori în ţară!</span>
<span class="v-num v-9">9&nbsp;</span><span class="v IS5_9" data-id="IS5_9">Urechile mele au auzit de asemenea acest jurământ al Domnului Savaot: "Jur că aceste case multe, mari şi frumoase, vor fi pustii şi nimeni nu va mai locui în ele.</span>
<span class="v-num v-10">10&nbsp;</span><span class="v IS5_10" data-id="IS5_10">Zece pogoane de vie vor rodi un bat, şi un homer de sămânţă, numai o efă".</span>
<span class="v-num v-11">11&nbsp;</span><span class="v IS5_11" data-id="IS5_11">Vai de cei ce dis-de-dimineaţă aleargă după băuturi îmbătătoare; vai de cei ce până târziu seara se înfierbântă cu vin!</span>
<span class="v-num v-12">12&nbsp;</span><span class="v IS5_12" data-id="IS5_12">Cei care doresc, la ospeţele lor, chitară, harpă, tobă, flaut şi vin ei nu iau în seamă faptele Domnului şi nu văd lucrurile mâinilor Sale.</span>
<span class="v-num v-13">13&nbsp;</span><span class="v IS5_13" data-id="IS5_13">Pentru aceasta poporul meu va fi dus în robie fără să bage de seamă, mai-marii săi vor fi doborâţi de foame, iar gloata se va usca de sete!</span>
<span class="v-num v-14">14&nbsp;</span><span class="v IS5_14" data-id="IS5_14">De aceea şi iadul şi-a mărit de două ori lăcomia lui, căscat-a gura sa peste măsură; acolo se vor coborî mărirea Sionului şi gloatele sale, chiotele de veselie...</span>
<span class="v-num v-15">15&nbsp;</span><span class="v IS5_15" data-id="IS5_15">Omul cel muritor va fi smerit şi umilit şi ochii celor mândri vor fi pogorâţi.</span>
<span class="v-num v-16">16&nbsp;</span><span class="v IS5_16" data-id="IS5_16">Dar Domnul Savaot este mare prin judecata Sa şi Dumnezeul cel sfânt este sfânt prin dreptatea Sa.</span>
<span class="v-num v-17">17&nbsp;</span><span class="v IS5_17" data-id="IS5_17">Oile vor paşte în voie, iar străinii se vor hrăni în locurile mănoase, lăsate de cei bogaţi.</span>
<span class="v-num v-18">18&nbsp;</span><span class="v IS5_18" data-id="IS5_18">Vai de cei ce îşi atrag pedeapsa ca şi cu nişte frânghii şi plata păcatului ca şi cu nişte ştreanguri,</span>
<span class="v-num v-19">19&nbsp;</span><span class="v IS5_19" data-id="IS5_19">Căci ei zic: "Grăbească Domnul să-Şi facă lucrul Său curând, ca să vedem şi să se plinească planul Sfântului lui Israel, ca să-l cunoaştem".</span>
<span class="v-num v-20">20&nbsp;</span><span class="v IS5_20" data-id="IS5_20">Vai de cei ce zic răului bine şi binelui rău; care numesc lumina întuneric şi întunericul lumină; care socotesc amarul dulce şi dulcele amar!</span>
<span class="v-num v-21">21&nbsp;</span><span class="v IS5_21" data-id="IS5_21">Vai de cei care sunt înţelepţi în ochii lor şi pricepuţi după gândurile lor!</span>
<span class="v-num v-22">22&nbsp;</span><span class="v IS5_22" data-id="IS5_22">Vai de cei viteji la băut vin şi meşteri la făcut băuturi îmbătătoare!</span>
<span class="v-num v-23">23&nbsp;</span><span class="v IS5_23" data-id="IS5_23">Vai de cei ce dau dreptate celui nelegiuit pentru mită şi lipsesc de dreptate pe cel drept!</span>
<span class="v-num v-24">24&nbsp;</span><span class="v IS5_24" data-id="IS5_24">Pentru aceasta, după cum paiele sunt mistuite de foc şi iarba uscată de flăcări, aşa rădăcina lor va fi topită ca pleava şi floarea lor va fi spulberată precum este cenuşa, căci au călcat legea Domnului Savaot şi au nesocotit cuvântul Sfântului lui Israel!</span>
<span class="v-num v-25">25&nbsp;</span><span class="v IS5_25" data-id="IS5_25">De aceea, mânia Domnului s-a aprins împotriva poporului Său! El întinde mâna Sa spre el, îl loveşte şi munţii se clatină. Cadavrele lor sunt ca gunoiul pe cale. Cu toate acestea mânia Lui nu se domoleşte şi mâna Lui stă mereu întinsă</span>
<span class="v-num v-26">26&nbsp;</span><span class="v IS5_26" data-id="IS5_26">Şi va ridica steagul pentru un popor de departe şi îl va chema de la capătul pământului. Iată-l că se zoreşte şi vine.</span>
<span class="v-num v-27">27&nbsp;</span><span class="v IS5_27" data-id="IS5_27">Nimeni din ai lui nu va obosi, nici va boli, nu va dormita, nici va adormi; nimeni nu-şi va descinge brâul şi nici cureaua încălţămintei lui nu se va rupe.</span>
<span class="v-num v-28">28&nbsp;</span><span class="v IS5_28" data-id="IS5_28">Săgeţile lor sunt ascuţite şi arcurile lor gata să tragă. Copitele cailor sunt ca şi cremenea cea tare, roţile căruţelor sunt ca o furtună.</span>
<span class="v-num v-29">29&nbsp;</span><span class="v IS5_29" data-id="IS5_29">Strigătul, strigăt de leu, răcnesc ca puii de leu, mugesc şi apucă prada, şi nimeni nu roate s-o scape.</span>
<span class="v-num v-30">30&nbsp;</span><span class="v IS5_30" data-id="IS5_30">În vremea aceea fi-va împotriva lui un vuiet ca vuietul mării. Toţi vor arunca privirea spre pământ şi iată: întuneric şi strâmtorare; lumina se va întuneca întocmai ca o noapte, fără să se mai ivească zorile!</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="IS4.html">&lt;</a>
<a class="home" href="index.html">=</a>
<a class="next" href="IS6.html">&gt;</a>
</div></div>
</body>
</html>