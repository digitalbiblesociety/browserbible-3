<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOSUA NAVI 24 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JS.html">Biblia Ortodoxă Română Sinodală (2006)</a><a class="location" href="JS.html">CARTEA LUI IOSUA NAVI 24</a><a class="prev" href="JS23.html">&lt;</a>
<a class="home" href="index.html">=</a>
<a class="next" href="JG1.html">&gt;</a>
</div></div>
<div class="section chapter JS JS24 ron_bor ron " dir="ltr" lang="ron" data-id="JS24" data-nextid="JG1" data-previd="JS23">
<div class="c">24</div>
<div class="p">
<span class="v-num v-1">1&nbsp;</span><span class="v JS24_1" data-id="JS24_1">Apoi a adunat Iosua toate seminţiile lui Israel la Sichem şi a chemat pe bătrânii lui Israel, pe căpeteniile lui, pe judecătorii lui şi pe mai-marii oştirii lui; şi s-au înfăţişat ei înaintea Domnului.</span>
<span class="v-num v-2">2&nbsp;</span><span class="v JS24_2" data-id="JS24_2">Şi a zis Iosua către tot poporul: "Aşa zice Domnul Dumnezeul lui Israel: În vechime părinţii voştri, Terah, tatăl lui Avraam şi tatăl lui Nahor, au trăit dincolo de râu (Eufrat) şi slujeau la alţi dumnezei.</span>
<span class="v-num v-3">3&nbsp;</span><span class="v JS24_3" data-id="JS24_3">Dar Eu am luat pe părintele vostru Avraam de mână, de dincolo de Eufrat, şi l-am povăţuit către această ţară a Canaanului şi am înmulţit sămânţa lui şi i-am dat pe Isaac.</span>
<span class="v-num v-4">4&nbsp;</span><span class="v JS24_4" data-id="JS24_4">Lui Isaac i-am dat pe Iacov şi pe Isav; lui Isav i-am dat muntele Seir de moştenire, iar Iacov şi fiii lui s-au pogorât în Egipt şi au ajuns acolo popor mare, tare şi mult la număr şi Egiptenii au început să-i strâmtoreze.</span>
<span class="v-num v-5">5&nbsp;</span><span class="v JS24_5" data-id="JS24_5">Dar am trimis pe Moise şi pe Aaron şi am lovit Egiptul cu semne pe care le-am făcut Eu acolo şi apoi v-am scos pe voi.</span>
<span class="v-num v-6">6&nbsp;</span><span class="v JS24_6" data-id="JS24_6">Eu am scos pe părinţii voştri din Egipt şi aţi venit la Marea Roşie. Atunci Egiptenii au alergat după părinţii voştri cu care şi cu călăreţi până la Marea Roşie.</span>
<span class="v-num v-7">7&nbsp;</span><span class="v JS24_7" data-id="JS24_7">Iar ei au strigat către Domnul şi El a pus nor între voi şi Egipteni şi a adus asupra lor marea care i-a şi acoperit. Ochii voştri au văzut ce am făcut Eu în Egipt. După aceea, aţi rămas voi multă vreme în pustiu.</span>
<span class="v-num v-8">8&nbsp;</span><span class="v JS24_8" data-id="JS24_8">Apoi v-am dus Eu asupra Amoreilor care locuiau peste Iordan; şi ei s-au luptat cu voi, dar Eu i-am dat în mâinile voastre şi aţi primit de moştenire ţara lor şi Eu i-am stârpit înaintea voastră.</span>
<span class="v-num v-9">9&nbsp;</span><span class="v JS24_9" data-id="JS24_9">S-a sculat apoi Balac, fiul lui Sefor, regele Moabului, şi a pornit cu război asupra lui Israel şi a trimis să cheme pe Valaam, fiul lui Beor, ca să vă blesteme;</span>
<span class="v-num v-10">10&nbsp;</span><span class="v JS24_10" data-id="JS24_10">Dar Eu n-am voit să ascult pe Valaam şi el v-a binecuvântat şi v-am izbăvit din mâinile lui Balac.</span>
<span class="v-num v-11">11&nbsp;</span><span class="v JS24_11" data-id="JS24_11">După aceea aţi trecut Iordanul şi aţi venit la Ierihon. Atunci au început a se lupta cu voi locuitorii Ierihonului, apoi Amoreii, Ferezeii, Canaaneii, Heteii, Ghergheseii, Heveii şi Iebuseii, dar Eu i-am dat în mâinile voastre.</span>
<span class="v-num v-12">12&nbsp;</span><span class="v JS24_12" data-id="JS24_12">Trimis-am înaintea voastră viespi care au gonit de la voi pe cei doi regi ai Amoreilor; nu cu sabia ta, nici cu arcul tău ai făcut acestea.</span>
<span class="v-num v-13">13&nbsp;</span><span class="v JS24_13" data-id="JS24_13">Şi v-am dat ţara cu care nu v-aii ostenit şi cetăţile pe care nu le-aii zidit şi trăiţi în ele; din viile şi din grădinile de măslini pe care nu le-aţi sădit, iată, mâncaţi roade.</span>
<span class="v-num v-14">14&nbsp;</span><span class="v JS24_14" data-id="JS24_14">Temeţi-vă dar de Domnul şi-I slujiţi Lui cu credincioşie şi curăţenie. Lepădaţi dumnezeii cărora au slujit părinţii voştri dincolo de râu şi în Egipt şi slujiţi Domnului.</span>
<span class="v-num v-15">15&nbsp;</span><span class="v JS24_15" data-id="JS24_15">Iar dacă nu vă place să slujiţi Domnului, atunci alegeţi-vă acum cui veţi sluji: sau dumnezeilor cărora au slujit părinţii voştri cei de peste râu sau dumnezeilor Amoreilor, în ţara căl-ora trăiţi. Eu însă şi casa mea vom sluji Domnului, că sfânt este!"</span>
<span class="v-num v-16">16&nbsp;</span><span class="v JS24_16" data-id="JS24_16">Şi a răspuns poporul şi a zis: "Departe de noi. gândul să părăsim pe Domnul şi să ne apucăm să slujim la alţi dumnezei,</span>
<span class="v-num v-17">17&nbsp;</span><span class="v JS24_17" data-id="JS24_17">Căci Domnul este Dumnezeul nostru; El ne-a scos pe noi şi pe părinţii noştri din ţara Egiptului, din casa robiei şi a făcut Înaintea ochilor noştri minuni mari şi ne-a păzit în toată calea pe care am umblat şi printre toate popoarele pe la care am trecut.</span>
<span class="v-num v-18">18&nbsp;</span><span class="v JS24_18" data-id="JS24_18">Domnul a alungat de la noi toate popoarele şi pe Amoreii care trăiau în ţara aceasta. De aceea şi noi vom sluji Domnului, căci El este Dumnezeul nostru!"</span>
<span class="v-num v-19">19&nbsp;</span><span class="v JS24_19" data-id="JS24_19">Şi a zis Iosua poporului: "Nu veţi putea să slujiţi Domnului Dumnezeu, căci El este Dumnezeu sfânt, Dumnezeu zelos şi nu va răbda nelegiuirile voastre, nici păcatele voastre.</span>
<span class="v-num v-20">20&nbsp;</span><span class="v JS24_20" data-id="JS24_20">Dacă voi veţi părăsi pe Domnul şi veţi sluji la dumnezei străini, atunci El va aduce asupra voastră răul şi vă va stârpi, după ce v-a făcut bine".</span>
<span class="v-num v-21">21&nbsp;</span><span class="v JS24_21" data-id="JS24_21">Iar poporul a zis către Iosua: "Nu, noi Domnului vom sluji".</span>
<span class="v-num v-22">22&nbsp;</span><span class="v JS24_22" data-id="JS24_22">Iosua însă a zis poporului: "Vă sunteţi voi martori că v-aii ales pe Domnul să-I slujiţi?" Ei au răspuns: "Suntem martori!"</span>
<span class="v-num v-23">23&nbsp;</span><span class="v JS24_23" data-id="JS24_23">"Aşadar, a adăugat Iosua, lepădaţi dumnezeii străini pe care îi aveţi şi întoarceţi-vă inima către Domnul Dumnezeul lui Israel!"</span>
<span class="v-num v-24">24&nbsp;</span><span class="v JS24_24" data-id="JS24_24">Şi a zis poporul către Iosua: "Domnului Dumnezeului nostru vom sluji şi glasul Lui vom asculta!"</span>
<span class="v-num v-25">25&nbsp;</span><span class="v JS24_25" data-id="JS24_25">Şi a încheiat Iosua cu poporul legământ în ziua aceea şi i-a dat legi şi porunci în Sichem, înaintea cortului Domnului Dumnezeului lui Israel.</span>
<span class="v-num v-26">26&nbsp;</span><span class="v JS24_26" data-id="JS24_26">Şi a scris Iosua cuvintele acestea în cartea legii lui Dumnezeu şi a luat o piatră mare şi a pus-o acolo sub stejarul care era lângă locaşul sfânt al Domnului.</span>
<span class="v-num v-27">27&nbsp;</span><span class="v JS24_27" data-id="JS24_27">Apoi a zis Iosua către tot poporul: "Iată piatra aceasta ne va fi mărturie, căci ea a auzit toate cuvintele Domnului, pe care le-a grăit El cu noi astăzi. Să fie dar ca mărturie împotriva voastră în zilele viitoare, ca să nu minţiţi înaintea Domnului Dumnezeului vostru!"</span>
<span class="v-num v-28">28&nbsp;</span><span class="v JS24_28" data-id="JS24_28">Şi a dat Iosua drumul poporului şi s-a întors fiecare la moştenirea lui.</span>
<span class="v-num v-29">29&nbsp;</span><span class="v JS24_29" data-id="JS24_29">Şi a murit după aceea Iosua, fiul lui Navi, robul Domnului, fiind de o sută zece ani.</span>
<span class="v-num v-30">30&nbsp;</span><span class="v JS24_30" data-id="JS24_30">Şi l-au îngropat în ţinutul moştenirii sale la Timnat-Serah, care e în muntele Efraim, la miazănoapte de muntele Gaaş. Şi au pus acolo cu dânsul, în mormântul în care l-au îngropat, cuţitele cele de piatră cu care Iosua a tăiat împrejur pe fiii lui Israel în Ghilgal, când i-a scos pe ei din Egipt, cum poruncise Domnul, şi sunt ele acolo până în ziua de astăzi.</span>
<span class="v-num v-31">31&nbsp;</span><span class="v JS24_31" data-id="JS24_31">Israel a slujit Domnului în toate zilele lui Iosua şi în toate zilele bătrânilor a căror viaţă s-a prelungit după Iosua şi care văzuseră toate lucrurile Domnului, pe care le făcuse El cu Israel.</span>
<span class="v-num v-32">32&nbsp;</span><span class="v JS24_32" data-id="JS24_32">Oasele lui Iosif, pe care le aduseseră fiii lui Israel din Egipt, le-au îngropat în Sichem, în partea de ţarină pe care o cumpărase Iacov de la fiii lui Hemor, tatăl lui Sichem, cu o sută de arginţi, şi care căzuse de moştenire fiilor lui Iosif.</span>
<span class="v-num v-33">33&nbsp;</span><span class="v JS24_33" data-id="JS24_33">După aceasta a murit şi Eleazar, fiul lui Aaron, arhiereul, şi l-au îngropat în Ghibeea, oraşul lui Finees, fiul lui, care i se dăduse în muntele Efraim.</span>
<span class="v-num v-34">34&nbsp;</span><span class="v JS24_34" data-id="JS24_34">În ziua aceea fiii lui Israel, luând chivotul lui Dumnezeu, l-au dus cu ei, iar Finees a fost preot în locul lui Eleazar, tatăl său, până ce a murit şi a fost îngropat în cetatea sa Ghibeea.</span>
<span class="v-num v-35">35&nbsp;</span><span class="v JS24_35" data-id="JS24_35">Iar fiii lui Israel s-au dus fiecare la locul său şi în cetatea sa. Şi au început fiii lui Israel a sluji Astartei şi lui Aştarot şi dumnezeilor popoarelor vecine. De aceea i-a dat Domnul în mâinile lui Eglon, regele Moabului, şi i-a stăpânit optsprezece ani.</span>
</div>
</div>
<div class="footnotes">

</div>

<div class="footer"><div class="nav">
<a class="prev" href="JS23.html">&lt;</a>
<a class="home" href="index.html">=</a>
<a class="next" href="JG1.html">&gt;</a>
</div></div>
</body>
</html>