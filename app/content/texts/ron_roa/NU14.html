<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>NUMERELE (A PATRA CARTE A LUI MOISE) 14 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="NU.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="NU.html">NUMERELE (A PATRA CARTE A LUI MOISE) 14</a><a class="prev" href="NU13.html">&lt;</a>
<a class="home" href="index.html">=</a>
<a class="next" href="NU15.html">&gt;</a>
</div></div>
<div class="section chapter NU NU14 ron_roa ron " dir="ltr" lang="ro" data-id="NU14" data-nextid="NU15" data-previd="NU13">
<div class="c">14</div>
<div class="p">
<span class="v-num v-1">1&nbsp;</span><span class="v NU14_1" data-id="NU14_1">Atunci toată adunarea s'a ridicat cu strigare; şi'n noaptea aceea toată, poporul a plâns.</span>
<span class="v-num v-2">2&nbsp;</span><span class="v NU14_2" data-id="NU14_2">Fiii lui Israel, toţi, au cârtit împotriva lui Moise şi a lui Aaron, şi'ntreaga obşte le-a zis: "Mai bine-am fi murit noi în pământul Egiptului sau am muri în pustiul acesta!</span>
<span class="v-num v-3">3&nbsp;</span><span class="v NU14_3" data-id="NU14_3">La ce ne duce Domnul în această ţară: să cădem în război? iar femeile şi copiii noştri să ajungă pradă?... Mai bine-ar fi de pe-acum să ne întoarcem în Egipt".</span>
<span class="v-num v-4">4&nbsp;</span><span class="v NU14_4" data-id="NU14_4">Şi au zis unii către alţii: "Să ne facem noi o căpetenie şi să ne întoarcem în Egipt!"</span>
<span class="v-num v-5">5&nbsp;</span><span class="v NU14_5" data-id="NU14_5">Atunci Moise şi Aaron au căzut cu faţa la pământ înaintea'ntregii adunări a fiilor lui Israel.</span>
<span class="v-num v-6">6&nbsp;</span><span class="v NU14_6" data-id="NU14_6">Iar Iosua, fiul lui Navi, şi Caleb al lui Iefone, care erau dintre cei ce iscodiseră ţara, şi-au sfâşiat hainele</span>
<span class="v-num v-7">7&nbsp;</span><span class="v NU14_7" data-id="NU14_7">şi au zis către'ntreaga adunare a fiilor lui Israel: "Pământul pe care l-am cercetat noi este bun, foarte bun.</span>
<span class="v-num v-8">8&nbsp;</span><span class="v NU14_8" data-id="NU14_8">Dacă Domnul e cu noi şi ne va duce în ţara aceea şi ne-o va da nouă, acolo e pământul în care curge lapte şi miere.</span>
<span class="v-num v-9">9&nbsp;</span><span class="v NU14_9" data-id="NU14_9">Aşadar, nu staţi voi împotriva Domnului, şi nici nu vă temeţi de poporul acelei ţări, căci el va ajunge să ne fie nouă de mâncare: vremea lor a trecut, Domnul e cu noi, nu vă temeţi de ei!"</span>
<span class="v-num v-10">10&nbsp;</span><span class="v NU14_10" data-id="NU14_10">Atunci toată adunarea a zis să-i ucidă cu pietre, dar iată că slava Domnului li s'a arătat tuturor fiilor lui Israel în norul de deasupra cortului mărturiei.</span>
<span class="v-num v-11">11&nbsp;</span><span class="v NU14_11" data-id="NU14_11">Şi a zis Domnul către Moise: "Până când Mă va înfrunta poporul acesta? până când nu-Mi va da crezare, în ciuda tuturor minunilor pe care le-am făcut în mijlocul lui?</span>
<span class="v-num v-12">12&nbsp;</span><span class="v NU14_12" data-id="NU14_12">Cu moarte-l voi lovi şi-l voi nimici, iar pe tine şi casa tatălui tău vă voi face neam mare şi mai puternic decât acesta!"</span>
<span class="v-num v-13">13&nbsp;</span><span class="v NU14_13" data-id="NU14_13">Moise însă a zis către Domnul: "Da, dar Egiptenii au aflat cum Tu cu puterea Ta l-ai scos pe poporul acesta din mijlocul lor,</span>
<span class="v-num v-14">14&nbsp;</span><span class="v NU14_14" data-id="NU14_14">iar locuitorii acestei ţări au auzit şi ei că Tu eşti Domn întru poporul acesta, că Tu, Doamne, i Te arăţi cătătură'n cătătură, că norul Tău stă deasupra lor şi că Tu mergi înaintea lor în stâlp de nor ziua şi'n stâlp de foc noaptea.</span>
<span class="v-num v-15">15&nbsp;</span><span class="v NU14_15" data-id="NU14_15">Dacă Tu vei face ca poporul acesta să piară ca un singur om, atunci neamurile care au auzit de numele Tău vor zice:</span>
<span class="v-num v-16">16&nbsp;</span><span class="v NU14_16" data-id="NU14_16">Domnul n'a fost în stare să-l ducă pe poporul acesta în ţara pe care i-a jurat-o, iată de ce i-a omorât pe ei în pustie...</span>
<span class="v-num v-17">17&nbsp;</span><span class="v NU14_17" data-id="NU14_17">Aşadar, înalţă-se acum puterea Ta, Doamne, după cum Tu Însuţi ai grăit, zicând:</span>
<span class="v-num v-18">18&nbsp;</span><span class="v NU14_18" data-id="NU14_18">Domnul este îndelung-răbdător, mult-milostiv şi adevărat, Cel ce şterge fărădelegile, nedreptăţile şi păcatele, şi cu curăţie nu-l va curăţi pe cel vinovat, ci nelegiuirile părinţilor le va strămuta în copii până la al treilea şi al patrulea neam .</span>
<span class="v-num v-19">19&nbsp;</span><span class="v NU14_19" data-id="NU14_19">Iartă păcatul acestui popor, după mare mila Ta şi după cum ai suferit Tu poporul acesta din Egipt până'n ziua de azi".</span>
<span class="v-num v-20">20&nbsp;</span><span class="v NU14_20" data-id="NU14_20">Zis-a Domnul către Moise: "Milostiv le sunt lor, după cuvântul tău;</span>
<span class="v-num v-21">21&nbsp;</span><span class="v NU14_21" data-id="NU14_21">dar viu sunt Eu şi viu e numele Meu şi de slava Domnului e plin întreg pământul:</span>
<span class="v-num v-22">22&nbsp;</span><span class="v NU14_22" data-id="NU14_22">toţi bărbaţii câţi Mi-au văzut slava şi minunile pe care le-am făcut în ţara Egiptului şi'n această pustie şi care de zece ori M'au pus prin aceasta la'ncercare şi n'au ascultat glasul Meu,</span>
<span class="v-num v-23">23&nbsp;</span><span class="v NU14_23" data-id="NU14_23">aceia nu vor vedea ţara pe care Eu am jurat-o părinţilor lor; ci numai copiilor lor, care sunt aici cu Mine, care nu ştiu ce este binele şi ce este răul, şi tuturor nevârstnicilor neştiutori, lor le voi da ţara , iar toţi cei ce M'au întărâtat nu o vor vedea.</span>
<span class="v-num v-24">24&nbsp;</span><span class="v NU14_24" data-id="NU14_24">Cât despre robul Meu Caleb, de vreme ce'ntru el a fost alt duh şi pentru că el Mi-a urmat Mie, pe el îl voi duce în ţara unde-a fost, şi seminţia lui o va moşteni.</span>
<span class="v-num v-25">25&nbsp;</span><span class="v NU14_25" data-id="NU14_25">Întrucât însă Amaleciţii şi Canaaneenii locuiesc pe vale, mâine să vă întoarceţi şi să vă îndreptaţi către pustie cu faţa spre Marea Roşie" .</span>
<span class="v-num v-26">26&nbsp;</span><span class="v NU14_26" data-id="NU14_26">Şi a grăit Domnul către Moise şi Aaron, zicând:</span>
<span class="v-num v-27">27&nbsp;</span><span class="v NU14_27" data-id="NU14_27">"Până când această obşte rea, care cârteşte'mpotrivă-Mi? Căci am auzit cârtirea cu care fiii lui Israel cârtesc împotriva Mea.</span>
<span class="v-num v-28">28&nbsp;</span><span class="v NU14_28" data-id="NU14_28">Aşadar, spune-le: - Viu sunt Eu, zice Domnul. Aşa cum voi aţi grăit în auzul Meu, întocmai vă voi face vouă:</span>
<span class="v-num v-29">29&nbsp;</span><span class="v NU14_29" data-id="NU14_29">În această pustie vă vor cădea oasele, vouă tuturor, aşa număraţi cum sunteţi de la douăzeci de ani în sus, voi, cei ce aţi cârtit împotriva Mea.</span>
<span class="v-num v-30">30&nbsp;</span><span class="v NU14_30" data-id="NU14_30">Nu, voi nu veţi intra în ţara'n care cu mâna ridicată M'am jurat să vă aşez; nimeni în afară de Caleb, fiul lui Iefone, şi de Iosua, fiul lui Navi.</span>
<span class="v-num v-31">31&nbsp;</span><span class="v NU14_31" data-id="NU14_31">Pe copiii voştri, despre care voi ziceaţi că vor ajunge pradă, pe ei îi voi duce acolo'n ţară şi ei vor moşteni pământul de care voi v'aţi ferit,</span>
<span class="v-num v-32">32&nbsp;</span><span class="v NU14_32" data-id="NU14_32">în timp ce oasele voastre vor rămâne'n pustia aceasta.</span>
<span class="v-num v-33">33&nbsp;</span><span class="v NU14_33" data-id="NU14_33">Patruzeci de ani vor fi copiii voştri rătăcitori prin pustie şi vor purta povara desfrânării voastre până ce oasele voastre se vor topi toate în pustie.</span>
<span class="v-num v-34">34&nbsp;</span><span class="v NU14_34" data-id="NU14_34">După numărul celor patruzeci de zile în care-aţi iscodit voi ţara, patruzeci de ani veţi purta povara păcatelor voastre, un an pentru o zi, şi veţi cunoaşte lăuntrul mâniei Mele.</span>
<span class="v-num v-35">35&nbsp;</span><span class="v NU14_35" data-id="NU14_35">Eu, Domnul, am grăit!, da, aşa voi face cu această obşte rea care s'a răzvrătit împotrivă-Mi: în pustia aceasta se vor topi; acolo vor muri".</span>
<span class="v-num v-36">36&nbsp;</span><span class="v NU14_36" data-id="NU14_36">Cât despre oamenii pe care Moise îi trimisese să iscodească ţara şi care la'ntoarcere au defăimat-o în faţa adunării spunând vorbe rele despre ţara aceea,</span>
<span class="v-num v-37">37&nbsp;</span><span class="v NU14_37" data-id="NU14_37">oamenii care-au vorbit ţara de rău au murit de grea lovire'n faţa Domnului.</span>
<span class="v-num v-38">38&nbsp;</span><span class="v NU14_38" data-id="NU14_38">Iosua, fiul lui Navi, şi Caleb, fiul lui Iefone, au fost singurii care-au rămas vii dintre bărbaţii ce merseseră să iscodească ţara.</span>
<span class="v-num v-39">39&nbsp;</span><span class="v NU14_39" data-id="NU14_39">Cuvintele acestea le-a spus Moise înaintea tuturor fiilor lui Israel, şi a plâns poporul foarte.</span>
<span class="v-num v-40">40&nbsp;</span><span class="v NU14_40" data-id="NU14_40">Şi sculându-se ei dis-de-dimineaţă, s'au urcat pe vârful muntelui, zicând: "Iată-ne!, noi ne vom sui la locul de care ne-a grăit Domnul; căci am păcătuit!"</span>
<span class="v-num v-41">41&nbsp;</span><span class="v NU14_41" data-id="NU14_41">Moise însă le-a zis: "De ce călcaţi voi porunca Domnului? Asta nu vă va da izbândă.</span>
<span class="v-num v-42">42&nbsp;</span><span class="v NU14_42" data-id="NU14_42">Nu vă suiţi, căci Domnul nu-i cu voi şi veţi cădea în faţa vrăjmaşilor voştri;</span>
<span class="v-num v-43">43&nbsp;</span><span class="v NU14_43" data-id="NU14_43">căci Amaleciţii şi Canaaneenii sunt acolo, în faţa voastră, şi veţi cădea de sabie; de vreme ce v'aţi împotrivit şi n'aţi ascultat de Domnul, nici Domnul nu va fi cu voi".</span>
<span class="v-num v-44">44&nbsp;</span><span class="v NU14_44" data-id="NU14_44">Dar ei au trecut peste asta şi s'au urcat pe vârful muntelui; dar chivotul legii Domnului şi Moise nu s'au urnit din tabără.</span>
<span class="v-num v-45">45&nbsp;</span><span class="v NU14_45" data-id="NU14_45">Iar Amaleciţii şi Canaaneenii care trăiau în muntele acela s'au coborât şi i-au înfrânt şi i-au măcelărit până la Horma; şi s'au întors în tabără.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="NU13.html">&lt;</a>
<a class="home" href="index.html">=</a>
<a class="next" href="NU15.html">&gt;</a>
</div></div>
</body>
</html>