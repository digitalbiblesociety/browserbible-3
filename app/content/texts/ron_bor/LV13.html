<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>LEVITICUL 13 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="LV.html">Biblia Ortodoxă Română Sinodală (2006)</a><a class="location" href="LV.html">LEVITICUL 13</a><a class="prev" href="LV12.html">&lt;</a>
<a class="home" href="index.html">=</a>
<a class="next" href="LV14.html">&gt;</a>
</div></div>
<div class="section chapter LV LV13 ron_bor ron " dir="ltr" lang="ron" data-id="LV13" data-nextid="LV14" data-previd="LV12">
<div class="c">13</div>
<div class="p">
<span class="v-num v-1">1&nbsp;</span><span class="v LV13_1" data-id="LV13_1">Grăit-a Domnul cu Moise şi cu Aaron şi le-a zis:</span>
<span class="v-num v-2">2&nbsp;</span><span class="v LV13_2" data-id="LV13_2">"De se va ivi la vreun om pe pielea trupului lui vreo umflătură, sau bubă, sau băşică, sau de se va face pe pielea trupului o rană ca de lepră, să fie adus la Aaron preotul sau la un preot din fiii lui.</span>
<span class="v-num v-3">3&nbsp;</span><span class="v LV13_3" data-id="LV13_3">Preotul va cerceta rana de pe pielea trupului lui şi de va vedea că perii de pe rană s-au făcut albi şi că rana s-a adâncit în pielea trupului, aceea este rană de lepră, iar preotul după ce l-a cercetat, îl va declara necurat.</span>
<span class="v-num v-4">4&nbsp;</span><span class="v LV13_4" data-id="LV13_4">Iar dacă pata de pe piele, deşi este albă, dar nu este şi adâncită în pielea lui, şi perii de pe ea nu s-au făcut albi, ci sunt negri, să închidă preotul pe cel cu rana şapte zile.</span>
<span class="v-num v-5">5&nbsp;</span><span class="v LV13_5" data-id="LV13_5">În ziua a şaptea să vadă preotul rana: dacă rana a rămas ca înainte şi nu s-a întins rana pe piele, preotul să-l închidă alte şapte zile.</span>
<span class="v-num v-6">6&nbsp;</span><span class="v LV13_6" data-id="LV13_6">În ziua a şaptea îl va cerceta preotul din nou şi dacă rana va fi slăbită şi nu se va fi întins rana pe piele, preotul să-l declare curat. Aceasta este o bubă şi cel ce o are să-şi spele hainele sale şi va fi curat.</span>
<span class="v-num v-7">7&nbsp;</span><span class="v LV13_7" data-id="LV13_7">Iar dacă, după ce omul s-a arătat preotului, din nou buba a început a se întinde pe piele, să se arate iar preotului;</span>
<span class="v-num v-8">8&nbsp;</span><span class="v LV13_8" data-id="LV13_8">Preotul, văzând că buba se întinde pe piele, îl va declara necurat, că aceasta este lepră.</span>
<span class="v-num v-9">9&nbsp;</span><span class="v LV13_9" data-id="LV13_9">De se va ivi pe un om boala leprei, acela să fie adus la preot.</span>
<span class="v-num v-10">10&nbsp;</span><span class="v LV13_10" data-id="LV13_10">Preotul va cerceta şi, dacă umflătura de pe piele va fi albă şi părul va fi schimbat în alb şi dacă umflătura va fi carne vie,</span>
<span class="v-num v-11">11&nbsp;</span><span class="v LV13_11" data-id="LV13_11">Aceea e lepră învechită pe pielea trupului; preotul il va declara necurat şi nu-l va închide, că este necurat.</span>
<span class="v-num v-12">12&nbsp;</span><span class="v LV13_12" data-id="LV13_12">Dacă însă lepra va înflori pe piele şi dacă va acoperi lepra toată pielea bolnavului de la cap până la picioare, cât poate să vadă preotul cu ochii,</span>
<span class="v-num v-13">13&nbsp;</span><span class="v LV13_13" data-id="LV13_13">Şi dacă va vedea preotul că lepra a acoperit toată pielea trupului, atunci va declara pe bolnav curat, pentru că tot s-a schimbat în alb şi deci este curat.</span>
<span class="v-num v-14">14&nbsp;</span><span class="v LV13_14" data-id="LV13_14">Iar în ziua când se va ivi pe el carne vie, va fi necurat,</span>
<span class="v-num v-15">15&nbsp;</span><span class="v LV13_15" data-id="LV13_15">Şi preotul, văzând carnea vie, îl va declara necurat, căci carnea cea vie este necurată, este lepră.</span>
<span class="v-num v-16">16&nbsp;</span><span class="v LV13_16" data-id="LV13_16">Iar dacă se va schimba carnea cea vie şi se va face albă, să vină bolnavul la preot,</span>
<span class="v-num v-17">17&nbsp;</span><span class="v LV13_17" data-id="LV13_17">Şi preotul să-l cerceteze şi dacă rana s-a schimbat în alb, atunci preotul să-l declare curat, că e curat.</span>
<span class="v-num v-18">18&nbsp;</span><span class="v LV13_18" data-id="LV13_18">Dacă cineva a avut pe pielea trupului o bubă şi s-a vindecat,</span>
<span class="v-num v-19">19&nbsp;</span><span class="v LV13_19" data-id="LV13_19">Şi pe locul bubei s-a ivit o umflătură albă sau o pată albă-roşiatică, să se arate preotului.</span>
<span class="v-num v-20">20&nbsp;</span><span class="v LV13_20" data-id="LV13_20">Şi preotul să-l cerceteze şi de se va vedea că umflătura s-a adâncit în piele şi părul de pe ea s-a schimbat în alb, preotul îl va declara necurat, că aceasta e lepră şi s-a ivit în locul bubei.</span>
<span class="v-num v-21">21&nbsp;</span><span class="v LV13_21" data-id="LV13_21">Dacă însă preotul va vedea că părul de pe umflătură nu este alb şi ea nu este adâncită în pielea trupului şi e negricioasă, atunci preotul va închide pe bolnav pentru şapte zile.</span>
<span class="v-num v-22">22&nbsp;</span><span class="v LV13_22" data-id="LV13_22">Dacă rana va începe a se lăţi tare pe piele, preotul îl va declara necurat, că este rană de lepră.</span>
<span class="v-num v-23">23&nbsp;</span><span class="v LV13_23" data-id="LV13_23">Iar dacă pata va rămâne pe loc şi nu se va lăţi, atunci e o oprire în loc a bubei şi preotul va declara pe bolnav curat.</span>
<span class="v-num v-24">24&nbsp;</span><span class="v LV13_24" data-id="LV13_24">Dacă cineva va avea pe pielea trupului o arsură şi pe locul tămăduit de arsură se va ivi o pată roşiatică-albicioasă,</span>
<span class="v-num v-25">25&nbsp;</span><span class="v LV13_25" data-id="LV13_25">Şi dacă preotul va vedea că părul de pe acea pată s-a schimbat în alb şi că pata e adâncită sub piele, aceea este lepră şi s-a ivit pe arsură; preotul va declara pe bolnav necurat, căci e boala leprei.</span>
<span class="v-num v-26">26&nbsp;</span><span class="v LV13_26" data-id="LV13_26">Dacă însă preotul va vedea că părul de pe pată nu este alb şi că ea nu este adâncită sub piele şi că este negricioasă, preotul va închide pe acela pentru şapte zile;</span>
<span class="v-num v-27">27&nbsp;</span><span class="v LV13_27" data-id="LV13_27">Şi în ziua a şaptea preotul îl va cerceta iar şi, dacă pata s-a lăţit tare pe piele, preotul îl va declara necurat, că aceea este rană de lepră.</span>
<span class="v-num v-28">28&nbsp;</span><span class="v LV13_28" data-id="LV13_28">Iar dacă pata stă pe loc şi este negricioasă, aceea este obrinteala arsurii şi preotul va declara pe om curat, că este obrinteală a arsurii.</span>
<span class="v-num v-29">29&nbsp;</span><span class="v LV13_29" data-id="LV13_29">Dacă un bărbat sau o femeie va avea o pată pe cap sau pe bărbie,</span>
<span class="v-num v-30">30&nbsp;</span><span class="v LV13_30" data-id="LV13_30">Şi, cercetând-o preotul, se va vedea că ea este adâncită sub piele şi că părul de pe ea este gălbui şi subţire, preotul va declara pe unul ca acela necurat, că aceea este chelbe, lepră în cap, sau lepră în barbă.</span>
<span class="v-num v-31">31&nbsp;</span><span class="v LV13_31" data-id="LV13_31">Dacă însă preotul, la cercetarea petei de chelbe, va vedea că ea nu este adâncită sub piele şi că părul de pe ea nu este gălbui, preotul va închide pe cel cu pata de chelbe şapte zile;</span>
<span class="v-num v-32">32&nbsp;</span><span class="v LV13_32" data-id="LV13_32">în ziua a şaptea preotul va cerceta pata iar şi, dacă chelbea nu s-a întins şi n-are părul de pe ea gălbui şi nici nu s-a adâncit chelbea sub piele,</span>
<span class="v-num v-33">33&nbsp;</span><span class="v LV13_33" data-id="LV13_33">Atunci să radă pielea, dar locul cu chelbe să nu-l radă, şi preotul să închidă pe cel cu pata a doua oară pentru şapte zile.</span>
<span class="v-num v-34">34&nbsp;</span><span class="v LV13_34" data-id="LV13_34">În ziua a şaptea preotul va cerceta din nou chelbea şi, dacă chelbea nu se va fi întins pe piele şi nu se va fi adâncit în piele, preotul va declara pe acela curat şi acela să-şi spele hainele sale şi va fi curat.</span>
<span class="v-num v-35">35&nbsp;</span><span class="v LV13_35" data-id="LV13_35">Iar dacă, după această curăţire a lui, chelbea va începe a se lăţi foarte tare pe piele,</span>
<span class="v-num v-36">36&nbsp;</span><span class="v LV13_36" data-id="LV13_36">Şi dacă preotul va vedea că chelbea se lăţeşte pe piele, atunci preotul să nu mai caute de e părul gălbui, că acela este necurat.</span>
<span class="v-num v-37">37&nbsp;</span><span class="v LV13_37" data-id="LV13_37">Dacă însă chelbea stă pe loc şi se iveşte pe ea păr negru, atunci chelbea a trecut, omul e curat şi preotul îl va declara curat.</span>
<span class="v-num v-38">38&nbsp;</span><span class="v LV13_38" data-id="LV13_38">Dacă un bărbat sau o femeie va avea pe pielea trupului pete, pete albe,</span>
<span class="v-num v-39">39&nbsp;</span><span class="v LV13_39" data-id="LV13_39">Şi dacă preotul va vedea că pe pielea trupului aceluia petele sunt albe-vinete, aceea e pecingine care a înflorit pe piele şi omul ce o are este curat.</span>
<span class="v-num v-40">40&nbsp;</span><span class="v LV13_40" data-id="LV13_40">Dacă cuiva i-a căzut părul de pe cap, aceea e pleşuvie şi omul este curat.</span>
<span class="v-num v-41">41&nbsp;</span><span class="v LV13_41" data-id="LV13_41">Dacă cuiva i-a căzut părul din partea de dinainte a capului, aceea este jumătate de pleşuvie şi omul e curat.</span>
<span class="v-num v-42">42&nbsp;</span><span class="v LV13_42" data-id="LV13_42">Iar dacă pe pleşuvia din partea de dinainte sau de dinapoi va fi pată albă sau roşiatică, atunci pe pleşuvia lui a înflorit lepra.</span>
<span class="v-num v-43">43&nbsp;</span><span class="v LV13_43" data-id="LV13_43">Preotul îl va cerceta şi de va vedea că faţa umflăturii de pe pleşuvia lui este albă sau roşiatică, semănând cu lepra, ce de obicei se iveşte pe pielea trupului,</span>
<span class="v-num v-44">44&nbsp;</span><span class="v LV13_44" data-id="LV13_44">Acela este om lepros şi este necurat; preotul să-l declare necurat, că pe capul lui este boala leprei.</span>
<span class="v-num v-45">45&nbsp;</span><span class="v LV13_45" data-id="LV13_45">Leprosul, cel ce are această boală, să fie cu hainele sfâşiate, cu capul descoperit, învelit până la buze, şi să strige mereu: necurat! necurat!</span>
<span class="v-num v-46">46&nbsp;</span><span class="v LV13_46" data-id="LV13_46">Tot timpul cât va avea pe el boala, să fie spurcat, că necurat este; şi să trăiască singuratic şi afară din tabără să fie locuinţa lui.</span>
<span class="v-num v-47">47&nbsp;</span><span class="v LV13_47" data-id="LV13_47">Dacă boala leprei va fi pe haină, fie pe haină de lână, sau pe haină de în,</span>
<span class="v-num v-48">48&nbsp;</span><span class="v LV13_48" data-id="LV13_48">Sau pe urzeală, sau pe bătătură de în sau de lână, sau pe piele sau pe vreun lucru de piele,</span>
<span class="v-num v-49">49&nbsp;</span><span class="v LV13_49" data-id="LV13_49">Şi dacă va fi pată verzuie sau roşiatică pe haină sau pe piele, pe bătătură sau pe urzeală, sau pe vreun lucru de piele, aceea este boala leprei, şi el se va arăta preotului.</span>
<span class="v-num v-50">50&nbsp;</span><span class="v LV13_50" data-id="LV13_50">Preotul va cerceta boala şi va închide lucrul atins de boală pentru şapte zile;</span>
<span class="v-num v-51">51&nbsp;</span><span class="v LV13_51" data-id="LV13_51">În ziua a şaptea va cerceta preotul lucrul atins de boală şi dacă boala se va fi întins pe haină, sau pe urzeală, sau pe bătătură, sau pe piele, sau pe vreun lucru de piele, aceasta este lepră rozătoare, şi e necurat;</span>
<span class="v-num v-52">52&nbsp;</span><span class="v LV13_52" data-id="LV13_52">Şi el să ardă haina aceea, sau urzeala, sau bătătura cea de lână sau de in, sau orice fel de lucru din piele, pe care va fi boala, că aceea este lepră rozătoare şi să se ardă cu foc.</span>
<span class="v-num v-53">53&nbsp;</span><span class="v LV13_53" data-id="LV13_53">Iar dacă preotul va vedea că boala nu s-a întins pe haină, sau pe urzeală, sau pe bătătură, sau pe orice fel de lucru din piele,</span>
<span class="v-num v-54">54&nbsp;</span><span class="v LV13_54" data-id="LV13_54">Atunci preotul va porunci să se spele lucrul pe care s-a ivit boala şi-l va închide a doua oară pentru şapte zile.</span>
<span class="v-num v-55">55&nbsp;</span><span class="v LV13_55" data-id="LV13_55">Dacă, după spălarea lucrului atins, preotul va vedea că boala nu şi-a schimbat starea sa, dar s-a întins, atunci este necurat şi lucrul să-l arzi în foc, căci lepra a ros faţa sau dosul.</span>
<span class="v-num v-56">56&nbsp;</span><span class="v LV13_56" data-id="LV13_56">Dacă însă preotul va vedea că pata, după spălarea ei, s-a micşorat, atunci preotul s-o rupă de la haină, sau din piele, sau din urzeală, sau din bătătură.</span>
<span class="v-num v-57">57&nbsp;</span><span class="v LV13_57" data-id="LV13_57">Iar dacă se va ivi iar pe haină, sau pe bătătură, sau pe urzeală, sau pe vreun lucru de piele, aceea este lepră înflorită şi să se ardă cu foc lucrul pe care s-a ivit boala.</span>
<span class="v-num v-58">58&nbsp;</span><span class="v LV13_58" data-id="LV13_58">Dacă însă haina, sau urzeala, sau bătătura, sau lucrul de piele îl vei spăla şi se va duce pata de pe el, trebuie să se spele a doua oară şi va fi curat.</span>
<span class="v-num v-59">59&nbsp;</span><span class="v LV13_59" data-id="LV13_59">Aceasta este rânduiala pentru boala leprei, ce se va ivi pe haină de lână sau de în, sau pe urzeală, sau pe bătătură, sau pe vreun lucru de piele, şi cum trebuie hotărât că acestea sunt curate sau necurate".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="LV12.html">&lt;</a>
<a class="home" href="index.html">=</a>
<a class="next" href="LV14.html">&gt;</a>
</div></div>
</body>
</html>