<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A PATRA A REGILOR 18 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="K2.html">Biblia Ortodoxă Română Sinodală (2006)</a><a class="location" href="K2.html">CARTEA A PATRA A REGILOR 18</a><a class="prev" href="K217.html">&lt;</a>
<a class="home" href="index.html">=</a>
<a class="next" href="K219.html">&gt;</a>
</div></div>
<div class="section chapter K2 K218 ron_bor ron " dir="ltr" lang="ro" data-id="K218" data-nextid="K219" data-previd="K217">
<div class="c">18</div>
<div class="p">
<span class="v-num v-1">1&nbsp;</span><span class="v K218_1" data-id="K218_1">În anul al treilea al lui Osea, fiul lui Ela, regele lui Israel, s-a făcut rege Iezechia, fiul lui Ahaz, regele Iudei.</span>
<span class="v-num v-2">2&nbsp;</span><span class="v K218_2" data-id="K218_2">Acesta era de douăzeci şi cinci de ani când s-a făcut rege şi a domnit douăzeci şi nouă de ani în Ierusalim. Numele mamei sale era Abia, fiica lui Zaharia.</span>
<span class="v-num v-3">3&nbsp;</span><span class="v K218_3" data-id="K218_3">Acesta a făcut fapte plăcute în ochii Domnului în toate, cum făcuse şi David, tatăl său, că el a desfiinţat înălţimile, a sfărâmat stâlpii cu pisanii idoleşti, Aşerele,</span>
<span class="v-num v-4">4&nbsp;</span><span class="v K218_4" data-id="K218_4">Şi a stricat şarpele cel de aramă, pe care-l făcuse Moise; chiar până în zilele acelea fiii lui Israel îl tămâiau şi-l numeau Nehuştan.</span>
<span class="v-num v-5">5&nbsp;</span><span class="v K218_5" data-id="K218_5">Şi a nădăjduit el în Domnul Dumnezeu. Ca el n-a mai fost altul între toţi regii lui Iuda, nici înainte, nici după;</span>
<span class="v-num v-6">6&nbsp;</span><span class="v K218_6" data-id="K218_6">Căci s-a lipit el de Domnul şi nu s-a abătut de la El, ci a păzit poruncile Lui, cum poruncise Domnul lui Moise.</span>
<span class="v-num v-7">7&nbsp;</span><span class="v K218_7" data-id="K218_7">De aceea Domnul a fost cu el şi tot ce a făcut Iezechia, făcea cu chibzuinţă. Şi s-a depărtat el de regele Asiriei şi n-a mai slujit aceluia.</span>
<span class="v-num v-8">8&nbsp;</span><span class="v K218_8" data-id="K218_8">Apoi a bătut pe Filisteni până la Gaza, precum şi în cuprinsul ei, de la turnul de pază până la cetatea întărită.</span>
<span class="v-num v-9">9&nbsp;</span><span class="v K218_9" data-id="K218_9">în anul al patrulea al regelui Iezechia, adică în anul al şaptelea al lui Osea, fiul lui Ela, regele lui Israel, s-a dus Salmanasar, regele Asiriei, asupra Samariei şi a împresurat-o şi după trei ani a luat-o.</span>
<span class="v-num v-10">10&nbsp;</span><span class="v K218_10" data-id="K218_10">În anul al şaptelea al lui Iezechia, adică în anul al zecelea al lui Osea, regele lui Israel, a fost luată Samaria.</span>
<span class="v-num v-11">11&nbsp;</span><span class="v K218_11" data-id="K218_11">Atunci regele Asiriei a strămutat pe Israeliţi în Asiria şi i-a aşezat în Halach, în Habor, lângă râul Gozan, în cetăţile Mediei,</span>
<span class="v-num v-12">12&nbsp;</span><span class="v K218_12" data-id="K218_12">Pentru că n-au ascultat glasul Domnului Dumnezeului lor şi au călcat legământul Lui; tot ceea ce a poruncit Moise, robul Domnului, ei nici n-au ascultat, nici n-au făcut.</span>
<span class="v-num v-13">13&nbsp;</span><span class="v K218_13" data-id="K218_13">Iar în anul al paisprezecelea al regelui Iezechia s-a dus Senaherib, regele Asiriei, asupra tuturor cetăţilor întărite ale lui Iuda şi le-a luat.</span>
<span class="v-num v-14">14&nbsp;</span><span class="v K218_14" data-id="K218_14">Atunci a trimis Iezechia, regele Iudei, la regele Asiriei în Lachiş, ca să-i zică: "Vinovat sunt! Du-te de la mine, căci ceea ce vei pune asupra mea, voi plăti!" Şi a pus regele Asiriei asupra lui Iezechia, un bir de trei sute de talanii de argint şi treizeci de talanţi de aur.</span>
<span class="v-num v-15">15&nbsp;</span><span class="v K218_15" data-id="K218_15">Şi a dat Iezechia tot argintul ce s-a găsit în templul Domnului şi în vistieria casei domneşti.</span>
<span class="v-num v-16">16&nbsp;</span><span class="v K218_16" data-id="K218_16">În vremea aceea a luat Iezechia aurul de pe uşile templului Domnului şi de pe stâlpii cei vechi pe care-i aurise însuşi Iezechia. şi l-a dat regelui Asiriei.</span>
<span class="v-num v-17">17&nbsp;</span><span class="v K218_17" data-id="K218_17">Şi a trimis regele Asiriei din Lachiş pe Tartan, pe Rabsaris şi pe Rabşache cu oştire mare asupra Ierusalimului şi, sosind, s-au oprit la canalul iazului de sus, care se află lângă drumul ce merge spre ţarina nălbitorului.</span>
<span class="v-num v-18">18&nbsp;</span><span class="v K218_18" data-id="K218_18">Şi chemând aceia pe rege, au ieşit la ei Eliachim, fiul lui Hilchia, căpetenia curţii domneşti, Şebna scriitorul şi Ioah cronicarul, fiul lui Asaf.</span>
<span class="v-num v-19">19&nbsp;</span><span class="v K218_19" data-id="K218_19">Atunci a zis către ei Rabşache: "Spuneţi lui Iezechia: Aşa zice regele cel mare, regele Asiriei: Ce fel de nădejde este aceea în care te reazemi? Tu ai spus numai vorbe goale; pentru război însă trebuie pricepere şi putere.</span>
<span class="v-num v-20">20&nbsp;</span><span class="v K218_20" data-id="K218_20">Acum însă în cine nădăjduieşti tu, de te-ai răzvrătit împotriva mea?</span>
<span class="v-num v-21">21&nbsp;</span><span class="v K218_21" data-id="K218_21">Iată, tu socoţi să te reazemi pe Egipt, pe acea trestie frântă care de se sprijineşte cineva în ea îi intră în mână şi i-o sparge. Aşa este Faraon, regele Egiptului, pentru toţi cei ce nădăjduiesc în el.</span>
<span class="v-num v-22">22&nbsp;</span><span class="v K218_22" data-id="K218_22">Iar de-mi veţi zice: Noi nădăjduim în Domnul Dumnezeul nostru! Apoi în acela, oare, ale cărui înălţimi şi jertfelnice le-a stricat Iezechia şi a zis lui Iuda şi Ierusalimului: Numai înaintea acestui jertfelnic să vă închinaţi, care este în Ierusalim?</span>
<span class="v-num v-23">23&nbsp;</span><span class="v K218_23" data-id="K218_23">Deci intră în legătură cu stăpânul meu, regele Asiriei, şi eu îţi voi da două mii de cai; poţi tu oare să găseşti călăreţi pentru ei?</span>
<span class="v-num v-24">24&nbsp;</span><span class="v K218_24" data-id="K218_24">Cum vei birui tu măcar o singură căpetenie dintre cele mai mici slugi ale stăpânului meu? Ai nădejde în Egipt, pentru care şi pentru călăreţi?</span>
<span class="v-num v-25">25&nbsp;</span><span class="v K218_25" data-id="K218_25">Pe lângă aceasta, au doară eu fără voia Domnului am venit la locul acesta ca să-l stric? Domnul mi-a zis: Du-te asupra ţării acesteia şi o strică!"</span>
<span class="v-num v-26">26&nbsp;</span><span class="v K218_26" data-id="K218_26">Iar Eliachim, fiul lui Hilchia, Şabna şi Ioah au zis către Rabşache: "Vorbeşte cu robii tăi în limba aramaică, pentru că noi înţelegem, şi nu grăi cu noi în limba iudaică, în auzul poporului, care stă pe zid!"</span>
<span class="v-num v-27">27&nbsp;</span><span class="v K218_27" data-id="K218_27">Zis-a Rabşache către ei: "Au doară stăpânul meu m-a trimis să spun aceste cuvinte numai stăpânului ţării şi ţie? Nu, ci şi poporului care stă pe zid şi care va ajunge să-şi mănânce murdăria şi să-şi bea udul cu voi!"</span>
<span class="v-num v-28">28&nbsp;</span><span class="v K218_28" data-id="K218_28">Apoi s-a sculat Rabşache şi a strigat cu glas tare în limba iudaică şi a spus aceste cuvinte: "Ascultaţi cuvântul regelui celui mare, regele Asiriei!</span>
<span class="v-num v-29">29&nbsp;</span><span class="v K218_29" data-id="K218_29">Aşa zice regele: Să nu vă înşele pe voi Iezechia, căci nu poate să vă izbăvească din mâna mea,</span>
<span class="v-num v-30">30&nbsp;</span><span class="v K218_30" data-id="K218_30">Şi să nu vă încurajeze Iezechia cu Domnul, zicând: Ne va izbăvi Domnul şi cetatea aceasta nu va fi dată în mâinile regelui Asiriei.</span>
<span class="v-num v-31">31&nbsp;</span><span class="v K218_31" data-id="K218_31">Să nu ascultaţi pe Iezechia, căci aşa zice regele Asiriei: Împăcaţi-vă cu mine şi ieşiţi la mine; să-şi mănânce fiecare rodul viţei sale de vie şi al smochinului său şi să bea fiecare apă din fântâna sa, până nu vin să vă iau într-o ţară la fel cu ţara voastră,</span>
<span class="v-num v-32">32&nbsp;</span><span class="v K218_32" data-id="K218_32">În ţara pâinii şi a vinului, în ţara fructelor şi a viilor, în ţara smochinelor şi mierei, şi nu veţi muri, ci veţi trăi. Deci nu ascultaţi pe Iezechia, care vă amăgeşte, zicând: Domnul ne va izbăvi.</span>
<span class="v-num v-33">33&nbsp;</span><span class="v K218_33" data-id="K218_33">Dumnezeii popoarelor au izbăvit ei oare fiecare ţara sa din mâna regelui Asiriei?</span>
<span class="v-num v-34">34&nbsp;</span><span class="v K218_34" data-id="K218_34">Unde sunt dumnezeii Hamatului şi ai Arpadului? Unde sunt dumnezeii Sefarvaimului, Inei şi Hevei? Au scăpat oare Samaria din mâna mea?</span>
<span class="v-num v-35">35&nbsp;</span><span class="v K218_35" data-id="K218_35">Care din dumnezeii ţărilor acestora a izbăvit ţara sa din mâna mea? Aşadar va izbăvi Domnul Ierusalimul din mâna mea?"</span>
<span class="v-num v-36">36&nbsp;</span><span class="v K218_36" data-id="K218_36">Poporul însă a tăcut şi nu i-a răspuns nici un cuvânt, pentru că porunca regelui era să nu-i răspundă.</span>
<span class="v-num v-37">37&nbsp;</span><span class="v K218_37" data-id="K218_37">După aceea a venit Eliachim, fiul lui Hilchia, căpetenia curţii domneşti, Şebna scriitorul şi Ioah cronicarul, fiul lui Asaf, la Iezechia, cu hainele sfâşiate şi i-au spus vorbele lui Rabşache.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="K217.html">&lt;</a>
<a class="home" href="index.html">=</a>
<a class="next" href="K219.html">&gt;</a>
</div></div>
</body>
</html>