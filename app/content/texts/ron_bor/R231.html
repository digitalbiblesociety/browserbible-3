<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A DOUA PARALIPOMENA (SAU CARTEA A DOUA A CRONICILOR) 31 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="R2.html">Biblia Ortodoxă Română Sinodală (2006)</a><a class="location" href="R2.html">CARTEA A DOUA PARALIPOMENA (SAU CARTEA A DOUA A CRONICILOR) 31</a><a class="prev" href="R230.html">&lt;</a>
<a class="home" href="index.html">=</a>
<a class="next" href="R232.html">&gt;</a>
</div></div>
<div class="section chapter R2 R231 ron_bor ron " dir="ltr" lang="ron" data-id="R231" data-nextid="R232" data-previd="R230">
<div class="c">31</div>
<div class="p">
<span class="v-num v-1">1&nbsp;</span><span class="v R231_1" data-id="R231_1">După ce s-au terminat toate acestea, s-au dus toţi Israeliţii care se găseau acolo în cetăţile lui Iuda şi au sfărâmat idolii, au tăiat Aşerele şi au stricat locurile înalte şi jertfelnicele din Iuda şi din tot pământul lui Veniamin, al lui Efraim şi al lui Manase, până la margini. Apoi s-au întors toţi fiii lui Israel, fiecare la moşia sa, în cetăţile lor.</span>
<span class="v-num v-2">2&nbsp;</span><span class="v R231_2" data-id="R231_2">Iar Iezechia a aşezat cetele de preoţi şi de leviţi, după împărţirea lor, pe fiecare la slujba sa, pe care o avea de preot sau de levit, pentru ca să facă slujbe, laude şi doxologii, la timpul arderilor de tot şi al jertfelor de împăcare, la porţile curţii templului Domnului.</span>
<span class="v-num v-3">3&nbsp;</span><span class="v R231_3" data-id="R231_3">De asemenea a hotărât regele o parte din averea sa pentru arderile de tot, adică pentru arderile de tot de dimineaţa şi de seara; pentru arderile de tot din ziua odihnei, de la lunile noi şi de la sărbători, după cum este scris în legea Domnului.</span>
<span class="v-num v-4">4&nbsp;</span><span class="v R231_4" data-id="R231_4">Apoi a poruncit el şi poporului din Ierusalim să dea preoţilor şi leviţilor întreţinerea hotărâtă, pentru ca ei să fie mai cu tragere de inimă la împlinirea legii Domnului.</span>
<span class="v-num v-5">5&nbsp;</span><span class="v R231_5" data-id="R231_5">Când s-a adus la cunoştinţă tuturor această poruncă, atunci fiii lui Israel au adus prinoase de pâine, de vin, de untdelemn, de miere şi din toate roadele ţarinii, din belşug; au adus de asemenea din belşug şi zeciuieli din toate.</span>
<span class="v-num v-6">6&nbsp;</span><span class="v R231_6" data-id="R231_6">Dar şi Israeliţii şi cei din Iuda, care locuiau prin cetăţile lui Iuda, au adus asemenea zeciuieli din vitele mari şi din vitele mărunte, cum şi zeciuieli din jertfele pe care le făgăduiseră ei Domnului Dumnezeului lor, şi le-au făcut grămezi.</span>
<span class="v-num v-7">7&nbsp;</span><span class="v R231_7" data-id="R231_7">Grămezile au început să le facă în luna a treia, iar în luna a şaptea le-au sfârşit.</span>
<span class="v-num v-8">8&nbsp;</span><span class="v R231_8" data-id="R231_8">Atunci a venit Iezechia şi cu căpeteniile lui şi au văzut grămezile şi au binecuvântat pe Domnul şi poporul lui Israel.</span>
<span class="v-num v-9">9&nbsp;</span><span class="v R231_9" data-id="R231_9">Apoi a întrebat Iezechia pe preoţi şi pe leviţi despre aceste grămezi: "Pentru ce grămezile stau aşa?"</span>
<span class="v-num v-10">10&nbsp;</span><span class="v R231_10" data-id="R231_10">Şi a răspuns Azaria arhiereul, care era din casa lui Ţadoc, şi a zis: "De când a început a se aduce prinoase în templul Domnului, de atunci am mâncat şi noi de ne-am săturat şi a mai şi rămas din belşug, pentru că Domnul a binecuvântat pe poporul Său. Şi această grămadă mare este din cele ce au rămas".</span>
<span class="v-num v-11">11&nbsp;</span><span class="v R231_11" data-id="R231_11">Atunci Iezechia a poruncit să se pregătească în templul Domnului cămări; şi dacă le-au pregătit,</span>
<span class="v-num v-12">12&nbsp;</span><span class="v R231_12" data-id="R231_12">Au cărat acolo prinoasele de pârgă, zeciuielile şi darurile, cu toată credincioşia. Şi a pus ca ispravnic peste ele pe Conania levitul şi pe fratele său Şimei, ca al doilea.</span>
<span class="v-num v-13">13&nbsp;</span><span class="v R231_13" data-id="R231_13">Iar pe Iehiel, Azazia, Nahat, Asael, Ierimot, Iozabad, Eliel, Ismachia, Mahat şi pe Benaia, i-a pus ca supraveghetori sub mâna lui Conania şi a lui Şimei, fratele său, după cum rânduiseră regele Iezechia şi Azaria, căpetenia templului lui Dumnezeu.</span>
<span class="v-num v-14">14&nbsp;</span><span class="v R231_14" data-id="R231_14">Core, fiul lui Imna levitul, care era portar în partea de răsărit, era supraveghetor peste prinoasele care se aduceau de bunăvoie lui Dumnezeu; ca să împartă prinoasele de pârgă aduse Domnului şi lucrurile mai de seamă care se sfinţiseră.</span>
<span class="v-num v-15">15&nbsp;</span><span class="v R231_15" data-id="R231_15">Sub mâna lui se aflau Eden, Miniamin, Iosua, Şemaia, Amaria şi Şecania, în cetăţile preoţilor, ca să împartă cu credincioşie fraţilor lor părţile ce li se cuveneau, precum celui mare, aşa şi celui mic,</span>
<span class="v-num v-16">16&nbsp;</span><span class="v R231_16" data-id="R231_16">În afara celor scrişi în catagrafii, tuturor celor de parte bărbătească de la trei ani în sus, tuturor celor care intrau în templul Domnului la slujbă, pentru trebuinţele zilnice, după dregătoriile lor şi după cete,</span>
<span class="v-num v-17">17&nbsp;</span><span class="v R231_17" data-id="R231_17">Precum şi preoţilor înscrişi în catagrafie, după familiile lor, şi leviţilor de la douăzeci de ani în sus, după dregătoriile lor şi după cetele lor,</span>
<span class="v-num v-18">18&nbsp;</span><span class="v R231_18" data-id="R231_18">Celor înscrişi în catagrafie şi la toţi nevârstnicii lor, cu femeile lor, cu băieţii lor şi cu fetele lor, adică la toată obştea de neam preoţesc; căci ei se arătaseră cu toată credincioşia la sfânta slujbă.</span>
<span class="v-num v-19">19&nbsp;</span><span class="v R231_19" data-id="R231_19">Pentru fiii lui Aaron, care erau preoţi în satele dimprejurul cetăţilor lor, erau puşi anume bărbaţi, la fiecare cetate ca să le împartă tuturor celor de parte bărbătească dintre preoţi părţile ce li se cuveneau; precum şi la toţi leviţii înscrişi în catagrafie.</span>
<span class="v-num v-20">20&nbsp;</span><span class="v R231_20" data-id="R231_20">Aşa a făcut Iezechia în tot Iuda. El a făcut lucruri care erau bune, drepte şi adevărate în faţa Domnului Dumnezeului său.</span>
<span class="v-num v-21">21&nbsp;</span><span class="v R231_21" data-id="R231_21">Şi tot lucrul pe care l-a început pentru slujba din templul lui Dumnezeu, pentru păzirea legii şi a poruncilor, fiind cu gândul la Dumnezeul său, el l-a făcut cu toată tragerea sa de inimă şi a avut spor la ei.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="R230.html">&lt;</a>
<a class="home" href="index.html">=</a>
<a class="next" href="R232.html">&gt;</a>
</div></div>
</body>
</html>