<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI EZDRA 10 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="ER.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="ER.html">CARTEA LUI EZDRA 10</a><a class="prev" href="ER9.html">&lt;</a>
<a class="home" href="index.html">=</a>
<a class="next" href="NH1.html">&gt;</a>
</div></div>
<div class="section chapter ER ER10 ron_roa ron " dir="ltr" lang="ro" data-id="ER10" data-nextid="NH1" data-previd="ER9">
<div class="c">10</div>
<div class="p">
<span class="v-num v-1">1&nbsp;</span><span class="v ER10_1" data-id="ER10_1">După ce Ezdra s'a rugat şi s'a mărturisit, plângând şi rugându-se înaintea templului lui Dumnezeu, o foarte mare adunare din Israel s'a strâns la el, bărbaţi, femei şi tineri; că plângea poporul, şi amarnic plângea.</span>
<span class="v-num v-2">2&nbsp;</span><span class="v ER10_2" data-id="ER10_2">Atunci Şecania, fiul lui Iehiel, care era din urmaşii lui Elam, a răspuns şi a zis către Ezdra: "Noi am rupt legământul cu Dumnezeul nostru, luându-ne femei străine din popoarele pământene; dar în privinţa aceasta încă mai este o nădejde pentru Israel.</span>
<span class="v-num v-3">3&nbsp;</span><span class="v ER10_3" data-id="ER10_3">Aşadar, să facem acum un legământ cu Dumnezeul nostru că vom da drumul tuturor femeilor şi celor născuţi din ele, aşa cum ne vei sfătui tu; ridică-te dar şi pune-i în mişcare cu poruncile Dumnezeului nostru; şi cum este legea, aşa să se facă!</span>
<span class="v-num v-4">4&nbsp;</span><span class="v ER10_4" data-id="ER10_4">Ridică-te, că ţie ţi se cade să faci aceasta; noi suntem cu tine; îmbărbătează-te şi fă!"</span>
<span class="v-num v-5">5&nbsp;</span><span class="v ER10_5" data-id="ER10_5">Ezdra s'a ridicat şi i-a pus pe mai-mari, pe preoţi, pe leviţi şi întregul popor să jure că vor face aşa; iar ei s'au jurat.</span>
<span class="v-num v-6">6&nbsp;</span><span class="v ER10_6" data-id="ER10_6">Şi s'a ridicat Ezdra de dinaintea templului lui Dumnezeu şi s'a dus la locuinţa lui Iohanan, fiul lui Eliaşib; şi, ajungând acolo, pâine n'a mâncat şi apă n'a băut, căci plângea pentru nelegiuirea celor reveniţi din surghiun.</span>
<span class="v-num v-7">7&nbsp;</span><span class="v ER10_7" data-id="ER10_7">Şi s'a făcut vestire în Iuda şi în Ierusalim şi printre toţi fiii robiei să se adune în Ierusalim:</span>
<span class="v-num v-8">8&nbsp;</span><span class="v ER10_8" data-id="ER10_8">Tot cel ce nu va veni în trei zile - aşa cum hotărâseră căpeteniile şi bătrânii -, toată averea lui va fi sortită pieirii , iar el va fi alungat din adunarea robimii.</span>
<span class="v-num v-9">9&nbsp;</span><span class="v ER10_9" data-id="ER10_9">În acele trei zile s'au adunat în Ierusalim toţi oamenii din Iuda şi din Veniamin. Şi era în cea de a douăzecea zi a lunii a noua. Atunci întregul popor s'a aşezat în piaţa de dinaintea templului lui Dumnezeu, răvăşit sub povara păcatului, dar şi sub aceea a vremii de iarnă.</span>
<span class="v-num v-10">10&nbsp;</span><span class="v ER10_10" data-id="ER10_10">Şi s'a ridicat preotul Ezdra şi le-a zis: "Voi aţi rupt legământul prin aceea că v'aţi luat femei de alt neam, ca să puneţi un adaos peste păcatul lui Israel.</span>
<span class="v-num v-11">11&nbsp;</span><span class="v ER10_11" data-id="ER10_11">Şi acum, daţi-I laudă Domnului, Dumnezeului părinţilor noştri, şi faceţi ceea ce e plăcut în ochii Săi: despărţiţi-vă de popoarele pământene şi de femeile străine!"</span>
<span class="v-num v-12">12&nbsp;</span><span class="v ER10_12" data-id="ER10_12">Şi întreaga adunare, răspunzând, a zis cu glas puternic: "Puternic este cuvântul tău asupra noastră, ca să-l plinim.</span>
<span class="v-num v-13">13&nbsp;</span><span class="v ER10_13" data-id="ER10_13">Dar poporul e numeros şi vremea e ploioasă şi nu ne stă'n putere să rămânem afară; pe de altă parte, treaba aceasta nu-i de o zi sau două, pentru că mulţi din noi au săvârşit acest păcat.</span>
<span class="v-num v-14">14&nbsp;</span><span class="v ER10_14" data-id="ER10_14">Deci, să rămână căpeteniile noastre; iar toţi cei de prin cetăţile noastre care şi-au luat femei străine să vină aici la vremea hotărâtă, şi împreună cu ei să vină şi bătrânii fiecărui oraş, precum şi judecătorii lui, pentru ca astfel să se îndepărteze mânia Dumnezeului nostru ce s'a aprins asupră-ne din această pricină".</span>
<span class="v-num v-15">15&nbsp;</span><span class="v ER10_15" data-id="ER10_15">Aşa că au rămas doar Ionatan, fiul lui Asael, şi Iahzeia, fiul lui Ticva; iar leviţii Meşulam şi Şabetai le erau ajutoare.</span>
<span class="v-num v-16">16&nbsp;</span><span class="v ER10_16" data-id="ER10_16">Iar fiii robiei au făcut aşa; iar preotul Ezdra şi capii de familie, după neamurile lor, au şezut deoparte, toţi fiind numiţi după nume; şi au şezut în prima zi a lunii a zecea, ca să cerceteze lucrul acesta.</span>
<span class="v-num v-17">17&nbsp;</span><span class="v ER10_17" data-id="ER10_17">Iar în prima zi a lunii întâi au isprăvit cercetarea tuturor acelora care-şi luaseră femei de alt neam.</span>
<span class="v-num v-18">18&nbsp;</span><span class="v ER10_18" data-id="ER10_18">Din fiii preoţilor care-şi luaseră femei străine s'au găsit: din fiii lui Iosua, fiul lui Ioţadac, şi din fraţii săi: Maaseia, Eliezer, Iariv şi Ghedalia.</span>
<span class="v-num v-19">19&nbsp;</span><span class="v ER10_19" data-id="ER10_19">Ei s'au legat să-şi alunge femeile, iar pentru păcatul lor să aducă un berbec din turmă ca jertfă pentru vină.</span>
<span class="v-num v-20">20&nbsp;</span><span class="v ER10_20" data-id="ER10_20">Din fiii lui Imer: Hanani şi Zebadia;</span>
<span class="v-num v-21">21&nbsp;</span><span class="v ER10_21" data-id="ER10_21">din fiii lui Harim: Maaseia, Ilie, Şemaia, Iehiel şi Uzia;</span>
<span class="v-num v-22">22&nbsp;</span><span class="v ER10_22" data-id="ER10_22">din fiii lui Paşhur: Elioenai, Maaseia, Ismael, Natanael, Iozabad şi Eleasa;</span>
<span class="v-num v-23">23&nbsp;</span><span class="v ER10_23" data-id="ER10_23">din leviţi: Iozabad, Şimei, Chelaia (zis şi Chelita), Petahia, Iuda şi Eliezer;</span>
<span class="v-num v-24">24&nbsp;</span><span class="v ER10_24" data-id="ER10_24">din cântăreţi: Eliaşib; din portari, Şalum, Telem şi Uri.</span>
<span class="v-num v-25">25&nbsp;</span><span class="v ER10_25" data-id="ER10_25">Iar din Israeliţi: Ramia, Izia, Malchia, Miamin, Eleazar, Malchia şi Benaia, din fiii lui Paroş;</span>
<span class="v-num v-26">26&nbsp;</span><span class="v ER10_26" data-id="ER10_26">din fiii lui Elam: Matania, Zaharia, Iehiel, Abdi, Iremot şi Ilie;</span>
<span class="v-num v-27">27&nbsp;</span><span class="v ER10_27" data-id="ER10_27">din fiii lui Zatu: Elioenai, Eliaşib, Matania, Ieremot, Zabad şi Aziza;</span>
<span class="v-num v-28">28&nbsp;</span><span class="v ER10_28" data-id="ER10_28">din fiii lui Bebai: Iohanan, Hanania, Zabai şi Atlai;</span>
<span class="v-num v-29">29&nbsp;</span><span class="v ER10_29" data-id="ER10_29">din fiii lui Bani: Meşulam, Maluc, Adaia, Iaşub, Şeal şi Ieramot;</span>
<span class="v-num v-30">30&nbsp;</span><span class="v ER10_30" data-id="ER10_30">din fiii lui Pahat-Moab: Adna, Chelal, Benaia, Maaseia, Matania, Binui, Manase şi Beţaleel;</span>
<span class="v-num v-31">31&nbsp;</span><span class="v ER10_31" data-id="ER10_31">din fiii lui Harim: Eliezer, Işia, Malchia, Şemaia, Simeon,</span>
<span class="v-num v-32">32&nbsp;</span><span class="v ER10_32" data-id="ER10_32">Veniamin, Maluc şi Şemaria;</span>
<span class="v-num v-33">33&nbsp;</span><span class="v ER10_33" data-id="ER10_33">din fiii lui Haşum: Matnai, Matata, Zabad, Elifelet, Ieremai, Manase şi Şimei;</span>
<span class="v-num v-34">34&nbsp;</span><span class="v ER10_34" data-id="ER10_34">iar din fiii lui Bani: Maadai, Amram, Ioel,</span>
<span class="v-num v-35">35&nbsp;</span><span class="v ER10_35" data-id="ER10_35">Benaia, Bedia, Cheluhu,</span>
<span class="v-num v-36">36&nbsp;</span><span class="v ER10_36" data-id="ER10_36">Vania, Meremot, Eliaşib,</span>
<span class="v-num v-37">37&nbsp;</span><span class="v ER10_37" data-id="ER10_37">Matania, Matnai, Iaasai,</span>
<span class="v-num v-38">38&nbsp;</span><span class="v ER10_38" data-id="ER10_38">Bani, Binui, Şimei,</span>
<span class="v-num v-39">39&nbsp;</span><span class="v ER10_39" data-id="ER10_39">Şelemia, Natan, Adaia,</span>
<span class="v-num v-40">40&nbsp;</span><span class="v ER10_40" data-id="ER10_40">Macnadbai, Şaşai, Şarai,</span>
<span class="v-num v-41">41&nbsp;</span><span class="v ER10_41" data-id="ER10_41">Azarel, Şelemiahu, Şemaria,</span>
<span class="v-num v-42">42&nbsp;</span><span class="v ER10_42" data-id="ER10_42">Şalum, Amaria şi Iosif;</span>
<span class="v-num v-43">43&nbsp;</span><span class="v ER10_43" data-id="ER10_43">şi, în sfârşit, din fiii lui Nebo: Ieiel, Matitia, Zabad, Zebina, Iadai, Ioel şi Benaia.</span>
<span class="v-num v-44">44&nbsp;</span><span class="v ER10_44" data-id="ER10_44">Toţi aceştia îşi luaseră femei străine şi din ele li se născuseră copii.</span>
</div>
</div>
<div class="footnotes">

</div>

<div class="footer"><div class="nav">
<a class="prev" href="ER9.html">&lt;</a>
<a class="home" href="index.html">=</a>
<a class="next" href="NH1.html">&gt;</a>
</div></div>
</body>
</html>