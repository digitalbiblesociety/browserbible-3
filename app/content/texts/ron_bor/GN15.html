<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FACEREA 15 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="GN.html">Biblia Ortodoxă Română Sinodală (2006)</a><a class="location" href="GN.html">FACEREA 15</a><a class="prev" href="GN14.html">&lt;</a>
<a class="home" href="index.html">=</a>
<a class="next" href="GN16.html">&gt;</a>
</div></div>
<div class="section chapter GN GN15 ron_bor ron " dir="ltr" lang="ro" data-id="GN15" data-nextid="GN16" data-previd="GN14">
<div class="c">15</div>
<div class="p">
<span class="v-num v-1">1&nbsp;</span><span class="v GN15_1" data-id="GN15_1">După acestea, fost-a cuvântul Domnului către Avram, noaptea, în vis, şi a zis: "Nu te teme, Avrame, că Eu sunt scutul tău şi răsplata ta va fi foarte mare!"</span>
<span class="v-num v-2">2&nbsp;</span><span class="v GN15_2" data-id="GN15_2">Iar Avram a răspuns: "Stăpâne Doamne, ce ai să-mi dai? Că iată eu am să mor fără copii şi cârmuitor în casa mea este Eliezer din Damasc".</span>
<span class="v-num v-3">3&nbsp;</span><span class="v GN15_3" data-id="GN15_3">Apoi Avram a adăugat: "De vreme ce nu mi-ai dat fii, iată sluga mea va fi moştenitor după mine!"</span>
<span class="v-num v-4">4&nbsp;</span><span class="v GN15_4" data-id="GN15_4">Şi îndată s-a făcut cuvântul Domnului către el şi a zis: "Nu te va moşteni acela, ci cel ce va răsări din coapsele tale, acela te va moşteni!"</span>
<span class="v-num v-5">5&nbsp;</span><span class="v GN15_5" data-id="GN15_5">Apoi l-a scos afară şi i-a zis: "Priveşte la cer şi numără stelele, de le poţi număra!" Şi a adăugat: "Atât de mulţi vor fi urmaşii tăi!"</span>
<span class="v-num v-6">6&nbsp;</span><span class="v GN15_6" data-id="GN15_6">Şi a crezut Avram pe Domnul şi i s-a socotit aceasta ca dreptate.</span>
<span class="v-num v-7">7&nbsp;</span><span class="v GN15_7" data-id="GN15_7">Şi i-a zis iarăşi: "Eu sunt Domnul, Care te-a scos din Urul Caldeii, ca să-ţi dau pământul acesta de moştenire".</span>
<span class="v-num v-8">8&nbsp;</span><span class="v GN15_8" data-id="GN15_8">Şi a zis Avram: "Stăpâne Doamne pe ce voi cunoaşte că-l voi moşteni?"</span>
<span class="v-num v-9">9&nbsp;</span><span class="v GN15_9" data-id="GN15_9">Iar Domnul i-a zis: "Găteşte-Mi o junincă de trei ani, o capră de trei ani, un berbec de trei ani, o turturică şi un pui de porumbel!"</span>
<span class="v-num v-10">10&nbsp;</span><span class="v GN15_10" data-id="GN15_10">Şi a luat Avram toate aceste animale, le-a tăiat în două şi a pus bucăţile una în faţa alteia; iar păsările nu le-a tăiat.</span>
<span class="v-num v-11">11&nbsp;</span><span class="v GN15_11" data-id="GN15_11">Şi năvăleau păsările răpitoare asupra trupurilor, iar Avram le alunga.</span>
<span class="v-num v-12">12&nbsp;</span><span class="v GN15_12" data-id="GN15_12">La asfinţitul soarelui, a căzut peste Avram somn greu şi iată l-a cuprins întuneric şi frică mare.</span>
<span class="v-num v-13">13&nbsp;</span><span class="v GN15_13" data-id="GN15_13">Atunci a zis Domnul către Avram: "Să ştii bine că urmaşii tăi vor pribegi în pământ străin, unde vor fi robiţi şi apăsaţi patru sute de ani;</span>
<span class="v-num v-14">14&nbsp;</span><span class="v GN15_14" data-id="GN15_14">Dar pe neamul acela, căruia ei vor fi robi, îl voi judeca Eu şi după aceea ei vor ieşi să vină aici, cu avere multă.</span>
<span class="v-num v-15">15&nbsp;</span><span class="v GN15_15" data-id="GN15_15">Iar tu vei trece la părinţii tăi în pace şi vei fi îngropat la bătrâneţi fericite.</span>
<span class="v-num v-16">16&nbsp;</span><span class="v GN15_16" data-id="GN15_16">Ei însă se vor întoarce aici, în al patrulea veac de oameni, căci nu s-a umplut încă măsura nelegiuirilor Amoreilor".</span>
<span class="v-num v-17">17&nbsp;</span><span class="v GN15_17" data-id="GN15_17">Iar după ce a asfinţit soarele şi s-a făcut întuneric, iată un fum ca dintr-un cuptor şi pară de foc au trecut printre bucăţile acelea.</span>
<span class="v-num v-18">18&nbsp;</span><span class="v GN15_18" data-id="GN15_18">În ziua aceea a încheiat Domnul legământ cu Avram, zicând: "Urmaşilor tăi voi da pământul acesta de la râul Egiptului până la râul cel mare al Eufratului;</span>
<span class="v-num v-19">19&nbsp;</span><span class="v GN15_19" data-id="GN15_19">Voi da pe Chenei, pe Chenezei, pe Chedmonei,</span>
<span class="v-num v-20">20&nbsp;</span><span class="v GN15_20" data-id="GN15_20">Pe Hetei, pe Ferezei, pe Refaimi,</span>
<span class="v-num v-21">21&nbsp;</span><span class="v GN15_21" data-id="GN15_21">Pe Amorei, pe Canaanei, pe Hevei, pe Gherghesei şi pe Iebusei".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="GN14.html">&lt;</a>
<a class="home" href="index.html">=</a>
<a class="next" href="GN16.html">&gt;</a>
</div></div>
</body>
</html>