<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>1TESALONICENI 1 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="H1.html">Biblia Ortodoxă Română Sinodală (2006)</a><a class="location" href="H1.html">1TESALONICENI 1</a><a class="prev" href="CL4.html">&lt;</a>
<a class="home" href="index.html">=</a>
<a class="next" href="H12.html">&gt;</a>
</div></div>
<div class="section chapter H1 H11 ron_bor ron " dir="ltr" lang="ro" data-id="H11" data-nextid="H12" data-previd="CL4">
<div class="mt">EPISTOLA ÎNTÂI CĂTRE TESALONICENI A SFÂNTULUI APOSTOL PAVEL</div>
<div class="c">1</div>
<div class="p">
<span class="v-num v-1">1&nbsp;</span><span class="v H11_1" data-id="H11_1">Pavel şi Silvan şi Timotei, Bisericii tesalonicenilor în Dumnezeu-Tatăl şi în Domnul Iisus Hristos: Har vouă şi pace de la Dumnezeu, Tatăl nostru, şi de la Domnul Iisus Hristos.</span>
<span class="v-num v-2">2&nbsp;</span><span class="v H11_2" data-id="H11_2">Mulţumim lui Dumnezeu totdeauna pentru voi toţi şi vă pomenim în rugăciunile noastre,</span>
<span class="v-num v-3">3&nbsp;</span><span class="v H11_3" data-id="H11_3">Aducându-ne aminte neîncetat, înaintea lui Dumnezeu, Tatăl nostru, de lucrul credinţei voastre şi de osteneala iubirii şi de stăruinţa nădejdii voastre în Domnul nostru Iisus Hristos.</span>
<span class="v-num v-4">4&nbsp;</span><span class="v H11_4" data-id="H11_4">Fraţilor de Dumnezeu iubiţi, noi ştim cum aţi fost aleşi;</span>
<span class="v-num v-5">5&nbsp;</span><span class="v H11_5" data-id="H11_5">Că Evanghelia noastră n-a fost la voi numai în cuvânt, ci şi întru putere şi în Duhul Sfânt şi în deplină încredinţare, precum bine ştiţi ce fel am fost între voi, pentru voi.</span>
<span class="v-num v-6">6&nbsp;</span><span class="v H11_6" data-id="H11_6">Şi voi v-aţi făcut următori ai noştri şi ai Domnului, primind cuvântul cu bucuria Duhului Sfânt, deşi aţi avut multe necazuri.</span>
<span class="v-num v-7">7&nbsp;</span><span class="v H11_7" data-id="H11_7">Aşa încât v-aţi făcut pildă tuturor celor ce cred din Macedonia şi din Ahaia,</span>
<span class="v-num v-8">8&nbsp;</span><span class="v H11_8" data-id="H11_8">Căci, de la voi, cuvântul Domnului a răsunat nu numai în Macedonia şi în Ahaia, ci credinţa voastră în Dumnezeu s-a răspândit în tot locul, astfel că nu e nevoie să mai spunem noi ceva.</span>
<span class="v-num v-9">9&nbsp;</span><span class="v H11_9" data-id="H11_9">Căci ei înşişi istorisesc despre noi cum am fost primiţi la voi şi cum v-aţi întors la Dumnezeu, de la idoli, ca să slujiţi Dumnezeului celui viu şi adevărat,</span>
<span class="v-num v-10">10&nbsp;</span><span class="v H11_10" data-id="H11_10">Şi să aşteptaţi pe Fiul Său din ceruri, pe Care L-a înviat din morţi, pe Iisus, Cel ce ne izbăveşte de mânia cea viitoare.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="CL4.html">&lt;</a>
<a class="home" href="index.html">=</a>
<a class="next" href="H12.html">&gt;</a>
</div></div>
</body>
</html>