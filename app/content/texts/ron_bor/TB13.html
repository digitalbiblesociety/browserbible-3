<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI TOBIT 13 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="TB.html">Biblia Ortodoxă Română Sinodală (2006)</a><a class="location" href="TB.html">CARTEA LUI TOBIT 13</a><a class="prev" href="TB12.html">&lt;</a>
<a class="home" href="index.html">=</a>
<a class="next" href="TB14.html">&gt;</a>
</div></div>
<div class="section chapter TB TB13 ron_bor ron " dir="ltr" lang="ro" data-id="TB13" data-nextid="TB14" data-previd="TB12">
<div class="c">13</div>
<div class="p">
<span class="v-num v-1">1&nbsp;</span><span class="v TB13_1" data-id="TB13_1">Atunci Tobit a scris cu bucurie rugăciunea aceasta şi a zis: "Binecuvântat este Dumnezeu cel veşnic viu şi binecuvântată este Împărăţia Lui.</span>
<span class="v-num v-2">2&nbsp;</span><span class="v TB13_2" data-id="TB13_2">Căci El pedepseşte şi miluieşte, coboară până la locuinţa morţilor şi iarăşi înalţă, şi nu este nimeni care ar scăpa din mâna Lui!</span>
<span class="v-num v-3">3&nbsp;</span><span class="v TB13_3" data-id="TB13_3">Fiii lui Israel, preaslăviţi-L în faţa neamurilor căci El ne-a risipit printre ele.</span>
<span class="v-num v-4">4&nbsp;</span><span class="v TB13_4" data-id="TB13_4">Vestiţi acolo slava Lui, preaânălţaţi-L înaintea tuturor celor vii, căci El este Domnul şi Dumnezeul şi Tatăl nostru în toţi vecii.</span>
<span class="v-num v-5">5&nbsp;</span><span class="v TB13_5" data-id="TB13_5">El vă va pedepsi pentru nedreptăţile voastre şi vă va milui şi vă va aduna din toate neamurile, printre care aţi fost risipiţi.</span>
<span class="v-num v-6">6&nbsp;</span><span class="v TB13_6" data-id="TB13_6">De vă veţi întoarce la El cu toată inima voastră şi cu tot sufletul vostru, ca să umblaţi înaintea Lui cu dreptate, atunci şi El se va întoarce spre voi şi nu-Şi va ascunde faţa Sa de la voi. Veţi vedea ce va face El cu voi. Preaslăviţi-L cu glas înalt şi binecuvântaţi pe Domnul dreptăţii şi preaînălţaţi pe Împăratul veacurilor. Îl voi preaslăvi în ţara robiei şi voi vesti puterea şi slava Lui poporului păcătoşilor! Întoarceţi-vă păcătoşi, şi faceţi dreptate înaintea Lui! Poate vă va fi binevoitor şi vă va arăta milă.</span>
<span class="v-num v-7">7&nbsp;</span><span class="v TB13_7" data-id="TB13_7">Voi înălţa pe Dumnezeul meu, şi sufletul meu va înălţa pe Împăratul cerului şi se va bucura de slava Lui.</span>
<span class="v-num v-8">8&nbsp;</span><span class="v TB13_8" data-id="TB13_8">Să Îl vestească toţi şi să-L preaslăvească în Ierusalim!</span>
<span class="v-num v-9">9&nbsp;</span><span class="v TB13_9" data-id="TB13_9">Ierusalime, cetate sfântă, El te va pedepsi pentru păcatele fiilor tăi şi iarăşi va milui pe fiii celor drepţi.</span>
<span class="v-num v-10">10&nbsp;</span><span class="v TB13_10" data-id="TB13_10">Slăveşte pe Domnul cu sârguinţă şi binecuvintează pe Împăratul veacurilor, ca să se zidească iarăşi locaşul Lui cu bucurie în mijlocul tău, şi ca El să veselească în mijlocul tău pe cei duşi în robie şi să-i iubească pe cei nenorociţi ai tăi în toate neamurile veacului.</span>
<span class="v-num v-11">11&nbsp;</span><span class="v TB13_11" data-id="TB13_11">Popoare multe vor veni de departe în numele Domnului Dumnezeu cu daruri în mâini, cu daruri ce aduc Împăratului cerului.</span>
<span class="v-num v-12">12&nbsp;</span><span class="v TB13_12" data-id="TB13_12">Neamurile neamurilor Te vor lăuda în strigăte de bucurie. Blestemaţi fie toţi cei ce Te urăsc pe Tine, iar cei ce Te iubesc să fie binecuvântaţi în veac!</span>
<span class="v-num v-13">13&nbsp;</span><span class="v TB13_13" data-id="TB13_13">Bucură-Te şi Te veseleşte de fiii drepţilor, căci aceia se vor aduna şi vor binecuvânta pe Domnul drepţilor.</span>
<span class="v-num v-14">14&nbsp;</span><span class="v TB13_14" data-id="TB13_14">O, fericiţi cei ce Te iubesc pe Tine, că aceia se vor bucura de pacea Ta! Fericiţi cei ce s-au întristat de toate pedepsele Tale, că aceia se vor bucura de Tine, când vor vedea toată slava Ta, şi veşnic se vor veseli.</span>
<span class="v-num v-15">15&nbsp;</span><span class="v TB13_15" data-id="TB13_15">Să binecuvânteze sufletul meu pe Dumnezeu, Împăratul cel mare, căci Ierusalimul se va zidi din nou, cu safir, cu smarald şi cu pietre scumpe!</span>
<span class="v-num v-16">16&nbsp;</span><span class="v TB13_16" data-id="TB13_16">Iar zidurile tale, turnurile şi întăriturile se vor face de aur curat!</span>
<span class="v-num v-17">17&nbsp;</span><span class="v TB13_17" data-id="TB13_17">Pieţele Ierusalimului vor fi pardosite cu beril, rubin şi piatră de Ofir.</span>
<span class="v-num v-18">18&nbsp;</span><span class="v TB13_18" data-id="TB13_18">Pe toate uliţele lui va răsuna "Aliluia", şi se va cânta: Bine este cuvântat Dumnezeul lui Israel! Întru Tine se va binecuvânta numele Tău cel sfânt în vecii vecilor!"</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="TB12.html">&lt;</a>
<a class="home" href="index.html">=</a>
<a class="next" href="TB14.html">&gt;</a>
</div></div>
</body>
</html>