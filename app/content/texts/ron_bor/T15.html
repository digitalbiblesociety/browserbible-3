<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>1TIMOTEI 5 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="T1.html">Biblia Ortodoxă Română Sinodală (2006)</a><a class="location" href="T1.html">1TIMOTEI 5</a><a class="prev" href="T14.html">&lt;</a>
<a class="home" href="index.html">=</a>
<a class="next" href="T16.html">&gt;</a>
</div></div>
<div class="section chapter T1 T15 ron_bor ron " dir="ltr" lang="ron" data-id="T15" data-nextid="T16" data-previd="T14">
<div class="c">5</div>
<div class="p">
<span class="v-num v-1">1&nbsp;</span><span class="v T15_1" data-id="T15_1">Pe cel bătrân să nu-l înfrunţi, ci să-l îndemni ca pe un părinte; pe cei tineri, ca pe fraţi.</span>
<span class="v-num v-2">2&nbsp;</span><span class="v T15_2" data-id="T15_2">Pe femeile bătrâne îndeamnă-le ca pe nişte mame, pe cele tinere ca pe surori, în toată curăţia.</span>
<span class="v-num v-3">3&nbsp;</span><span class="v T15_3" data-id="T15_3">Pe văduve cinsteşte-le, dar pe cele cu adevărat văduve.</span>
<span class="v-num v-4">4&nbsp;</span><span class="v T15_4" data-id="T15_4">Dacă vreo văduvă are copii sau nepoţi, aceştia să se înveţe să cinstească mai întâi casa lor şi să dea răsplătire părinţilor, pentru că lucrul acesta este bun şi primit înaintea lui Dumnezeu.</span>
<span class="v-num v-5">5&nbsp;</span><span class="v T15_5" data-id="T15_5">Cea cu adevărat văduvă şi rămasă singură are nădejdea în Dumnezeu şi stăruieşte în cereri şi în rugăciuni, noaptea şi ziua.</span>
<span class="v-num v-6">6&nbsp;</span><span class="v T15_6" data-id="T15_6">Iar cea care trăieşte în desfătări, deşi e vie, e moartă.</span>
<span class="v-num v-7">7&nbsp;</span><span class="v T15_7" data-id="T15_7">Şi acestea porunceşte-le, ca ele să fie fără de prihană.</span>
<span class="v-num v-8">8&nbsp;</span><span class="v T15_8" data-id="T15_8">Dacă însă cineva nu poartă grijă de ai săi şi mai ales de casnicii săi, s-a lepădat de credinţă şi este mai rău decât un necredincios.</span>
<span class="v-num v-9">9&nbsp;</span><span class="v T15_9" data-id="T15_9">Să fie înscrisă între văduve cea care nu are mai puţin de şaizeci de ani şi a fost femeia unui singur bărbat;</span>
<span class="v-num v-10">10&nbsp;</span><span class="v T15_10" data-id="T15_10">Dacă are mărturie de fapte bune: dacă a crescut copii, dacă a fost primitoare de străini, dacă a spălat picioarele sfinţilor, dacă a venit în ajutorul celor strâmtoraţi, dacă s-a ţinut stăruitor de tot ce este lucru bun.</span>
<span class="v-num v-11">11&nbsp;</span><span class="v T15_11" data-id="T15_11">Iar de văduvele tinere fereşte-te. Căci, atunci când poftele le îndepărtează de Hristos, vor să se mărite.</span>
<span class="v-num v-12">12&nbsp;</span><span class="v T15_12" data-id="T15_12">Şi îşi agonisesc osândă, fiindcă şi-au călcat credinţa cea dintâi.</span>
<span class="v-num v-13">13&nbsp;</span><span class="v T15_13" data-id="T15_13">Dar în acelaşi timp se învaţă să fie leneşe, cutreierând casele, şi nu numai leneşe, ci şi guralive şi iscoditoare, grăind cele ce nu se cuvin.</span>
<span class="v-num v-14">14&nbsp;</span><span class="v T15_14" data-id="T15_14">Vreau deci ca văduvele tinere să se mărite, să aibă copii, să-şi vadă de case, şi să nu dea potrivnicului nici un prilej de ocară.</span>
<span class="v-num v-15">15&nbsp;</span><span class="v T15_15" data-id="T15_15">Căci unele s-au şi abătut, ca să se ducă după satana.</span>
<span class="v-num v-16">16&nbsp;</span><span class="v T15_16" data-id="T15_16">Dacă vreun credincios sau vreo credincioasă are în casă văduve, să aibă grija lor, ca Biserica să nu fie împovărată, ci să poată ajuta pe cele cu adevărat văduve.</span>
<span class="v-num v-17">17&nbsp;</span><span class="v T15_17" data-id="T15_17">Preoţii, care îşi ţin bine dregătoria, să se învrednicească de îndoită cinste, mai ales cei care se ostenesc cu cuvântul şi cu învăţătura.</span>
<span class="v-num v-18">18&nbsp;</span><span class="v T15_18" data-id="T15_18">Pentru că Scriptura zice: "Să nu legi gura boului care treieră", şi: "Vrednic este lucrătorul de plata sa".</span>
<span class="v-num v-19">19&nbsp;</span><span class="v T15_19" data-id="T15_19">Pâră împotriva preotului să nu primeşti, fără numai de la doi sau trei martori.</span>
<span class="v-num v-20">20&nbsp;</span><span class="v T15_20" data-id="T15_20">Pe cei ce păcătuiesc mustră-i de faţă cu toţi, ca şi ceilalţi să aibă teamă.</span>
<span class="v-num v-21">21&nbsp;</span><span class="v T15_21" data-id="T15_21">Te îndemn stăruitor înaintea lui Dumnezeu şi a lui Iisus Hristos şi a îngerilor aleşi, ca să păzeşti acestea, fără a lua o hotărâre dinainte, nefăcând nimic cu părtinire.</span>
<span class="v-num v-22">22&nbsp;</span><span class="v T15_22" data-id="T15_22">Nu-ţi pune mâinile degrabă pe nimeni, nici nu te face părtaş la păcatele altora. Păstrează-te curat.</span>
<span class="v-num v-23">23&nbsp;</span><span class="v T15_23" data-id="T15_23">De acum nu bea numai apă, ci foloseşte puţin vin, pentru stomacul tău şi pentru desele tale slăbiciuni.</span>
<span class="v-num v-24">24&nbsp;</span><span class="v T15_24" data-id="T15_24">Păcatele unor oameni sunt vădite, mergând înaintea lor la judecată, ale altora însă vin în urma lor.</span>
<span class="v-num v-25">25&nbsp;</span><span class="v T15_25" data-id="T15_25">Tot aşa şi faptele cele bune sunt vădite, şi cele ce nu sunt altfel nu se pot ascunde.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="T14.html">&lt;</a>
<a class="home" href="index.html">=</a>
<a class="next" href="T16.html">&gt;</a>
</div></div>
</body>
</html>