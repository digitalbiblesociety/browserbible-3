<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A DOUA A REGILOR 8 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="S2.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="S2.html">CARTEA A DOUA A REGILOR 8</a><a class="prev" href="S27.html">&lt;</a>
<a class="home" href="index.html">=</a>
<a class="next" href="S29.html">&gt;</a>
</div></div>
<div class="section chapter S2 S28 ron_roa ron " dir="ltr" lang="ro" data-id="S28" data-nextid="S29" data-previd="S27">
<div class="c">8</div>
<div class="p">
<span class="v-num v-1">1&nbsp;</span><span class="v S28_1" data-id="S28_1">Şi a fost că după aceasta i-a lovit David pe Filisteni şi i-a înfrânt. Şi a luat David tribut din mâinile Filistenilor.</span>
<span class="v-num v-2">2&nbsp;</span><span class="v S28_2" data-id="S28_2">Apoi i-a bătut David pe Moabiţi: şi, culcându-i la pământ, i-a măsurat cu funia: două funii spre ucidere şi două funii spre cruţare. Moabiţii i-au devenit robi lui David, plătindu-i bir.</span>
<span class="v-num v-3">3&nbsp;</span><span class="v S28_3" data-id="S28_3">După aceea l-a bătut David pe Hadad-Ezer, fiul lui Rehob, regele Ţobei, la vremea când acesta mergea să-şi întindă puterea până la râul Eufrat;</span>
<span class="v-num v-4">4&nbsp;</span><span class="v S28_4" data-id="S28_4">şi a luat David o mie din carele lui de luptă şi şapte mii de călăreţi şi douăzeci de mii de pedestraşi; şi a sfărâmat David toate carele de luptă , păstrând din ele o sută de care.</span>
<span class="v-num v-5">5&nbsp;</span><span class="v S28_5" data-id="S28_5">Siria Damascului a venit în ajutorul lui Hadad-Ezer, regele Ţobei, dar David a ucis douăzeci şi două de mii de Sirieni.</span>
<span class="v-num v-6">6&nbsp;</span><span class="v S28_6" data-id="S28_6">Şi a pus David oşti de pază în Siria, aproape de Damasc, iar Sirienii au devenit robii şi birnicii lui David. Domnul îl păzea pe David oriîncotro acesta mergea.</span>
<span class="v-num v-7">7&nbsp;</span><span class="v S28_7" data-id="S28_7">Atunci a luat David lănţugurile de aur care erau pe trupurile slujitorilor lui Hadad-Ezer, regele Ţobei, şi le-a dus la Ierusalim; pe acestea avea să le ia Şişac, regele Egiptului, când a năvălit asupra Ierusalimului în zilele lui Roboam, fiul lui Solomon.</span>
<span class="v-num v-8">8&nbsp;</span><span class="v S28_8" data-id="S28_8">Iar din Tebah şi din cetăţile de seamă ale lui Hadad-Ezer a luat regele David foarte multă aramă; din aceasta avea să facă Solomon baia de aramă şi stâlpii şi spălătoarele şi toate vasele .</span>
<span class="v-num v-9">9&nbsp;</span><span class="v S28_9" data-id="S28_9">Auzind Tou, regele Hamatului, că David a bătut toată oştirea lui Hadad-Ezer,</span>
<span class="v-num v-10">10&nbsp;</span><span class="v S28_10" data-id="S28_10">l-a trimis pe Hadoram, fiul său, la regele David să-l întrebe de sănătate şi să-l laude pentru aceea că-l lovise şi-l învinsese pe Hadad-Ezer - el fiind un duşman al lui Hadad-Ezer; în mâinile lui erau vase de argint şi vase de aur şi vase de aramă.</span>
<span class="v-num v-11">11&nbsp;</span><span class="v S28_11" data-id="S28_11">Regele David le-a afierosit şi pe acestea Domnului, odată cu argintul şi aurul pe care le afierosise de prin toate cetăţile pe care le cucerise:</span>
<span class="v-num v-12">12&nbsp;</span><span class="v S28_12" data-id="S28_12">din Idumeea şi din Moab şi de la fiii lui Amon şi de la Filisteni şi de la Amaleciţi şi din prăzile lui Hadad-Ezer, fiul lui Rehob, regele Ţobei.</span>
<span class="v-num v-13">13&nbsp;</span><span class="v S28_13" data-id="S28_13">Astfel şi-a făcut David un nume când s'a întors şi i-a bătut pe Idumei în Valea Sărată , ca la vreo optsprezece mii de oameni.</span>
<span class="v-num v-14">14&nbsp;</span><span class="v S28_14" data-id="S28_14">Şi a pus oştiri de pază în Idumeea - în toată Idumeea -; şi toţi Idumeii erau robii regelui. Iar Domnul îl păzea pe rege oriîncotro acesta mergea.</span>
<span class="v-num v-15">15&nbsp;</span><span class="v S28_15" data-id="S28_15">Şi a domnit David peste întregul Israel; David făcea judecată şi dreptate asupra întregului său popor.</span>
<span class="v-num v-16">16&nbsp;</span><span class="v S28_16" data-id="S28_16">Mai-mare peste oaste era Ioab, fiul Ţeruiei, în timp ce Iosafat, fiul lui Ahilud, era cronicar.</span>
<span class="v-num v-17">17&nbsp;</span><span class="v S28_17" data-id="S28_17">Ţadoc, fiul lui Ahitub, şi Ahimelec, fiul lui Abiatar, erau preoţi, iar Seraia era grămătic .</span>
<span class="v-num v-18">18&nbsp;</span><span class="v S28_18" data-id="S28_18">Benaia, fiul lui Iehoiada, era sfetnic, iar Cheretienii şi Peletienii şi fiii lui David erau mai-marii curţii.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="S27.html">&lt;</a>
<a class="home" href="index.html">=</a>
<a class="next" href="S29.html">&gt;</a>
</div></div>
</body>
</html>