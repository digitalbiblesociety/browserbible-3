<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA IUDITEI 1 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JT.html">Biblia Ortodoxă Română Sinodală (2006)</a><a class="location" href="JT.html">CARTEA IUDITEI 1</a><a class="prev" href="TB14.html">&lt;</a>
<a class="home" href="index.html">=</a>
<a class="next" href="JT2.html">&gt;</a>
</div></div>
<div class="section chapter JT JT1 ron_bor ron " dir="ltr" lang="ro" data-id="JT1" data-nextid="JT2" data-previd="TB14">
<div class="mt">CARTEA IUDITEI</div>
<div class="c">1</div>
<div class="p">
<span class="v-num v-1">1&nbsp;</span><span class="v JT1_1" data-id="JT1_1">Era în anul al doisprezecelea al lui Nabucodonosor, care domnea peste Asirieni, la Ninive, cetatea cea mare. Arpaxad domnea atunci peste Mezi la Ecbatana.</span>
<span class="v-num v-2">2&nbsp;</span><span class="v JT1_2" data-id="JT1_2">El a înconjurat această cetate cu un zid de pietre, tăiate în patru colţuri, lungi de şase coli şi late de trei coţi, şi i-a făcut ziduri înalte de şaptezeci de coţi şi groase de cincizeci de coţi.</span>
<span class="v-num v-3">3&nbsp;</span><span class="v JT1_3" data-id="JT1_3">La porţi a ridicat turnuri de o sută de coţi înălţime şi şaizeci de coţi la temelie.</span>
<span class="v-num v-4">4&nbsp;</span><span class="v JT1_4" data-id="JT1_4">Şi i-a făcut porţi înalte de şaptezeci de coţi şi late de patruzeci de coţi, prin care să iasă oştirea şi pedestrimea.</span>
<span class="v-num v-5">5&nbsp;</span><span class="v JT1_5" data-id="JT1_5">În vremea aceea Nabucodonosor, regele Asirienilor, a făcut război regelui Arpaxad în marea câmpie din ţinutul Ragau.</span>
<span class="v-num v-6">6&nbsp;</span><span class="v JT1_6" data-id="JT1_6">De partea lui erau alăturate toate popoarele din munţi, de la Eufrat, Tigru şi Hidaspe, şi din câmpiile supuse lui Arioh, regele Elimeilor. Şi astfel popoare multe s-au adunat pentru a lua parte la bătălia fiilor lui Heleud.</span>
<span class="v-num v-7">7&nbsp;</span><span class="v JT1_7" data-id="JT1_7">Dar Nabucodonosor, regele Asirienilor, a trimis ştire la toţi locuitorii Persiei şi la toţi locuitorii dinspre apus, la locuitorii Ciliciei şi Damascului, ai Libanului şi Antilibanului, precum şi la cei care locuiesc pe ţărmul mării,</span>
<span class="v-num v-8">8&nbsp;</span><span class="v JT1_8" data-id="JT1_8">Şi la neamurile sălăşluite în Carmel şi în, Galaad şi în Galileea de sus şi în marea câmpie a Esdrelonului,</span>
<span class="v-num v-9">9&nbsp;</span><span class="v JT1_9" data-id="JT1_9">Şi la toţi câţi erau în Samaria, şi în cetăţile ei şi la cei de dincolo de Iordan, până la Ierusalim, Bataneea, Helous, Cadeş, fluviul Egiptului, Tahpanhes, Ramses şi ţinutul Goşen,</span>
<span class="v-num v-10">10&nbsp;</span><span class="v JT1_10" data-id="JT1_10">Până dincolo de Tanis şi de Memfis, şi la toţi locuitorii Egiptului până la hotarele Etiopiei.</span>
<span class="v-num v-11">11&nbsp;</span><span class="v JT1_11" data-id="JT1_11">Dar locuitorii acestor ţinuturi au nesocotit cuvântul lui Nabucodonosor, regele Asirienilor, şi nu s-au unit cu el la război, fiindcă ei nu se temeau de el, ci-l socoteau ca pe un egal. Ei au trimis deci pe crainicii lui înapoi cu mâinile goale şi ruşinaţi.</span>
<span class="v-num v-12">12&nbsp;</span><span class="v JT1_12" data-id="JT1_12">Atunci Nabucodonosor s-a mâniat foarte împotriva tuturor acestor ţări. El s-a jurat pe tronul său şi pe regatul său să se răzbune şi să pustiiască cu sabia ţinuturile Ciliciei, Damascului, Siriei, ca şi pe cele ale Moabului, ale Amoniţilor, Iudeii şi Egiptului, până la hotarele celor două mări.</span>
<span class="v-num v-13">13&nbsp;</span><span class="v JT1_13" data-id="JT1_13">În anul al şaptesprezecelea el a pornit război împotriva regelui Arpaxad, biruindu-l. El a răsturnat toată armata lui, călărimea lui, carele lui,</span>
<span class="v-num v-14">14&nbsp;</span><span class="v JT1_14" data-id="JT1_14">Şi a supus cetăţile lui şi a ajuns până la Ecbatana. Acolo el a cuprins turnurile, a pustiit pieţele, făcând un lucru de ruşine din toată podoaba ei.</span>
<span class="v-num v-15">15&nbsp;</span><span class="v JT1_15" data-id="JT1_15">Iar pe Arpaxad l-a prins în munţii Ragau, l-a străpuns cu suliţele şi în ziua aceea l-a nimicit cu totul.</span>
<span class="v-num v-16">16&nbsp;</span><span class="v JT1_16" data-id="JT1_16">Şi el s-a întors apoi la Ninive cu oştirea lui şi cu o mare mulţime care se unise cu ea, o gloată numeroasă de oameni înarmaţi. Şi acolo s-au dedat la ospeţe, el şi oştirea lui, timp de o sută douăzeci de zile.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="TB14.html">&lt;</a>
<a class="home" href="index.html">=</a>
<a class="next" href="JT2.html">&gt;</a>
</div></div>
</body>
</html>