<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>MATEI 2 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="MT.html">Biblia Ortodoxă Română Sinodală (2006)</a><a class="location" href="MT.html">MATEI 2</a><a class="prev" href="MT1.html">&lt;</a>
<a class="home" href="index.html">=</a>
<a class="next" href="MT3.html">&gt;</a>
</div></div>
<div class="section chapter MT MT2 ron_bor ron " dir="ltr" lang="ro" data-id="MT2" data-nextid="MT3" data-previd="MT1">
<div class="c">2</div>
<div class="p">
<span class="v-num v-1">1&nbsp;</span><span class="v MT2_1" data-id="MT2_1">Iar dacă S-a născut Iisus în Betleemul Iudeii, în zilele lui Irod regele, iată magii de la Răsărit au venit în Ierusalim, întrebând:</span>
<span class="v-num v-2">2&nbsp;</span><span class="v MT2_2" data-id="MT2_2">Unde este regele Iudeilor, Cel ce S-a născut? Căci am văzut la Răsărit steaua Lui şi am venit să ne închinăm Lui.</span>
<span class="v-num v-3">3&nbsp;</span><span class="v MT2_3" data-id="MT2_3">Şi auzind, regele Irod s-a tulburat şi tot Ierusalimul împreună cu el.</span>
<span class="v-num v-4">4&nbsp;</span><span class="v MT2_4" data-id="MT2_4">Şi adunând pe toţi arhiereii şi cărturarii poporului, căuta să afle de la ei: Unde este să Se nască Hristos?</span>
<span class="v-num v-5">5&nbsp;</span><span class="v MT2_5" data-id="MT2_5">Iar ei i-au zis: În Betleemul Iudeii, că aşa este scris de proorocul:</span>
<span class="v-num v-6">6&nbsp;</span><span class="v MT2_6" data-id="MT2_6">"Şi tu, Betleeme, pământul lui Iuda, nu eşti nicidecum cel mai mic între căpeteniile lui Iuda, căci din tine va ieşi Conducătorul care va paşte pe poporul Meu Israel".</span>
<span class="v-num v-7">7&nbsp;</span><span class="v MT2_7" data-id="MT2_7">Atunci Irod chemând în ascuns pe magi, a aflat de la ei lămurit în ce vreme s-a arătat steaua.</span>
<span class="v-num v-8">8&nbsp;</span><span class="v MT2_8" data-id="MT2_8">Şi trimiţându-i la Betleem, le-a zis: Mergeţi şi cercetaţi cu de-amănuntul despre Prunc şi, dacă Îl veţi afla, vestiţi-mi şi mie, ca, venind şi eu, să mă închin Lui.</span>
<span class="v-num v-9">9&nbsp;</span><span class="v MT2_9" data-id="MT2_9">Iar ei, ascultând pe rege, au plecat şi iată, steaua pe care o văzuseră în Răsărit mergea înaintea lor, până ce a venit şi a stat deasupra, unde era Pruncul.</span>
<span class="v-num v-10">10&nbsp;</span><span class="v MT2_10" data-id="MT2_10">Şi văzând ei steaua, s-au bucurat cu bucurie mare foarte.</span>
<span class="v-num v-11">11&nbsp;</span><span class="v MT2_11" data-id="MT2_11">Şi intrând în casă, au văzut pe Prunc împreună cu Maria, mama Lui, şi căzând la pământ, s-au închinat Lui; şi deschizând vistieriile lor, I-au adus Lui daruri: aur, tămâie şi smirnă.</span>
<span class="v-num v-12">12&nbsp;</span><span class="v MT2_12" data-id="MT2_12">Iar luând înştiinţare în vis să nu se mai întoarcă la Irod, pe altă cale s-au dus în ţara lor.</span>
<span class="v-num v-13">13&nbsp;</span><span class="v MT2_13" data-id="MT2_13">După plecarea magilor, iată îngerul Domnului se arată în vis lui Iosif, zicând: Scoală-te, ia Pruncul şi pe mama Lui şi fugi în Egipt şi stai acolo până ce-ţi voi spune, fiindcă Irod are să caute Pruncul ca să-L ucidă.</span>
<span class="v-num v-14">14&nbsp;</span><span class="v MT2_14" data-id="MT2_14">Şi sculându-se, a luat, noaptea, Pruncul şi pe mama Lui şi a plecat în Egipt.</span>
<span class="v-num v-15">15&nbsp;</span><span class="v MT2_15" data-id="MT2_15">Şi au stat acolo până la moartea lui Irod, ca să se împlinească cuvântul spus de Domnul, prin proorocul: "Din Egipt am chemat pe Fiul Meu".</span>
<span class="v-num v-16">16&nbsp;</span><span class="v MT2_16" data-id="MT2_16">Iar când Irod a văzut că a fost amăgit de magi, s-a mâniat foarte şi, trimiţând a ucis pe toţi pruncii care erau în Betleem şi în toate hotarele lui, de doi ani şi mai jos, după timpul pe care îl aflase de la magi.</span>
<span class="v-num v-17">17&nbsp;</span><span class="v MT2_17" data-id="MT2_17">Atunci s-a împlinit ceea ce se spusese prin Ieremia proorocul:</span>
<span class="v-num v-18">18&nbsp;</span><span class="v MT2_18" data-id="MT2_18">"Glas în Rama s-a auzit, plângere şi tânguire multă; Rahela îşi plânge copiii şi nu voieşte să fie mângâiată pentru că nu sunt".</span>
<span class="v-num v-19">19&nbsp;</span><span class="v MT2_19" data-id="MT2_19">După moartea lui Irod, iată că îngerul Domnului s-a arătat în vis lui Iosif în Egipt,</span>
<span class="v-num v-20">20&nbsp;</span><span class="v MT2_20" data-id="MT2_20">Şi i-a zis: Scoală-te, ia Pruncul şi pe mama Lui şi mergi în pământul lui Israel, căci au murit cei ce căutau să ia sufletul Pruncului.</span>
<span class="v-num v-21">21&nbsp;</span><span class="v MT2_21" data-id="MT2_21">Iosif, sculându-se, a luat Pruncul şi pe mama Lui şi a venit în pământul lui Israel.</span>
<span class="v-num v-22">22&nbsp;</span><span class="v MT2_22" data-id="MT2_22">Şi auzind că domneşte Arhelau în Iudeea, în locul lui Irod, tatăl său, s-a temut să meargă acolo şi, luând poruncă, în vis, s-a dus în părţile Galileii.</span>
<span class="v-num v-23">23&nbsp;</span><span class="v MT2_23" data-id="MT2_23">Şi venind a locuit în oraşul numit Nazaret, ca să se împlinească ceea ce s-a spus prin prooroci, că Nazarinean Se va chema.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="MT1.html">&lt;</a>
<a class="home" href="index.html">=</a>
<a class="next" href="MT3.html">&gt;</a>
</div></div>
</body>
</html>