<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>APOCALIPSA 2 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="RV.html">Biblia Ortodoxă Română Sinodală (2006)</a><a class="location" href="RV.html">APOCALIPSA 2</a><a class="prev" href="RV1.html">&lt;</a>
<a class="home" href="index.html">=</a>
<a class="next" href="RV3.html">&gt;</a>
</div></div>
<div class="section chapter RV RV2 ron_bor ron " dir="ltr" lang="ron" data-id="RV2" data-nextid="RV3" data-previd="RV1">
<div class="c">2</div>
<div class="p">
<span class="v-num v-1">1&nbsp;</span><span class="v RV2_1" data-id="RV2_1">Scrie îngerului Bisericii din Efes: Acestea zice Cel ce ţine cele şapte stele în dreapta Sa, Cel care umblă în mijlocul celor şapte sfeşnice de aur:</span>
<span class="v-num v-2">2&nbsp;</span><span class="v RV2_2" data-id="RV2_2">Ştiu faptele tale şi osteneala ta şi răbdarea ta şi cum că nu poţi suferi pe cei răi şi ai cercat pe cei ce se zic pe sine apostoli şi nu sunt şi i-ai aflat mincinoşi;</span>
<span class="v-num v-3">3&nbsp;</span><span class="v RV2_3" data-id="RV2_3">Şi stărui în răbdare şi ai suferit pentru numele Meu şi nu ai obosit.</span>
<span class="v-num v-4">4&nbsp;</span><span class="v RV2_4" data-id="RV2_4">Dar am împotriva ta faptul că ai părăsit dragostea ta cea dintâi.</span>
<span class="v-num v-5">5&nbsp;</span><span class="v RV2_5" data-id="RV2_5">Drept aceea, adu-ţi aminte de unde ai căzut şi te pocăieşte şi fă faptele de mai înainte; iar de nu, vin la tine curând şi voi mişca sfeşnicul tău din locul lui, dacă nu te vei pocăi.</span>
<span class="v-num v-6">6&nbsp;</span><span class="v RV2_6" data-id="RV2_6">Ai însă partea bună că urăşti faptele nicolaiţilor, pe care le urăsc şi Eu.</span>
<span class="v-num v-7">7&nbsp;</span><span class="v RV2_7" data-id="RV2_7">Cine are urechi să audă ceea ce Duhul zice Bisericilor: Celui ce va birui îi voi da să mănânce din pomul vieţii, care este în raiul lui Dumnezeu.</span>
<span class="v-num v-8">8&nbsp;</span><span class="v RV2_8" data-id="RV2_8">Iar îngerului Bisericii din Smirna, scrie-i: Acestea zice Cel dintâi şi Cel de pe urmă, Cel care a murit şi a înviat:</span>
<span class="v-num v-9">9&nbsp;</span><span class="v RV2_9" data-id="RV2_9">Ştiu necazul tău şi sărăcia ta, dar eşti bogat, şi hula din partea celor ce zic despre ei înşişi că sunt iudei şi nu sunt, ci sinagogă a satanei.</span>
<span class="v-num v-10">10&nbsp;</span><span class="v RV2_10" data-id="RV2_10">Nu te teme de cele ce ai să pătimeşti. Că iată diavolul va să arunce dintre voi în temniţă, ca să fiţi ispitiţi, şi veţi avea necaz zece zile. Fii credincios până la moarte şi îţi voi da cununa vieţii.</span>
<span class="v-num v-11">11&nbsp;</span><span class="v RV2_11" data-id="RV2_11">Cine are urechi să audă ceea ce Duhul zice Bisericilor: Cel ce biruieşte nu va fi vătămat de moartea cea de-a doua.</span>
<span class="v-num v-12">12&nbsp;</span><span class="v RV2_12" data-id="RV2_12">Iar îngerului Bisericii din Pergam scrie-i: Acestea zice Cel ce are sabia ascuţită de amândouă părţile:</span>
<span class="v-num v-13">13&nbsp;</span><span class="v RV2_13" data-id="RV2_13">Ştiu unde sălăşluieşti: unde este scaunul satanei; şi ţii numele Meu şi n-ai tăgăduit credinţa Mea, în zilele lui Antipa, martorul Meu cel credincios, care a fost ucis la voi, unde locuieşte satana.</span>
<span class="v-num v-14">14&nbsp;</span><span class="v RV2_14" data-id="RV2_14">Dar am împotriva ta câteva lucruri, că ai acolo pe unii care ţin învăţătura lui Balaam, cel ce învăţa pe Balac să pună piatră de poticneală înaintea fiilor lui Israel, ca să mănânce care jertfită idolilor şi să se dea desfrânării.</span>
<span class="v-num v-15">15&nbsp;</span><span class="v RV2_15" data-id="RV2_15">Astfel ai şi tu pe unii care, de asemenea, ţin învăţătura nicolaiţilor.</span>
<span class="v-num v-16">16&nbsp;</span><span class="v RV2_16" data-id="RV2_16">Pocăieşte-te deci, iar de nu, vin la tine curând şi voi face cu ei război, cu sabia gurii Mele.</span>
<span class="v-num v-17">17&nbsp;</span><span class="v RV2_17" data-id="RV2_17">Cine are urechi să audă ceea ce Duhul zice Bisericilor: Biruitorului îi voi da din mana cea ascunsă şi-i voi da lui o pietricică albă şi pe pietricică scris un nume nou, pe care nimeni nu-l ştie, decât primitorul.</span>
<span class="v-num v-18">18&nbsp;</span><span class="v RV2_18" data-id="RV2_18">Iar îngerului Bisericii din Tiatira scrie-i: Acestea zice Fiul lui Dumnezeu, ai Cărui ochi sunt ca para focului şi picioarele asemenea aramei strălucitoare:</span>
<span class="v-num v-19">19&nbsp;</span><span class="v RV2_19" data-id="RV2_19">Ştiu faptele tale şi dragostea şi credinţa şi slujirea şi răbdarea ta şi ştiu că faptele tale cele de pe urmă sunt mai multe decât cele dintâi.</span>
<span class="v-num v-20">20&nbsp;</span><span class="v RV2_20" data-id="RV2_20">Dar am împotriva ta faptul că laşi pe femeia Izabela, care se zice pe sine proorociţă, de învaţă şi amăgeşte pe robii Mei, ca să facă desfrânări şi să mănânce cele jertfite idolilor.</span>
<span class="v-num v-21">21&nbsp;</span><span class="v RV2_21" data-id="RV2_21">Şi i-am dat timp să se pocăiască şi nu voieşte să se pocăiască de desfrânarea ei.</span>
<span class="v-num v-22">22&nbsp;</span><span class="v RV2_22" data-id="RV2_22">Iată, o arunc pe ea bolnavă la pat şi pe cei ce se desfrânează cu ea, în mare strâmtorare, dacă nu se vor pocăi de faptele lor.</span>
<span class="v-num v-23">23&nbsp;</span><span class="v RV2_23" data-id="RV2_23">Şi pe fiii ei cu moarte îi voi ucide şi vor cunoaşte toate Bisericile că Eu sunt Cel care cercetez rănunchii şi inimile şi voi da vouă, fiecăruia, după faptele voastre.</span>
<span class="v-num v-24">24&nbsp;</span><span class="v RV2_24" data-id="RV2_24">Iar vouă şi celorlalţi din Tiatira câţi nu au învăţătura aceasta, ca unii care n-au cunoscut adâncurile satanei, după cum spun ei, vă zic: nu pun peste voi altă greutate.</span>
<span class="v-num v-25">25&nbsp;</span><span class="v RV2_25" data-id="RV2_25">Însă, ceea ce aveţi, ţineţi până voi veni.</span>
<span class="v-num v-26">26&nbsp;</span><span class="v RV2_26" data-id="RV2_26">Şi celui ce biruieşte şi celui ce păzeşte până la capăt faptele Mele, îi voi da lui stăpânire peste neamuri.</span>
<span class="v-num v-27">27&nbsp;</span><span class="v RV2_27" data-id="RV2_27">Şi le va păstori pe ele cu toiag de fier şi ca pe vasele olarului le va sfărâma, precum şi eu am luat putere de la Tatăl Meu.</span>
<span class="v-num v-28">28&nbsp;</span><span class="v RV2_28" data-id="RV2_28">Şi-i voi da lui steaua cea de dimineaţă.</span>
<span class="v-num v-29">29&nbsp;</span><span class="v RV2_29" data-id="RV2_29">Cine are urechi să audă ceea ce Duhul zice Bisericilor.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="RV1.html">&lt;</a>
<a class="home" href="index.html">=</a>
<a class="next" href="RV3.html">&gt;</a>
</div></div>
</body>
</html>