<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEȘIREA A DOUA CARTE A LUI MOISE 19 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EX.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="EX.html">IEȘIREA A DOUA CARTE A LUI MOISE 19</a><a class="prev" href="EX18.html">&lt;</a>
<a class="home" href="index.html">=</a>
<a class="next" href="EX20.html">&gt;</a>
</div></div>
<div class="section chapter EX EX19 ron_roa ron " dir="ltr" lang="ro" data-id="EX19" data-nextid="EX20" data-previd="EX18">
<div class="c">19</div>
<div class="p">
<span class="v-num v-1">1&nbsp;</span><span class="v EX19_1" data-id="EX19_1">Iar în cea de a treia lună de la ieşirea fiilor lui Israel din ţara Egiptului, în chiar ziua aceea au ajuns ei în pustia Sinai.</span>
<span class="v-num v-2">2&nbsp;</span><span class="v EX19_2" data-id="EX19_2">Au plecat deci de la Rafidim, au ajuns în pustia Sinai, şi acolo a tăbărât Israel, în faţa muntelui .</span>
<span class="v-num v-3">3&nbsp;</span><span class="v EX19_3" data-id="EX19_3">Şi s'a suit Moise în muntele lui Dumnezeu; iar Domnul l-a strigat din munte şi i-a zis: "Iată ce vei grăi tu către casa lui Iacob şi ce le vei da de veste fiilor lui Israel:</span>
<span class="v-num v-4">4&nbsp;</span><span class="v EX19_4" data-id="EX19_4">- Voi cu ochii voştri aţi văzut ce le-am făcut Eu Egiptenilor, cum v'am purtat Eu pe aripi de vultur şi v'am adus la Mine .</span>
<span class="v-num v-5">5&nbsp;</span><span class="v EX19_5" data-id="EX19_5">Acum: dacă veţi asculta de glasul Meu şi veţi păzi legământul Meu, voi Îmi veţi fi Mie popor ales dintre toate neamurile, că al Meu este tot pământul;</span>
<span class="v-num v-6">6&nbsp;</span><span class="v EX19_6" data-id="EX19_6">Îmi veţi fi preoţie împărătească şi neam sfânt!... Acestea sunt cuvintele pe care le vei spune fiilor lui Israel".</span>
<span class="v-num v-7">7&nbsp;</span><span class="v EX19_7" data-id="EX19_7">Şi venind Moise, i-a chemat pe bătrânii poporului şi le-a spus toate cuvintele acestea pe care le poruncise Domnul.</span>
<span class="v-num v-8">8&nbsp;</span><span class="v EX19_8" data-id="EX19_8">Atunci tot poporul, răspunzând într'un glas, a zis: "Toate câte a zis Dumnezeu vom face şi vom fi ascultători!" Iar cuvintele poporului le-a dus Moise la Dumnezeu.</span>
<span class="v-num v-9">9&nbsp;</span><span class="v EX19_9" data-id="EX19_9">Domnul a zis către Moise: "Iată, Eu voi veni la tine într'un stâlp de nor, pentru ca poporul să Mă audă vorbind cu tine, şi astfel şi pe tine să te creadă pururea". Iar Moise I-a spus Domnului cuvintele poporului.</span>
<span class="v-num v-10">10&nbsp;</span><span class="v EX19_10" data-id="EX19_10">Şi a zis Domnul către Moise: "Coboară-te! Atrage-i poporului luarea-aminte; supune-i curăţirii astăzi şi mâine; să-şi spele hainele,</span>
<span class="v-num v-11">11&nbsp;</span><span class="v EX19_11" data-id="EX19_11">şi să fie gata pentru cea de a treia zi, căci în ziua a treia Se va pogor] Domnul pe muntele Sinai, în faţa'ntregului popor.</span>
<span class="v-num v-12">12&nbsp;</span><span class="v EX19_12" data-id="EX19_12">Vei pune poporul dincolo printr'un hotar de jur-împrejur şi-i vei spune: - Păziţi-vă: nu vă suiţi în munte şi nu vă atingeţi de hotarul lui; că tot cel ce se va atinge de munte, cu moarte va muri:</span>
<span class="v-num v-13">13&nbsp;</span><span class="v EX19_13" data-id="EX19_13">pe acela nu mână-l va atinge, ci cu pietre va fi ucis sau cu săgeată va fi săgetat; om sau dobitoc, nu va rămâne'n viaţă. Dar când tunetele şi trâmbiţele şi norul se vor îndepărta de pe munte, ei se vor sui în munte".</span>
<span class="v-num v-14">14&nbsp;</span><span class="v EX19_14" data-id="EX19_14">Şi dacă s'a coborât Moise din munte la popor, el a sfinţit poporul, iar ei şi-au spălat hainele.</span>
<span class="v-num v-15">15&nbsp;</span><span class="v EX19_15" data-id="EX19_15">Apoi el i-a zis poporului: "În trei zile să fiţi gata, de femei să nu vă apropiaţi!"</span>
<span class="v-num v-16">16&nbsp;</span><span class="v EX19_16" data-id="EX19_16">Şi a fost că'n ziua a treia, încă de dimineaţă, tunete s'au făcut pe muntele Sinai, şi fulgere şi nor înnegurat şi sunet puternic de trâmbiţă; şi tot poporul din tabără a fost cuprins de spaimă.</span>
<span class="v-num v-17">17&nbsp;</span><span class="v EX19_17" data-id="EX19_17">Iar Moise a scos poporul să-L întâmpine pe Dumnezeu în afara taberei; şi s'au oprit la poala muntelui.</span>
<span class="v-num v-18">18&nbsp;</span><span class="v EX19_18" data-id="EX19_18">Iar muntele Sinai fumega tot, că pe el Se pogorâse Dumnezeu în foc; şi fum se înălţa ca fumul de cuptor; şi tot poporul era prins de cutremur.</span>
<span class="v-num v-19">19&nbsp;</span><span class="v EX19_19" data-id="EX19_19">Sunetul trâmbiţei se făcea din ce în ce mai tare; Moise grăia, iar Dumnezeu îi răspundea cu glas.</span>
<span class="v-num v-20">20&nbsp;</span><span class="v EX19_20" data-id="EX19_20">Pogorâtu-S'a deci Domnul pe muntele Sinai, pe vârful muntelui. Şi Domnul l-a chemat pe Moise în vârful muntelui, iar Moise s'a suit.</span>
<span class="v-num v-21">21&nbsp;</span><span class="v EX19_21" data-id="EX19_21">Grăit-a Domnul către Moise: "Coboară-te! Atrage-i poporului luarea-aminte să nu dea buzna spre Domnul ca să vadă : mulţi dintre ei vor cădea.</span>
<span class="v-num v-22">22&nbsp;</span><span class="v EX19_22" data-id="EX19_22">Chiar şi preoţii, care se apropie de Domnul Dumnezeu, să se sfinţească, pentru ca nu cumva Domnul să Se'ndepărteze de la ei".</span>
<span class="v-num v-23">23&nbsp;</span><span class="v EX19_23" data-id="EX19_23">A zis Moise către Dumnezeu: "Nu va putea poporul să se suie în muntele Sinai, pentru că Tu ne-ai atras luarea-aminte, zicând: - Hotărniceşte muntele şi sfinţeşte-l!"</span>
<span class="v-num v-24">24&nbsp;</span><span class="v EX19_24" data-id="EX19_24">Iar Domnul i-a răspuns: "Du-te, coboară-te, apoi te vei sui, tu şi Aaron împreună cu tine. Dar preoţii şi poporul să nu se repeadă a se sui la Domnul, ca nu cumva Domnul să-i părăsească".</span>
<span class="v-num v-25">25&nbsp;</span><span class="v EX19_25" data-id="EX19_25">Şi s'a coborât Moise la popor şi le-a spus...</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EX18.html">&lt;</a>
<a class="home" href="index.html">=</a>
<a class="next" href="EX20.html">&gt;</a>
</div></div>
</body>
</html>