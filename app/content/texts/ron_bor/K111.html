<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A TREIA A REGILOR 11 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="K1.html">Biblia Ortodoxă Română Sinodală (2006)</a><a class="location" href="K1.html">CARTEA A TREIA A REGILOR 11</a><a class="prev" href="K110.html">&lt;</a>
<a class="home" href="index.html">=</a>
<a class="next" href="K112.html">&gt;</a>
</div></div>
<div class="section chapter K1 K111 ron_bor ron " dir="ltr" lang="ro" data-id="K111" data-nextid="K112" data-previd="K110">
<div class="c">11</div>
<div class="p">
<span class="v-num v-1">1&nbsp;</span><span class="v K111_1" data-id="K111_1">Regele Solomon, în afară de fata lui Faraon, a iubit şi alte multe femei străine: moabite, amonite, idumeiene, sidoniene, hetite şi amoriene,</span>
<span class="v-num v-2">2&nbsp;</span><span class="v K111_2" data-id="K111_2">Adică din acele popoare pentru care Domnul zisese fiilor lui Israel: "Să nu vă duceri la ele, nici ele să nu vină la voi, ca să nu vă întoarcă inima voastră spre dumnezeii lor". De acestea s-a lipit Solomon cu dragoste.</span>
<span class="v-num v-3">3&nbsp;</span><span class="v K111_3" data-id="K111_3">Şi a avut el şapte sute de femei şi trei sute de concubine; şi femeile i-au smintit inima lui.</span>
<span class="v-num v-4">4&nbsp;</span><span class="v K111_4" data-id="K111_4">La timpul bătrâneţii lui Solomon, femeile lui i-au întors inima spre alţi dumnezei şi inima lui nu i-a mai fost deloc întreagă la Domnul Dumnezeul său, ca inima lui David, tatăl său.</span>
<span class="v-num v-5">5&nbsp;</span><span class="v K111_5" data-id="K111_5">Şi a început Solomon să slujească Astartei, zeiţa Sidonienilor, şi lui Moloh, idolul Amoniţilor.</span>
<span class="v-num v-6">6&nbsp;</span><span class="v K111_6" data-id="K111_6">Astfel a făptuit Solomon lucruri neplăcute înaintea ochilor Domnului şi nu a urmat cu stăruinţă după Domnul, cum urmase David, tatăl lui.</span>
<span class="v-num v-7">7&nbsp;</span><span class="v K111_7" data-id="K111_7">Atunci a zidit Solomon capiştea lui Chemoş, idolul Moabiţilor, pe muntele din faţa Ierusalimului, şi capiştea lui Moloh, idolul Amoniţilor.</span>
<span class="v-num v-8">8&nbsp;</span><span class="v K111_8" data-id="K111_8">Tot aşa a făcut el pentru toate femeile sale străine, care tămâiau şi aduceau jertfe dumnezeilor lor.</span>
<span class="v-num v-9">9&nbsp;</span><span class="v K111_9" data-id="K111_9">Atunci S-a mâniat Domnul pe Solomon, pentru că şi-a abătut inima lui de la Domnul Dumnezeul lui Israel, Care de două ori i Se arătase,</span>
<span class="v-num v-10">10&nbsp;</span><span class="v K111_10" data-id="K111_10">Şi-i poruncise chiar anume pentru aceasta, ca el să nu umble după alţi dumnezei, ci să păzească şi să facă cele ce i-a poruncit Domnul Dumnezeu; dar el n-a împlinit cele ce i-a poruncit Domnul Dumnezeu.</span>
<span class="v-num v-11">11&nbsp;</span><span class="v K111_11" data-id="K111_11">Şi a zis Domnul lui Solomon: "Pentru că s-au făcut aceste lucruri cu tine şi pentru că tu nu ai ţinut legământul şi rânduielile Mele pe care ţi le-am poruncit, voi rupe regatul tău din mâna ta şi-l voi da slujitorului tău;</span>
<span class="v-num v-12">12&nbsp;</span><span class="v K111_12" data-id="K111_12">Însă nu voi face aceasta în zilele tale, pentru David, tatăl tău, ci din mâna fiului tău îl voi rupe.</span>
<span class="v-num v-13">13&nbsp;</span><span class="v K111_13" data-id="K111_13">Şi nu tot regatul îl voi rupe: o seminţie o voi da fiului tău, pentru David, robul Meu, şi pentru Ierusalimul pe care l-am ales".</span>
<span class="v-num v-14">14&nbsp;</span><span class="v K111_14" data-id="K111_14">Şi a ridicat Domnul un vrăjmaş împotriva lui Solomon, pe Hadad Idumeul, viţă de rege din Edom.</span>
<span class="v-num v-15">15&nbsp;</span><span class="v K111_15" data-id="K111_15">Căci pe când David era în Idumeea şi Ioab, mai-marele oştirii lui, venise ca să îngroape pe cei ucişi şi a ucis pe toţi cei de parte bărbătească din Idumeea,</span>
<span class="v-num v-16">16&nbsp;</span><span class="v K111_16" data-id="K111_16">16</span>
<span class="v-num v-17">17&nbsp;</span><span class="v K111_17" data-id="K111_17">Atunci acest Hadad a fugit în Egipt şi împreună cu el şi vreo câţiva idumei, care fuseseră în slujba tatălui lui. Hadad era pe atunci copil mic.</span>
<span class="v-num v-18">18&nbsp;</span><span class="v K111_18" data-id="K111_18">Plecând din Madian, ei au venit la Paran şi au luat cu ei oameni din Paran şi au venit în Egipt la Faraon, regele Egiptului.</span>
<span class="v-num v-19">19&nbsp;</span><span class="v K111_19" data-id="K111_19">Şi s-a dus Hadad la Faraon şi acesta i-a dat casă, i-a purtat grijă de mâncare şi i-a dat şi pământ. În sfârşit, Hadad a găsit la Faraon milă foarte mare, căci el i-a dat femeie pe sora femeii lui, pe sora reginei Tafnes.</span>
<span class="v-num v-20">20&nbsp;</span><span class="v K111_20" data-id="K111_20">Şi i-a născut sora Tafnesei fiu lui Hadad pe Ghenubat, pe care Tafnes însuşi l-a crescut în casa lui Faraon. Şi a trăit Ghenubat în casa lui Faraon la un loc cu fiii lui Faraon.</span>
<span class="v-num v-21">21&nbsp;</span><span class="v K111_21" data-id="K111_21">Când Hadad a auzit că David a răposat cu părinţii lui şi că Ioab, mai-marele oştirii a murit, atunci a zis lui Faraon: "Dă-mi drumul, că vreau să plec în tara mea!"</span>
<span class="v-num v-22">22&nbsp;</span><span class="v K111_22" data-id="K111_22">Şi i-a zis Faraon lui Hadad: "Ce lipseşte ţie aici la mine, de vrei să pleci? Şi el a răspuns: "Nimic; însă aşa te rog, să-mi dai drumul!" Şi s-a întors Hadad în ţara lui.</span>
<span class="v-num v-23">23&nbsp;</span><span class="v K111_23" data-id="K111_23">Apoi a mai ridicat Dumnezeu împotriva lui Solomon încă un vrăjmaş, pe Rezon, fiul lui Eliada, care fugise la Hadad-Ezer, regele din Ţoba.</span>
<span class="v-num v-24">24&nbsp;</span><span class="v K111_24" data-id="K111_24">Acesta, după ce David a zdrobit pe Hadad-Ezer, adunându-şi oameni împrejurul său, s-a făcut căpetenia unei bande de hoţi şi s-a dus la Damasc şi a locuit acolo şi s-a făcut stăpân pe Damasc.</span>
<span class="v-num v-25">25&nbsp;</span><span class="v K111_25" data-id="K111_25">El a duşmănit pe Israel în toate zilele lui Solomon şi, afară de răul ce-l pricinuia Hadad acestuia din urmă, Rezon totdeauna a adus vătămare lui Israel şi s-a făcut rege în Siria.</span>
<span class="v-num v-26">26&nbsp;</span><span class="v K111_26" data-id="K111_26">Asemenea şi Ieroboam, fiul lui Nabat, Efremiteanul din Ţereda, pe a cărui mamă văduvă o chema Ţerua, şi care era roaba lui Solomon, a ridicat mâna împotriva regelui.</span>
<span class="v-num v-27">27&nbsp;</span><span class="v K111_27" data-id="K111_27">Şi iată împrejurarea în care el şi-a ridicat mâna împotriva regelui: Pe când Solomon zidea Milo şi repara stricăciunile de la cetatea lui David, tatăl său,</span>
<span class="v-num v-28">28&nbsp;</span><span class="v K111_28" data-id="K111_28">Se afla acolo şi Ieroboam, om tare în putere. Solomon, băgând de seamă că acest om tânăr ştie să facă treabă, l-a pus dregător peste lucrătorii de corvoadă din casa lui Iosif.</span>
<span class="v-num v-29">29&nbsp;</span><span class="v K111_29" data-id="K111_29">În acel timp i s-a întâmplat lui Ieroboam să iasă din Ierusalim şi l-a întâlnit în drum proorocul Ahia din Şilo, care avea pe el o haină nouă. În câmp erau numai ei amândoi.</span>
<span class="v-num v-30">30&nbsp;</span><span class="v K111_30" data-id="K111_30">Şi a luat Ahia de pe el haina cea nouă, a rupt-o în douăsprezece bucăţi</span>
<span class="v-num v-31">31&nbsp;</span><span class="v K111_31" data-id="K111_31">Şi a zis lui Ieroboam: "Ia-ţi pentru tine zece bucăţi căci aşa grăieşte Domnul Dumnezeul lui Israel: Iată, Eu rup regatul din mâna lui Solomon şi-ţi dau ţie zece seminţii,</span>
<span class="v-num v-32">32&nbsp;</span><span class="v K111_32" data-id="K111_32">Iar două seminţii îi vor rămâne lui, pentru robul Meu David şi pentru cetatea Ierusalimului, pe care am ales-o dintre toate seminţiile lui Israel.</span>
<span class="v-num v-33">33&nbsp;</span><span class="v K111_33" data-id="K111_33">Şi aceasta o fac, pentru că ei M-au părăsit şi au început să se închine Astartei, zeiţa Sidonienilor, lui Chemoş, dumnezeul Moabiţilor, şi lui Moloh, dumnezeul fiilor Amoniţilor, şi n-au umblat în căile Mele, ca să facă cele plăcute înaintea ochilor Mei şi să păzească rânduielile Mele şi poruncile Mele, cum a făcut David, tatăl lui Solomon.</span>
<span class="v-num v-34">34&nbsp;</span><span class="v K111_34" data-id="K111_34">Tot regatul nu din mâna lui îl iau, căci îl las pe el să fie stăpân în toate zilele vieţii lui, pentru David, robul Meu, pe care l-am ales şi care a păzit poruncile şi rânduielile Mele;</span>
<span class="v-num v-35">35&nbsp;</span><span class="v K111_35" data-id="K111_35">Ci din mâna fiului lui voi lua regatul şi-ţi voi da din el ţie zece seminţii;</span>
<span class="v-num v-36">36&nbsp;</span><span class="v K111_36" data-id="K111_36">Iar fiului lui îi voi da două seminţii, pentru ca să fie şi pentru David, robul Meu, în toate zilele, o lumină înaintea fetei Mele, în cetatea Ierusalimului pe care am ales-o pentru petrecerea numelui Meu acolo.</span>
<span class="v-num v-37">37&nbsp;</span><span class="v K111_37" data-id="K111_37">Şi pe tine te voi alege şi vei domni peste tot ce-ţi doreşte sufletul tău şi vei fi rege peste Israel.</span>
<span class="v-num v-38">38&nbsp;</span><span class="v K111_38" data-id="K111_38">Şi dacă tu vei păzi tot ce-ţi poruncesc şi vei umbla în căile Mele şi vei face cele plăcute înaintea ochilor Mei ca să păzeşti rânduielile Mele şi poruncile Mele, cum a făcut David, robul Meu, atunci Eu voi fi cu tine şi-ii voi zidi casă tare, cum am zidit lui David şi îţi voi da Israelul;</span>
<span class="v-num v-39">39&nbsp;</span><span class="v K111_39" data-id="K111_39">Şi voi umili neamul lui David pentru aceasta, însă nu pentru totdeauna".</span>
<span class="v-num v-40">40&nbsp;</span><span class="v K111_40" data-id="K111_40">De aceea Solomon a căutat să omoare pe Ieroboam; dar Ieroboam s-a sculat şi a fugit în Egipt, la Şişac, regele Egiptului, şi a trăit în Egipt până la moartea lui Solomon.</span>
<span class="v-num v-41">41&nbsp;</span><span class="v K111_41" data-id="K111_41">Iar celelalte fapte ale lui Solomon de la sfârşit şi tot ce el a mai făcut şi toată înţelepciunea lui sunt scrise în cartea faptelor lui Solomon.</span>
<span class="v-num v-42">42&nbsp;</span><span class="v K111_42" data-id="K111_42">Timpul domniei lui Solomon în Ierusalim peste tot Israelul a fost de patruzeci de ani.</span>
<span class="v-num v-43">43&nbsp;</span><span class="v K111_43" data-id="K111_43">Şi a adormit cu părinţii lui şi a fost înmormântat Solomon la un loc cu părinţii lui, în cetatea lui David, tatăl său; iar în locul lui în Ierusalim s-a făcut rege Roboam, fiul său.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="K110.html">&lt;</a>
<a class="home" href="index.html">=</a>
<a class="next" href="K112.html">&gt;</a>
</div></div>
</body>
</html>