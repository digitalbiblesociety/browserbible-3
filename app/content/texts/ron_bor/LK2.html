<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>LUCA 2 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="LK.html">Biblia Ortodoxă Română Sinodală (2006)</a><a class="location" href="LK.html">LUCA 2</a><a class="prev" href="LK1.html">&lt;</a>
<a class="home" href="index.html">=</a>
<a class="next" href="LK3.html">&gt;</a>
</div></div>
<div class="section chapter LK LK2 ron_bor ron " dir="ltr" lang="ro" data-id="LK2" data-nextid="LK3" data-previd="LK1">
<div class="c">2</div>
<div class="p">
<span class="v-num v-1">1&nbsp;</span><span class="v LK2_1" data-id="LK2_1">În zilele acelea a ieşit poruncă de la Cezarul August să se înscrie toată lumea.</span>
<span class="v-num v-2">2&nbsp;</span><span class="v LK2_2" data-id="LK2_2">Această înscriere s-a făcut întâi pe când Quirinius ocârmuia Siria.</span>
<span class="v-num v-3">3&nbsp;</span><span class="v LK2_3" data-id="LK2_3">Şi se duceau toţi să se înscrie, fiecare în cetatea sa.</span>
<span class="v-num v-4">4&nbsp;</span><span class="v LK2_4" data-id="LK2_4">Şi s-a suit şi Iosif din Galileea, din cetatea Nazaret, în Iudeea, în cetatea lui David care se numeşte Betleem, pentru că el era din casa şi din neamul lui David.</span>
<span class="v-num v-5">5&nbsp;</span><span class="v LK2_5" data-id="LK2_5">Ca să se înscrie împreună cu Maria, cea logodită cu el, care era însărcinată.</span>
<span class="v-num v-6">6&nbsp;</span><span class="v LK2_6" data-id="LK2_6">Dar pe când erau ei acolo, s-au împlinit zilele ca ea să nască,</span>
<span class="v-num v-7">7&nbsp;</span><span class="v LK2_7" data-id="LK2_7">Şi a născut pe Fiul său, Cel Unul-Născut şi L-a înfăşat şi L-a culcat în iesle, căci nu mai era loc de găzduire pentru ei.</span>
<span class="v-num v-8">8&nbsp;</span><span class="v LK2_8" data-id="LK2_8">Şi în ţinutul acela erau păstori, stând pe câmp şi făcând de strajă noaptea împrejurul turmei lor.</span>
<span class="v-num v-9">9&nbsp;</span><span class="v LK2_9" data-id="LK2_9">Şi iată îngerul Domnului a stătut lângă ei şi slava Domnului a strălucit împrejurul lor, şi ei s-au înfricoşat cu frică mare.</span>
<span class="v-num v-10">10&nbsp;</span><span class="v LK2_10" data-id="LK2_10">Dar îngerul le-a zis: Nu vă temeţi. Căci, iată, vă binevestesc vouă bucurie mare, care va fi pentru tot poporul.</span>
<span class="v-num v-11">11&nbsp;</span><span class="v LK2_11" data-id="LK2_11">Că vi s-a născut azi Mântuitor, Care este Hristos Domnul, în cetatea lui David.</span>
<span class="v-num v-12">12&nbsp;</span><span class="v LK2_12" data-id="LK2_12">Şi acesta va fi semnul: Veţi găsi un prunc înfăşat, culcat în iesle.</span>
<span class="v-num v-13">13&nbsp;</span><span class="v LK2_13" data-id="LK2_13">Şi deodată s-a văzut, împreună cu îngerul, mulţime de oaste cerească, lăudând pe Dumnezeu şi zicând:</span>
<span class="v-num v-14">14&nbsp;</span><span class="v LK2_14" data-id="LK2_14">Slavă întru cei de sus lui Dumnezeu şi pe pământ pace, între oameni bunăvoire!</span>
<span class="v-num v-15">15&nbsp;</span><span class="v LK2_15" data-id="LK2_15">Iar după ce îngerii au plecat de la ei, la cer, păstorii vorbeau unii către alţii: Să mergem dar până la Betleem, să vedem cuvântul acesta ce s-a făcut şi pe care Domnul ni l-a făcut cunoscut.</span>
<span class="v-num v-16">16&nbsp;</span><span class="v LK2_16" data-id="LK2_16">Şi, grăbindu-se, au venit şi au aflat pe Maria şi pe Iosif şi pe Prunc, culcat în iesle.</span>
<span class="v-num v-17">17&nbsp;</span><span class="v LK2_17" data-id="LK2_17">Şi văzându-L, au vestit cuvântul grăit lor despre acest Copil.</span>
<span class="v-num v-18">18&nbsp;</span><span class="v LK2_18" data-id="LK2_18">Şi toţi câţi auzeau se mirau de cele spuse lor de către păstori.</span>
<span class="v-num v-19">19&nbsp;</span><span class="v LK2_19" data-id="LK2_19">Iar Maria păstra toate aceste cuvinte, punându-le în inima sa.</span>
<span class="v-num v-20">20&nbsp;</span><span class="v LK2_20" data-id="LK2_20">Şi s-au întors păstorii, slăvind şi lăudând pe Dumnezeu, pentru toate câte auziseră şi văzuseră precum li se spusese.</span>
<span class="v-num v-21">21&nbsp;</span><span class="v LK2_21" data-id="LK2_21">Şi când s-au împlinit opt zile, ca să-L taie împrejur, I-au pus numele Iisus, cum a fost numit de înger, mai înainte de a se zămisli în pântece.</span>
<span class="v-num v-22">22&nbsp;</span><span class="v LK2_22" data-id="LK2_22">Şi când s-au împlinit zilele curăţirii lor, după legea lui Moise, L-au adus pe Prunc la Ierusalim, ca să-L pună înaintea Domnului.</span>
<span class="v-num v-23">23&nbsp;</span><span class="v LK2_23" data-id="LK2_23">Precum este scris în Legea Domnului, că orice întâi-născut de parte bărbătească să fie închinat Domnului.</span>
<span class="v-num v-24">24&nbsp;</span><span class="v LK2_24" data-id="LK2_24">Şi să dea jertfă, precum s-a zis în Legea Domnului, o pereche de turturele sau doi pui de porumbel.</span>
<span class="v-num v-25">25&nbsp;</span><span class="v LK2_25" data-id="LK2_25">Şi iată era un om în Ierusalim, cu numele Simeon; şi omul acesta era drept şi temător de Dumnezeu, aşteptând mângâierea lui Israel, şi Duhul Sfânt era asupra lui.</span>
<span class="v-num v-26">26&nbsp;</span><span class="v LK2_26" data-id="LK2_26">Şi lui i se vestise de către Duhul Sfânt că nu va vedea moartea până ce nu va vedea pe Hristosul Domnului.</span>
<span class="v-num v-27">27&nbsp;</span><span class="v LK2_27" data-id="LK2_27">Şi din îndemnul Duhului a venit la templu; şi când părinţii au adus înăuntru pe Pruncul Iisus, ca să facă pentru El după obiceiul Legii,</span>
<span class="v-num v-28">28&nbsp;</span><span class="v LK2_28" data-id="LK2_28">El L-a primit în braţele sale şi a binecuvântat pe Dumnezeu şi a zis:</span>
<span class="v-num v-29">29&nbsp;</span><span class="v LK2_29" data-id="LK2_29">Acum slobozeşte pe robul Tău, după cuvântul Tău, în pace,</span>
<span class="v-num v-30">30&nbsp;</span><span class="v LK2_30" data-id="LK2_30">Că ochii mei văzură mântuirea Ta,</span>
<span class="v-num v-31">31&nbsp;</span><span class="v LK2_31" data-id="LK2_31">Pe care ai gătit-o înaintea feţei tuturor popoarelor,</span>
<span class="v-num v-32">32&nbsp;</span><span class="v LK2_32" data-id="LK2_32">Lumină spre descoperirea neamurilor şi slavă poporului Tău Israel.</span>
<span class="v-num v-33">33&nbsp;</span><span class="v LK2_33" data-id="LK2_33">Iar Iosif şi mama Lui se mirau de ceea ce se vorbea despre Prunc.</span>
<span class="v-num v-34">34&nbsp;</span><span class="v LK2_34" data-id="LK2_34">Şi i-a binecuvântat Simeon şi a zis către Maria, mama Lui: Iată, Acesta este pus spre căderea şi spre ridicarea multora din Israel şi ca un semn care va stârni împotriviri.</span>
<span class="v-num v-35">35&nbsp;</span><span class="v LK2_35" data-id="LK2_35">Şi prin sufletul tău va trece sabie, ca să se descopere gândurile din multe inimi.</span>
<span class="v-num v-36">36&nbsp;</span><span class="v LK2_36" data-id="LK2_36">Şi era şi Ana proorociţa, fiica lui Fanuel, din seminţia lui Aşer, ajunsă la adânci bătrâneţe şi care trăise cu bărbatul ei şapte ani de la fecioria sa.</span>
<span class="v-num v-37">37&nbsp;</span><span class="v LK2_37" data-id="LK2_37">Şi ea era văduvă, în vârstă de optzeci şi patru de ani, şi nu se depărta de templu, slujind noaptea şi ziua în post şi în rugăciuni.</span>
<span class="v-num v-38">38&nbsp;</span><span class="v LK2_38" data-id="LK2_38">Şi venind ea în acel ceas, lăuda pe Dumnezeu şi vorbea despre Prunc tuturor celor ce aşteptau mântuire în Ierusalim.</span>
<span class="v-num v-39">39&nbsp;</span><span class="v LK2_39" data-id="LK2_39">După ce au săvârşit toate, s-au întors în Galileea, în cetatea lor Nazaret.</span>
<span class="v-num v-40">40&nbsp;</span><span class="v LK2_40" data-id="LK2_40">Iar Copilul creştea şi Se întărea cu duhul, umplându-Se de înţelepciune şi harul lui Dumnezeu era asupra Lui.</span>
<span class="v-num v-41">41&nbsp;</span><span class="v LK2_41" data-id="LK2_41">Şi părinţii Lui, în fiecare an, se duceau de sărbătoarea Paştilor, la Ierusalim.</span>
<span class="v-num v-42">42&nbsp;</span><span class="v LK2_42" data-id="LK2_42">Iar când a fost El de doisprezece ani, s-au suit la Ierusalim, după obiceiul sărbătorii.</span>
<span class="v-num v-43">43&nbsp;</span><span class="v LK2_43" data-id="LK2_43">Şi sfârşindu-se zilele, pe când se întorceau ei, Copilul Iisus a rămas în Ierusalim şi părinţii Lui nu ştiau.</span>
<span class="v-num v-44">44&nbsp;</span><span class="v LK2_44" data-id="LK2_44">Şi socotind că este în ceata călătorilor de drum, au venit cale de o zi, căutându-L printre rude şi printre cunoscuţi.</span>
<span class="v-num v-45">45&nbsp;</span><span class="v LK2_45" data-id="LK2_45">Şi, negăsindu-L, s-au întors la Ierusalim, căutându-L.</span>
<span class="v-num v-46">46&nbsp;</span><span class="v LK2_46" data-id="LK2_46">Iar după trei zile L-au aflat în templu, şezând în mijlocul învăţătorilor, ascultându-i şi întrebându-i.</span>
<span class="v-num v-47">47&nbsp;</span><span class="v LK2_47" data-id="LK2_47">Şi toţi care Îl auzeau se minunau de priceperea şi de răspunsurile Lui.</span>
<span class="v-num v-48">48&nbsp;</span><span class="v LK2_48" data-id="LK2_48">Şi văzându-L, rămaseră uimiţi, iar mama Lui a zis către El: Fiule, de ce ne-ai făcut nouă aşa? Iată, tatăl Tău şi eu Te-am căutat îngrijoraţi.</span>
<span class="v-num v-49">49&nbsp;</span><span class="v LK2_49" data-id="LK2_49">Şi El a zis către ei: De ce era să Mă căutaţi? Oare, nu ştiaţi că în cele ale Tatălui Meu trebuie să fiu?</span>
<span class="v-num v-50">50&nbsp;</span><span class="v LK2_50" data-id="LK2_50">Dar ei n-au înţeles cuvântul pe care l-a spus lor.</span>
<span class="v-num v-51">51&nbsp;</span><span class="v LK2_51" data-id="LK2_51">Şi a coborât cu ei şi a venit în Nazaret şi le era supus. Iar mama Lui păstra în inima ei toate aceste cuvinte.</span>
<span class="v-num v-52">52&nbsp;</span><span class="v LK2_52" data-id="LK2_52">Şi Iisus sporea cu înţelepciunea şi cu vârsta şi cu harul la Dumnezeu şi la oameni.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="LK1.html">&lt;</a>
<a class="home" href="index.html">=</a>
<a class="next" href="LK3.html">&gt;</a>
</div></div>
</body>
</html>