<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOV 35 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JB.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="JB.html">CARTEA LUI IOV 35</a><a class="prev" href="JB34.html">&lt;</a>
<a class="home" href="index.html">=</a>
<a class="next" href="JB36.html">&gt;</a>
</div></div>
<div class="section chapter JB JB35 ron_roa ron " dir="ltr" lang="ro" data-id="JB35" data-nextid="JB36" data-previd="JB34">
<div class="c">35</div>
<div class="p">
<span class="v-num v-1">1&nbsp;</span><span class="v JB35_1" data-id="JB35_1">Elihu a vorbit mai departe şi a zis:</span>
<span class="v-num v-2">2&nbsp;</span><span class="v JB35_2" data-id="JB35_2">"De ce-ai adus tu toate acestea'n judecată? Tu cine eşti, de zis-ai: - Eu, eu sunt drept la Domnul!?</span>
<span class="v-num v-3">3&nbsp;</span><span class="v JB35_3" data-id="JB35_3">sau spui: - Ce-mi este bine sau rău, păcătuind?</span>
<span class="v-num v-4">4&nbsp;</span><span class="v JB35_4" data-id="JB35_4">Acum îţi voi răspunde, şi ţie, dar şi celor ce-ţi sunt prieteni, trei.</span>
<span class="v-num v-5">5&nbsp;</span><span class="v JB35_5" data-id="JB35_5">Priveşte'n cer şi vezi şi socoteşte norii, cât îţi sunt ei de sus.</span>
<span class="v-num v-6">6&nbsp;</span><span class="v JB35_6" data-id="JB35_6">Păcătuieşti; ei, şi? iar dacă mult îţi este păcatul, ce poţi face?</span>
<span class="v-num v-7">7&nbsp;</span><span class="v JB35_7" data-id="JB35_7">De vreme ce, să zicem, eşti drept, Lui ce-o să-I dai? sau, dacă vrei, ce oare ia El din mâna ta?</span>
<span class="v-num v-8">8&nbsp;</span><span class="v JB35_8" data-id="JB35_8">Păcatul tău l-atinge tot pe un om ca tine, dreptatea ta-l priveşte pe fiul pui de om.</span>
<span class="v-num v-9">9&nbsp;</span><span class="v JB35_9" data-id="JB35_9">Ei sunt acei ce strigă sub cruntă asuprire şi ei răcnesc din braţu'nmulţit în jurul lor.</span>
<span class="v-num v-10">10&nbsp;</span><span class="v JB35_10" data-id="JB35_10">Şi n'au zis: - Unde-i Domnul, Cel care m'a făcut? şi Cel ce rânduieşte vegheri la ceas de noapte,</span>
<span class="v-num v-11">11&nbsp;</span><span class="v JB35_11" data-id="JB35_11">Cel ce mă osebeşte de vitele ţărânii, de păsări în văzduh?</span>
<span class="v-num v-12">12&nbsp;</span><span class="v JB35_12" data-id="JB35_12">Acolo or să strige şi n'or fi auziţi, şi-aceasta din pricina ocării celor răi.</span>
<span class="v-num v-13">13&nbsp;</span><span class="v JB35_13" data-id="JB35_13">Că Domnul nu voieşte să vadă făr'de-calea ; Atoateţiitorul, El Însuşi ia aminte</span>
<span class="v-num v-14">14&nbsp;</span><span class="v JB35_14" data-id="JB35_14">la cei fără de lege, şi mă va mântui. Iar dacă poţi să-L lauzi, aşa cum este El, El te-o chema'nainte-I şi te va judeca.</span>
<span class="v-num v-15">15&nbsp;</span><span class="v JB35_15" data-id="JB35_15">Şi-acum, că nici mânia nu I se ia în seamă şi nici că El cunoaşte prea bine ce-i greşala,</span>
<span class="v-num v-16">16&nbsp;</span><span class="v JB35_16" data-id="JB35_16">zadarnic îşi deschide Iov gura să grăiască şi, neştiind ce spune, se-agaţă de cuvinte".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JB34.html">&lt;</a>
<a class="home" href="index.html">=</a>
<a class="next" href="JB36.html">&gt;</a>
</div></div>
</body>
</html>