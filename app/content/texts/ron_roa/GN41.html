<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FACEREA ÎNTÂIA CARTE A LUI MOISE 41 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="GN.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="GN.html">FACEREA ÎNTÂIA CARTE A LUI MOISE 41</a><a class="prev" href="GN40.html">&lt;</a>
<a class="home" href="index.html">=</a>
<a class="next" href="GN42.html">&gt;</a>
</div></div>
<div class="section chapter GN GN41 ron_roa ron " dir="ltr" lang="ro" data-id="GN41" data-nextid="GN42" data-previd="GN40">
<div class="c">41</div>
<div class="p">
<span class="v-num v-1">1&nbsp;</span><span class="v GN41_1" data-id="GN41_1">Şi a fost că după doi ani a avut şi Faraon un vis. Se făcea că stătea lângă Râu ;</span>
<span class="v-num v-2">2&nbsp;</span><span class="v GN41_2" data-id="GN41_2">şi iată, din Râu au ieşit şapte vaci, frumoase la vedere şi grase la trup, şi păşteau pe mal.</span>
<span class="v-num v-3">3&nbsp;</span><span class="v GN41_3" data-id="GN41_3">Dar din râu au ieşit după ele alte şapte vaci, urâte la vedere şi slabe la trup, şi stăteau pe malul Râului lângă celelalte vaci;</span>
<span class="v-num v-4">4&nbsp;</span><span class="v GN41_4" data-id="GN41_4">şi vacile cele urâte şi slabe la trup le-au înghiţit pe cele şapte vaci frumoase la vedere şi grase. Atunci Faraon s'a trezit.</span>
<span class="v-num v-5">5&nbsp;</span><span class="v GN41_5" data-id="GN41_5">Apoi iar a adormit şi a avut un al doilea vis: Iată că şapte spice de grâu, pline şi frumoase, creşteau dintr'un singur pai;</span>
<span class="v-num v-6">6&nbsp;</span><span class="v GN41_6" data-id="GN41_6">dar iată că după ele s'au ivit alte şapte spice, subţiri şi pălite de vântul de răsărit;</span>
<span class="v-num v-7">7&nbsp;</span><span class="v GN41_7" data-id="GN41_7">şi cele şapte spice subţiri şi pălite le-au înghiţit pe cele şapte spice frumoase şi pline. Atunci s'a trezit Faraon, şi iată că era un vis!</span>
<span class="v-num v-8">8&nbsp;</span><span class="v GN41_8" data-id="GN41_8">Iar dacă s'a făcut dimineaţă, sufletul i s'a tulburat; şi a trimis să-i cheme pe toţi magii Egiptului şi pe toţi înţelepţii lui; şi le-a povestit Faraon visul, dar nu era cine să i-l tâlcuiască lui Faraon.</span>
<span class="v-num v-9">9&nbsp;</span><span class="v GN41_9" data-id="GN41_9">Atunci marele paharnic a prins a-i grăi lui Faraon şi i-a zis: "Astăzi îmi aduc aminte de păcatul meu .</span>
<span class="v-num v-10">10&nbsp;</span><span class="v GN41_10" data-id="GN41_10">S'a mâniat odată Faraon pe dregătorii săi şi ne-a pus sub pază în casa căpeteniei gărzii, pe mine şi pe marele pitar.</span>
<span class="v-num v-11">11&nbsp;</span><span class="v GN41_11" data-id="GN41_11">Amândoi am visat atunci câte un vis în aceeaşi noapte - şi eu, şi el -, fiecare având un vis cu însemnare deosebită.</span>
<span class="v-num v-12">12&nbsp;</span><span class="v GN41_12" data-id="GN41_12">Era cu noi acolo un tânăr evreu, un rob al căpeteniei gărzii; şi dacă i le-am spus, el ni le-a tâlcuit.</span>
<span class="v-num v-13">13&nbsp;</span><span class="v GN41_13" data-id="GN41_13">Şi cum ne-a tâlcuit el, aşa s'a şi întâmplat: eu am fost din nou aşezat în dregătoria mea, iar acela a fost spânzurat".</span>
<span class="v-num v-14">14&nbsp;</span><span class="v GN41_14" data-id="GN41_14">Atunci a trimis Faraon şi l-a chemat pe Iosif. Şi de'ndată l-au scos din temniţă, l-au tuns, i-au dat haine curate, şi aşa a venit la Faraon.</span>
<span class="v-num v-15">15&nbsp;</span><span class="v GN41_15" data-id="GN41_15">Iar Faraon i-a zis lui Iosif: "Am avut un vis, dar nu-i cine să mi-l tâlcuiască. Eu însă am aflat spunându-se despre tine că numa' ce auzi visele, le şi tâlcuieşti".</span>
<span class="v-num v-16">16&nbsp;</span><span class="v GN41_16" data-id="GN41_16">Iosif i-a răspuns lui Faraon, zicându-i: "Nu eu, ci Dumnezeu îi va da lui Faraon un răspuns mântuitor".</span>
<span class="v-num v-17">17&nbsp;</span><span class="v GN41_17" data-id="GN41_17">Faraon i-a grăit apoi lui Iosif, zicându-i: "Iată că'n visul meu stăteam pe malul Râului;</span>
<span class="v-num v-18">18&nbsp;</span><span class="v GN41_18" data-id="GN41_18">şi iată că din Râu au ieşit şapte vaci grase la trup şi frumoase la vedere şi păşteau pe mal;</span>
<span class="v-num v-19">19&nbsp;</span><span class="v GN41_19" data-id="GN41_19">şi iată că după ele au ieşit alte şapte vaci, rele şi urâte la vedere şi slabe la trup, de-o urâţenie cum eu n'am văzut în toată ţara Egiptului;</span>
<span class="v-num v-20">20&nbsp;</span><span class="v GN41_20" data-id="GN41_20">iar cele şapte vaci urâte şi slabe le-au înghiţit pe cele şapte vaci dintâi, frumoase şi grase,</span>
<span class="v-num v-21">21&nbsp;</span><span class="v GN41_21" data-id="GN41_21">şi măcar că [acestea] intraseră cu totu'n pântecele lor, nu se cunoştea că le intraseră'n pântece: erau tot atât de urâte la vedere ca şi la'nceput. Şi dacă m'am trezit, am adormit din nou.</span>
<span class="v-num v-22">22&nbsp;</span><span class="v GN41_22" data-id="GN41_22">Şi'n visul meu am văzut cum dintr'un singur pai au ieşit şapte spice pline şi frumoase.</span>
<span class="v-num v-23">23&nbsp;</span><span class="v GN41_23" data-id="GN41_23">Şi după ele au ieşit alte şapte spice, subţiri şi pălite de vântul de răsărit;</span>
<span class="v-num v-24">24&nbsp;</span><span class="v GN41_24" data-id="GN41_24">şi cele şapte spice subţiri şi pălite le-au înghiţit pe cele şapte spice frumoase şi pline. Le-am spus pe acestea magilor, dar nimeni n'a fost să mi le tâlcuiască".</span>
<span class="v-num v-25">25&nbsp;</span><span class="v GN41_25" data-id="GN41_25">I-a zis Iosif lui Faraon: "Visul lui Faraon este unul: Dumnezeu i-a arătat lui Faraon ceea ce va să facă.</span>
<span class="v-num v-26">26&nbsp;</span><span class="v GN41_26" data-id="GN41_26">Cele şapte vaci frumoase sunt şapte ani, cele şapte spice frumoase sunt şapte ani: visul lui Faraon este unul.</span>
<span class="v-num v-27">27&nbsp;</span><span class="v GN41_27" data-id="GN41_27">Cele şapte vaci urâte şi slabe, care au ieşit după ele, sunt şapte ani; cele şapte spice subţiri şi pălite de vântul de răsărit sunt şapte ani: vor fi şapte ani de foamete.</span>
<span class="v-num v-28">28&nbsp;</span><span class="v GN41_28" data-id="GN41_28">Acesta-i cuvântul pe care i l-am spus lui Faraon: Dumnezeu i-a arătat lui Faraon ceea ce va să facă.</span>
<span class="v-num v-29">29&nbsp;</span><span class="v GN41_29" data-id="GN41_29">Iată, vin şapte ani de mare belşug în tot pământul Egiptului.</span>
<span class="v-num v-30">30&nbsp;</span><span class="v GN41_30" data-id="GN41_30">După ei vor veni şapte ani de foamete; uitat va fi tot belşugul în ţara Egiptului, foametea va secătui ţara,</span>
<span class="v-num v-31">31&nbsp;</span><span class="v GN41_31" data-id="GN41_31">iar belşugul nu va mai fi cunoscut în ţară din pricina foametei de după el, că va fi foarte grea.</span>
<span class="v-num v-32">32&nbsp;</span><span class="v GN41_32" data-id="GN41_32">Şi dacă visul i s'a arătat lui Faraon de două ori, e pentru că Dumnezeu Şi-a hotărât cuvântul şi Se grăbeşte să-l plinească.</span>
<span class="v-num v-33">33&nbsp;</span><span class="v GN41_33" data-id="GN41_33">Şi acum, să aleagă Faraon un bărbat priceput şi înţelept şi să-l aşeze peste toată ţara Egiptului.</span>
<span class="v-num v-34">34&nbsp;</span><span class="v GN41_34" data-id="GN41_34">Aceasta să facă Faraon, şi să aşeze ispravnici peste ţară, pentru ca'n cei şapte ani de belşug să adune a cincea parte din strânsura Egiptului.</span>
<span class="v-num v-35">35&nbsp;</span><span class="v GN41_35" data-id="GN41_35">Să adune ei toate bucatele celor şapte ani buni care vin şi să dea grâul pe mâna lui Faraon, iar bucatele să fie puse sub pază prin cetăţi;</span>
<span class="v-num v-36">36&nbsp;</span><span class="v GN41_36" data-id="GN41_36">aceste bucate vor fi rezerva ţării pentru cei şapte ani de foamete ce vor veni în ţara Egiptului, şi astfel ţara nu va pieri de foame".</span>
<span class="v-num v-37">37&nbsp;</span><span class="v GN41_37" data-id="GN41_37">Aceste cuvinte au plăcut lui Faraon şi tuturor dregătorilor săi.</span>
<span class="v-num v-38">38&nbsp;</span><span class="v GN41_38" data-id="GN41_38">Şi le-a zis Faraon tuturor dregătorilor săi: "Am mai găsi noi oare un om ca el, în care să fie duhul lui Dumnezeu?"</span>
<span class="v-num v-39">39&nbsp;</span><span class="v GN41_39" data-id="GN41_39">Apoi a zis Faraon către Iosif: "De vreme ce Dumnezeu ţi-a descoperit ţie toate acestea, om mai înţelept şi mai priceput decât tine nu se află.</span>
<span class="v-num v-40">40&nbsp;</span><span class="v GN41_40" data-id="GN41_40">Tu să fii dar în fruntea casei mele . Tot poporul meu se va supune poruncii tale, iar eu numai prin tronul meu voi fi mai mare decât tine!"</span>
<span class="v-num v-41">41&nbsp;</span><span class="v GN41_41" data-id="GN41_41">I-a zis Faraon lui Iosif: "Iată, eu te pun astăzi peste toată ţara Egiptului!",</span>
<span class="v-num v-42">42&nbsp;</span><span class="v GN41_42" data-id="GN41_42">şi şi-a scos Faraon inelul din deget şi l-a pus în degetul lui Iosif, l-a îmbrăcat în haină de vison, i-a pus la gât colan de aur,</span>
<span class="v-num v-43">43&nbsp;</span><span class="v GN41_43" data-id="GN41_43">şi a făcut să fie purtat în cea de a doua sa trăsură, şi crainicul striga înainte-i: "Abrek!" Şi'n felul acesta l-a pus peste toată ţara Egiptului.</span>
<span class="v-num v-44">44&nbsp;</span><span class="v GN41_44" data-id="GN41_44">Apoi Faraon a zis către Iosif: "Eu sunt Faraon! În toată ţara Egiptului nimeni nu-şi va mişca mâna sau piciorul fără'ncuviinţarea ta!"</span>
<span class="v-num v-45">45&nbsp;</span><span class="v GN41_45" data-id="GN41_45">Şi l-a numit Faraon pe Iosif cu numele de Ţafnat-Paneah şi i-a dat-o de soţie pe Asineta, fiica lui Poti-Fera , marele preot din Iliopolis .</span>
<span class="v-num v-46">46&nbsp;</span><span class="v GN41_46" data-id="GN41_46">Iosif era de treizeci de ani când s'a înfăţişat înaintea lui Faraon, regele Egiptului. Ieşind apoi Iosif de la faţa lui Faraon, a cutreierat toată ţara Egiptului.</span>
<span class="v-num v-47">47&nbsp;</span><span class="v GN41_47" data-id="GN41_47">Şi'n cei şapte ani de belşug a rodit pământul cu mare rodnicie.</span>
<span class="v-num v-48">48&nbsp;</span><span class="v GN41_48" data-id="GN41_48">Iar el a adunat toate bucatele celor şapte ani care-au fost cu belşug în ţara Egiptului şi le-a pus prin cetăţi, în fiecare cetate punând strânsura câmpurilor dimprejur.</span>
<span class="v-num v-49">49&nbsp;</span><span class="v GN41_49" data-id="GN41_49">A strâns Iosif grâu îmbelşugat ca nisipul mării, până ce nu l-au mai putut socoti, de mult ce era.</span>
<span class="v-num v-50">50&nbsp;</span><span class="v GN41_50" data-id="GN41_50">Înainte însă de a fi sosit cei şapte ani de foamete, lui Iosif i s'au născut doi fii, aduşi pe lume de Asineta, fata lui Poti-Fera, preotul din Iliopolis.</span>
<span class="v-num v-51">51&nbsp;</span><span class="v GN41_51" data-id="GN41_51">Celui întâi-născut i-a pus Iosif numele Manase, "pentru că [şi-a zis el] m'a făcut Dumnezeu să-mi uit toate necazurile şi toată casa tatălui meu";</span>
<span class="v-num v-52">52&nbsp;</span><span class="v GN41_52" data-id="GN41_52">iar celuilalt i-a pus numele Efraim, "pentru că [şi-a zis el] Dumnezeu m'a făcut roditor în pământul suferinţei mele".</span>
<span class="v-num v-53">53&nbsp;</span><span class="v GN41_53" data-id="GN41_53">Iar după ce au trecut cei şapte ani de belşug care au fost în ţara Egiptului,</span>
<span class="v-num v-54">54&nbsp;</span><span class="v GN41_54" data-id="GN41_54">au prins a veni cei şapte ani de foamete, după cum spusese Iosif. Foamete s'a făcut atunci în toate ţările, dar în toată ţara Egiptului era pâine.</span>
<span class="v-num v-55">55&nbsp;</span><span class="v GN41_55" data-id="GN41_55">Când însă a flămânzit şi toată ţara Egiptului, atunci poporul a strigat la Faraon să-i dea pâine, dar Faraon a zis către toţi Egiptenii: "Duceţi-vă la Iosif; ce vă va spune el, aceea faceţi!"</span>
<span class="v-num v-56">56&nbsp;</span><span class="v GN41_56" data-id="GN41_56">Şi dacă foametea s'a'ntins pe tot cuprinsul ţării, a deschis Iosif toate grânarele şi vindea pâine tuturor Egiptenilor.</span>
<span class="v-num v-57">57&nbsp;</span><span class="v GN41_57" data-id="GN41_57">Dar toate ţările veneau în Egipt să cumpere pâine de la Iosif, căci foametea se înstăpânise'n tot pământul.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="GN40.html">&lt;</a>
<a class="home" href="index.html">=</a>
<a class="next" href="GN42.html">&gt;</a>
</div></div>
</body>
</html>