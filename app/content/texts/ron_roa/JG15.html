<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA JUDECĂTORILOR 15 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JG.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="JG.html">CARTEA JUDECĂTORILOR 15</a><a class="prev" href="JG14.html">&lt;</a>
<a class="home" href="index.html">=</a>
<a class="next" href="JG16.html">&gt;</a>
</div></div>
<div class="section chapter JG JG15 ron_roa ron " dir="ltr" lang="ro" data-id="JG15" data-nextid="JG16" data-previd="JG14">
<div class="c">15</div>
<div class="p">
<span class="v-num v-1">1&nbsp;</span><span class="v JG15_1" data-id="JG15_1">Şi a fost că după câtva timp, la vremea secerişului, Samson s'a dus să-şi vadă femeia, aducând cu el un ied. Şi a zis: "Vreau să intru la femeia mea, în odaia ei de culcare". Dar tatăl ei nu l-a lăsat să intre.</span>
<span class="v-num v-2">2&nbsp;</span><span class="v JG15_2" data-id="JG15_2">Şi a zis tatăl ei: "Am crezut că'ntr'adevăr ai urât-o şi i-am dat-o unuia din prietenii tăi. Iată, sora ei mai tânără nu e oare mai bună decât ea? Să fie a ta în locul ei".</span>
<span class="v-num v-3">3&nbsp;</span><span class="v JG15_3" data-id="JG15_3">Iar Samson le-a zis: "Nevinovat voi fi eu de acum în faţa Filistenilor, de vreme ce le voi face rău!"</span>
<span class="v-num v-4">4&nbsp;</span><span class="v JG15_4" data-id="JG15_4">Şi ducându-se Samson, a prins trei sute de vulpi şi le-a legat câte două coadă de coadă şi, luând făclii, a legat câte o făclie între două cozi.</span>
<span class="v-num v-5">5&nbsp;</span><span class="v JG15_5" data-id="JG15_5">Şi, aprinzând făcliile, a dat drumul vulpilor în holdele Filistenilor; şi a ars totul, de la grâul de pe arie până la grâul încă nesecerat şi chiar până la vii şi măslini.</span>
<span class="v-num v-6">6&nbsp;</span><span class="v JG15_6" data-id="JG15_6">Iar Filistenii au zis: "Cine a făcut asta?...". Şi li s'a spus: "Samson, ginerele Timneanului, pentru că acela i-a luat femeia şi a dat-o după un fârtat de-al lui". Iar Filistenii s'au dus şi au ars-o cu foc, pe ea şi casa tatălui ei.</span>
<span class="v-num v-7">7&nbsp;</span><span class="v JG15_7" data-id="JG15_7">Samson însă le-a zis: "Cu toate că asta aţi făcut voi cu ea, eu tot mă voi răzbuna pe voi, şi doar după aceea voi fi liniştit".</span>
<span class="v-num v-8">8&nbsp;</span><span class="v JG15_8" data-id="JG15_8">Şi le-a dat o bătaie straşnică, lovindu-i peste fluiere şi peste coapse. Apoi s'a dus de acolo şi a locuit într'o peşteră din stânca Etam.</span>
<span class="v-num v-9">9&nbsp;</span><span class="v JG15_9" data-id="JG15_9">Iar Filistenii s'au suit şi şi-au aşezat tabăra în [ţinutul] lui Iuda şi s'au întins până la Lehi.</span>
<span class="v-num v-10">10&nbsp;</span><span class="v JG15_10" data-id="JG15_10">Iar oamenii din Iuda le-au zis: "De ce-aţi venit împotriva noastră?" Filistenii au răspuns: "Am venit să-l legăm pe Samson şi să-i facem ce ne-a făcut el".</span>
<span class="v-num v-11">11&nbsp;</span><span class="v JG15_11" data-id="JG15_11">Trei mii de oameni din Iuda s'au dus atunci la gura stâncii Etam şi i-au zis lui Samson: "Oare nu ştii că Filistenii sunt stăpâni peste noi? De ce ne-ai făcut tu asta?" Iar Samson le-a zis: "Cum mi-au făcut ei mie, aşa le-am făcut eu lor".</span>
<span class="v-num v-12">12&nbsp;</span><span class="v JG15_12" data-id="JG15_12">Dar ei i-au zis: "Noi am venit să te legăm şi să te dăm în mâinile Filistenilor". Iar el le-a zis: "Juraţi-mi că nu vă veţi arunca asupră-mi!"</span>
<span class="v-num v-13">13&nbsp;</span><span class="v JG15_13" data-id="JG15_13">Iar ei au zis: "Nu, ci doar te vom lega strâns şi te vom da în mâna lor, dar de ucis nu te vom ucide". Şi l-au legat cu două funii noi şi l-au dus de la stânca aceea.</span>
<span class="v-num v-14">14&nbsp;</span><span class="v JG15_14" data-id="JG15_14">Şi dacă a ajuns el la Lehi, Filistenii strigau de bucurie, şi i-au ieşit, alergând, înainte. Dar Duhul Domnului S'a repezit asupră-i, iar funiile cu care-i erau legate braţele s'au făcut ca nişte câlţi apucaţi de foc: legăturile de pe braţele lui s'au topit.</span>
<span class="v-num v-15">15&nbsp;</span><span class="v JG15_15" data-id="JG15_15">Şi găsind el o falcă de măgar aruncată prin preajmă, şi-a întins mâna, a apucat-o şi a omorât cu ea o mie de bărbaţi.</span>
<span class="v-num v-16">16&nbsp;</span><span class="v JG15_16" data-id="JG15_16">Şi a zis Samson:"Cu o falcă de măgar i-am dat gata, cu o falcă de măgar am ucis o mie".</span>
<span class="v-num v-17">17&nbsp;</span><span class="v JG15_17" data-id="JG15_17">Şi a fost că după ce a încetat să grăiască, a aruncat din mână falca şi a numit locul acela Ramat-Lehi .</span>
<span class="v-num v-18">18&nbsp;</span><span class="v JG15_18" data-id="JG15_18">Şi era el foarte însetat. Şi a strigat către Domnul, zicând: "Tu ai binevoit a da această mare mântuire prin mâna robului Tău, iar acum eu voi muri de sete şi voi cădea în mâna celor netăiaţi-împrejur?...".</span>
<span class="v-num v-19">19&nbsp;</span><span class="v JG15_19" data-id="JG15_19">Atunci Dumnezeu a făcut să se ivească o deschizătură în falcă, şi din ea a ieşit apă . Iar el a băut şi duhul i-a revenit şi s'a înviorat; de aceea s'a numit el [locul acela] Izvorul-celui-ce-se-roagă, până'n ziua de azi.</span>
<span class="v-num v-20">20&nbsp;</span><span class="v JG15_20" data-id="JG15_20">Şi el i-a fost judecător lui Israel, în zilele Filistenilor, vreme de douăzeci de ani.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JG14.html">&lt;</a>
<a class="home" href="index.html">=</a>
<a class="next" href="JG16.html">&gt;</a>
</div></div>
</body>
</html>