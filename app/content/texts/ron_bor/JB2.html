<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOV 2 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JB.html">Biblia Ortodoxă Română Sinodală (2006)</a><a class="location" href="JB.html">CARTEA LUI IOV 2</a><a class="prev" href="JB1.html">&lt;</a>
<a class="home" href="index.html">=</a>
<a class="next" href="JB3.html">&gt;</a>
</div></div>
<div class="section chapter JB JB2 ron_bor ron " dir="ltr" lang="ro" data-id="JB2" data-nextid="JB3" data-previd="JB1">
<div class="c">2</div>
<div class="p">
<span class="v-num v-1">1&nbsp;</span><span class="v JB2_1" data-id="JB2_1">Şi iarăşi au venit într-o zi îngerii lui Dumnezeu să se înfăţişeze înaintea Domnului şi Satan a venit şi el printre ei să se înfăţişeze înaintea Domnului.</span>
<span class="v-num v-2">2&nbsp;</span><span class="v JB2_2" data-id="JB2_2">Şi Domnul a zis către Satan: "De unde vii?" Iar Satan a răspuns Domnului şi a zis: "Am dat târcoale pe pământ şi m-am plimbat în sus şi în jos".</span>
<span class="v-num v-3">3&nbsp;</span><span class="v JB2_3" data-id="JB2_3">Şi Domnul a zis către Satan: "Ai luat tu seama la robul Meu Iov? Că nu este nici unul ca el pe pământ, fără prihană şi drept şi temător de Dumnezeu şi care să se ferească de ce este rău. El se ţine cu putere în statornicia lui şi tu M-ai întărâtat pe nedrept împotriva lui ca să-l prăpădesc".</span>
<span class="v-num v-4">4&nbsp;</span><span class="v JB2_4" data-id="JB2_4">Dar Satan a răspuns Domnului şi a zis: "Cojoc pentru cojoc! Că tot ce are omul dă pentru viaţa lui.</span>
<span class="v-num v-5">5&nbsp;</span><span class="v JB2_5" data-id="JB2_5">Dar ia întinde-ţi mâna şi atinge-Te de osul şi de carnea lui! Să vedem dacă nu Te va blestema în faţă!"</span>
<span class="v-num v-6">6&nbsp;</span><span class="v JB2_6" data-id="JB2_6">Şi Domnul a zis către Satan: "Îl dau în puterea ta! Numai nu te atinge de viaţa lui".</span>
<span class="v-num v-7">7&nbsp;</span><span class="v JB2_7" data-id="JB2_7">Atunci Satan a plecat dinaintea Domnului şi a lovit pe Iov cu lepră, din tălpile picioarelor până în creştetul capului.</span>
<span class="v-num v-8">8&nbsp;</span><span class="v JB2_8" data-id="JB2_8">Şi a luat Iov un ciob ca să se scarpine şi şedea pe gunoi, afară din oraş.</span>
<span class="v-num v-9">9&nbsp;</span><span class="v JB2_9" data-id="JB2_9">Atunci nevasta lui a zis către el: "Te ţii mereu în statornicia ta? Blesteamă pe Dumnezeu şi mori!</span>
<span class="v-num v-10">10&nbsp;</span><span class="v JB2_10" data-id="JB2_10">Dar Iov i-a răspuns: "Vorbeşti cum ar vorbi una din femeile nebune! Ce? Dacă am primit de la Dumnezeu cele bune, nu vom primi oare şi pe cele rele?" Şi în toate acestea, Iov n-a păcătuit de loc cu buzele sale.</span>
<span class="v-num v-11">11&nbsp;</span><span class="v JB2_11" data-id="JB2_11">Iar trei prieteni ai lui Iov au aflat despre toate aceste nenorociri care dăduseră peste el şi au venit fiecare din ţara lui şi ei erau: Elifaz din Teman, Bildad din Şuah şi Ţofar din Naamah. Ei se înţeleseseră împreună să vină să împărtăşească durerea lui şi să-l mângâie.</span>
<span class="v-num v-12">12&nbsp;</span><span class="v JB2_12" data-id="JB2_12">Şi când ei şi-au ridicat ochii de departe nu l-au mai recunoscut. Atunci au slobozit glasurile lor, s-au tânguit şi şi-au sfâşiat fiecare veşmântul şi şi-au presărat capul cu ţărână.</span>
<span class="v-num v-13">13&nbsp;</span><span class="v JB2_13" data-id="JB2_13">Apoi au şezut pe pământ, lângă el, şapte zile şi şapte nopţi, fără să-i spună nici un cuvânt, căci vedeau cât este de mare durerea lui.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JB1.html">&lt;</a>
<a class="home" href="index.html">=</a>
<a class="next" href="JB3.html">&gt;</a>
</div></div>
</body>
</html>