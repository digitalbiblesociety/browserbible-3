<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A TREIA A REGILOR 22 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="K1.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="K1.html">CARTEA A TREIA A REGILOR 22</a><a class="prev" href="K121.html">&lt;</a>
<a class="home" href="index.html">=</a>
<a class="next" href="K21.html">&gt;</a>
</div></div>
<div class="section chapter K1 K122 ron_roa ron " dir="ltr" lang="ro" data-id="K122" data-nextid="K21" data-previd="K121">
<div class="c">22</div>
<div class="p">
<span class="v-num v-1">1&nbsp;</span><span class="v K122_1" data-id="K122_1">Au trecut trei ani fără război între Siria şi Israel.</span>
<span class="v-num v-2">2&nbsp;</span><span class="v K122_2" data-id="K122_2">Şi a fost că în cel de al treilea an s'a coborât Iosafat, regele lui Iuda, la regele lui Israel.</span>
<span class="v-num v-3">3&nbsp;</span><span class="v K122_3" data-id="K122_3">Iar regele lui Israel a zis către servii săi: "Ştiţi voi oare că Ramotul Galaadului este al nostru, iar noi de atâta vreme tăcem şi ne lenevim să-l scoatem din mâna regelui Siriei?"</span>
<span class="v-num v-4">4&nbsp;</span><span class="v K122_4" data-id="K122_4">Apoi regele lui Israel a zis către Iosafat: "Oare vei merge şi tu cu noi să ne războim pentru Ramotul Galaadului?" Iar Iosafat a zis: "Cum sunt eu, aşa şi tu; cum e poporul meu, aşa-i şi poporul tău; cum sunt caii mei, aşa şi caii tăi".</span>
<span class="v-num v-5">5&nbsp;</span><span class="v K122_5" data-id="K122_5">Şi a zis Iosafat, regele lui Iuda, către regele lui Israel: "Întreabă-l dar, astăzi, pe Domnul!"</span>
<span class="v-num v-6">6&nbsp;</span><span class="v K122_6" data-id="K122_6">Atunci regele lui Israel i-a adunat pe toţi profeţii, ca la vreo patru sute de bărbaţi; şi le-a zis regele: "Voi merge oare la Ramotul Galaadului să mă războiesc, sau mă voi lăsa păgubaş?" Iar ei au zis: "Mergi, şi Domnul îl va da negreşit în mâinile regelui".</span>
<span class="v-num v-7">7&nbsp;</span><span class="v K122_7" data-id="K122_7">Şi a zis Iosafat către regele lui Israel: "Nu se află oare pe-aici un profet al Domnului, pentru ca noi prin el să-L întrebăm pe Domnul?"</span>
<span class="v-num v-8">8&nbsp;</span><span class="v K122_8" data-id="K122_8">Iar regele lui Israel a zis către Iosafat: "Mai e pe-aici un om prin care-L putem întreba pe Dumnezeu; eu însă îl urăsc, deoarece el nu grăieşte de bine pe socoteala mea, ci de rău: Miheia, fiul lui Imla". Dar Iosafat, regele lui Iuda, a zis: "Să nu vorbească regele aşa!"</span>
<span class="v-num v-9">9&nbsp;</span><span class="v K122_9" data-id="K122_9">Atunci regele lui Israel a chemat un eunuc şi i-a zis: "De'ndată să-l aduceţi pe Miheia, fiul lui Imla!"</span>
<span class="v-num v-10">10&nbsp;</span><span class="v K122_10" data-id="K122_10">Iar regele lui Israel şi Iosafat, regele lui Iuda, şedeau fiecare pe scaunul său, înarmaţi, în porţile Samariei; şi toţi profeţii profeţeau în faţa lor.</span>
<span class="v-num v-11">11&nbsp;</span><span class="v K122_11" data-id="K122_11">Iar Sedechia, fiul lui Chenaana, şi-a făcut nişte coarne de fier şi a zis: "Aşa grăieşte Domnul: - Cu acestea îi vei împunge pe Sirieni, până vor pieri".</span>
<span class="v-num v-12">12&nbsp;</span><span class="v K122_12" data-id="K122_12">Şi toţi profeţii profeţeau aşa, zicând: "Du-te la Ramotul Galaadului, că va fi bine: Domnul îl va da în mâna ta pe regele Siriei".</span>
<span class="v-num v-13">13&nbsp;</span><span class="v K122_13" data-id="K122_13">Iar solul care se dusese să-l cheme pe Miheia i-a grăit acestuia, zicând: "Iată, toţi profeţii într'un singur glas vorbesc de bine asupra regelui; fie acum cuvintele tale precum cuvintele fiecăruia din ei şi grăieşte de bine!"</span>
<span class="v-num v-14">14&nbsp;</span><span class="v K122_14" data-id="K122_14">Dar Miheia a zis: "Viu este Domnul: Orice va grăi Domnul către mine, aceea voi grăi!"</span>
<span class="v-num v-15">15&nbsp;</span><span class="v K122_15" data-id="K122_15">Şi a venit la rege; iar regele i-a zis: "Miheia, voi merge eu oare la Ramotul Galaadului să mă războiesc, sau mă voi lăsa păgubaş?" Iar acela i-a zis: "Mergi, şi va fi bine: Domnul îl va da în mâna regelui".</span>
<span class="v-num v-16">16&nbsp;</span><span class="v K122_16" data-id="K122_16">Iar regele i-a zis: "De câte ori să te leg eu cu jurământ ca să-mi spui adevărul în numele Domnului?"</span>
<span class="v-num v-17">17&nbsp;</span><span class="v K122_17" data-id="K122_17">Şi a zis Miheia:"Nu aşa! L-am văzut pe tot Israelul împrăştiat prin munţica o turmă fără păstor.Şi a zis Domnul: "Nu au domn:să se întoarcă fiecare cu pace la casa lui!""</span>
<span class="v-num v-18">18&nbsp;</span><span class="v K122_18" data-id="K122_18">Atunci regele lui Israel a zis către Iosafat, regele lui Iuda: "Nu ţi-am spus eu că acest om nu-mi profeţeşte de bine, că nu vorbeşte decât de rău?"</span>
<span class="v-num v-19">19&nbsp;</span><span class="v K122_19" data-id="K122_19">Miheia însă a zis: "Nu-i aşa! Nu pe mine, ci ascultă cuvântul Domnului! Nu-i aşa! L-am văzut pe Domnul, Dumnezeul lui Israel, şezând pe tronul Său, şi toată oştirea cerului stând lângă El, de-a dreapta şi de-a stânga Sa.</span>
<span class="v-num v-20">20&nbsp;</span><span class="v K122_20" data-id="K122_20">Şi a zis Domnul: "Cine l-ar ademeni pe Ahab, regele lui Israel, să meargă la Ramotul Galaadului şi să cadă acolo?" Şi unul zicea una, altul alta.</span>
<span class="v-num v-21">21&nbsp;</span><span class="v K122_21" data-id="K122_21">Atunci a ieşit un duh şi a stat înaintea Domnului şi a zis: "Eu îl voi înşela". Iar Domnul i-a zis: "Cum?"</span>
<span class="v-num v-22">22&nbsp;</span><span class="v K122_22" data-id="K122_22">Iar acela a zis: "Mă voi duce şi mă voi face duh mincinos în gura tuturor profeţilor". Iar El a zis: "Tu îl vei ademeni şi vei izbuti; du-te şi fă aşa!"</span>
<span class="v-num v-23">23&nbsp;</span><span class="v K122_23" data-id="K122_23">Şi acum, iată cum Domnul a pus un duh mincinos în gura tuturor acestor profeţi ai tăi; Domnul n'a grăit bine despre tine".</span>
<span class="v-num v-24">24&nbsp;</span><span class="v K122_24" data-id="K122_24">Atunci Sedechia, fiul lui Chenaana, s'a apropiat de Miheia şi l-a lovit peste obraz şi i-a zis: "Ce fel de duh al Domnului a grăit în tine?"</span>
<span class="v-num v-25">25&nbsp;</span><span class="v K122_25" data-id="K122_25">Iar Miheia i-a răspuns: Iată, vei vedea în ziua în care vei intra într'o cămară din fundul casei, ca să te ascunzi acolo".</span>
<span class="v-num v-26">26&nbsp;</span><span class="v K122_26" data-id="K122_26">Atunci regele lui Israel a zis: "Luaţi-l pe Miheia şi duceţi-l la Amon, căpetenia cetăţii, şi la Ioaş, fiul regelui,</span>
<span class="v-num v-27">27&nbsp;</span><span class="v K122_27" data-id="K122_27">să-l arunce în temniţă şi să-l hrănească cu pâinea necazului şi cu apa necazului până ce eu mă voi întoarce cu pace".</span>
<span class="v-num v-28">28&nbsp;</span><span class="v K122_28" data-id="K122_28">Iar Miheia a zis: "Dacă tu te vei întoarce cu pace, atunci Domnul n'a grăit prin mine".</span>
<span class="v-num v-29">29&nbsp;</span><span class="v K122_29" data-id="K122_29">Aşa că regele lui Israel - şi Iosafat, regele lui Iuda, împreună cu el - s'a ridicat împotriva Ramot-Galaadului.</span>
<span class="v-num v-30">30&nbsp;</span><span class="v K122_30" data-id="K122_30">Iar regele lui Israel a zis către Iosafat, regele lui Iuda: "Eu mă voi ascunde sub altă îmbrăcăminte şi voi merge la război, iar tu să pui pe tine îmbrăcămintea mea". Aşa că regele lui Israel şi-a ascuns înfăţişarea sub altă îmbrăcăminte şi s'a dus la război.</span>
<span class="v-num v-31">31&nbsp;</span><span class="v K122_31" data-id="K122_31">Iar regele Siriei le-a poruncit celor treizeci şi doi de căpitani peste carele lui de luptă, zicând: "Nu vă bateţi cu cel mic sau cu cel mare, ci numai împotriva regelui lui Israel!"</span>
<span class="v-num v-32">32&nbsp;</span><span class="v K122_32" data-id="K122_32">Şi a fost că atunci când căpitanii carelor de război l-au văzut pe Iosafat, regele lui Iuda, au zis: "Acesta-i regele lui Israel!" Şi l-au înconjurat să se bată cu el; dar Iosafat a strigat.</span>
<span class="v-num v-33">33&nbsp;</span><span class="v K122_33" data-id="K122_33">Şi a fost că atunci când căpitanii carelor de luptă au văzut că acesta nu era regele lui Israel, s'au întors dinspre el.</span>
<span class="v-num v-34">34&nbsp;</span><span class="v K122_34" data-id="K122_34">Dar unul şi-a întins arcul cătând bine la ţintă şi l-a izbit pe regele lui Israel între plămâni şi coşul pieptului. Iar acela i-a zis căruţaşului său: "Întoarce-ţi mâna şi scoate-mă din luptă, căci sunt rănit".</span>
<span class="v-num v-35">35&nbsp;</span><span class="v K122_35" data-id="K122_35">În ziua aceea a încetat războiul , iar regele a stat în carul său, în faţa Sirienilor, de dimineaţa până seara; sângele îi curgea din rană pe fundul carului; şi a murit până seara; şi sângele i se scurgea din rană până pe fundul carului.</span>
<span class="v-num v-36">36&nbsp;</span><span class="v K122_36" data-id="K122_36">Când apunea soarele, vestitorul oastei a stat în tabără şi a zis: "Fiecare să se întoarcă în cetatea sa şi pe moşia sa,</span>
<span class="v-num v-37">37&nbsp;</span><span class="v K122_37" data-id="K122_37">căci regele a murit". Iar ei au venit în Samaria şi acolo, în Samaria, l-au îngropat pe rege.</span>
<span class="v-num v-38">38&nbsp;</span><span class="v K122_38" data-id="K122_38">Şi au spălat carul la fântâna Samariei; şi porcii şi câinii lingeau sângele; şi târfele s'au spălat în sânge, după cuvântul pe care Domnul îl grăise.</span>
<span class="v-num v-39">39&nbsp;</span><span class="v K122_39" data-id="K122_39">Cât despre celelalte întâmplări ale lui Ahab şi despre toate faptele lui şi despre casa de fildeş pe care şi-a clădit-o şi despre toate cetăţile pe care le-a zidit, iată, nu sunt toate acestea scrise în Cartea Faptelor din anii regilor lui Israel?</span>
<span class="v-num v-40">40&nbsp;</span><span class="v K122_40" data-id="K122_40">Ahab a adormit împreună cu părinţii lui, iar în locul său a domnit Ohozia, fiul său.</span>
<span class="v-num v-41">41&nbsp;</span><span class="v K122_41" data-id="K122_41">Iar Iosafat, fiul lui Asa, a domnit peste Iuda; Iosafat a început să domnească în cel de al patrulea an al domniei lui Ahab, regele lui Israel.</span>
<span class="v-num v-42">42&nbsp;</span><span class="v K122_42" data-id="K122_42">Când a început să domnească, el era de treizeci şi cinci de ani; şi a domnit în Ierusalim vreme de douăzeci şi cinci de ani; mama lui se numea Azuba şi era fiica lui Şilhi.</span>
<span class="v-num v-43">43&nbsp;</span><span class="v K122_43" data-id="K122_43">El a umblat întru totul în calea lui Asa, părintele său, şi nu s'a abătut de la ea, făcând ceea ce e drept în ochii Domnului;</span>
<span class="v-num v-44">44&nbsp;</span><span class="v K122_44" data-id="K122_44">doar înălţimile nu le-a desfiinţat, căci poporul încă mai aducea jertfe şi tămâieri pe înălţimi.</span>
<span class="v-num v-45">45&nbsp;</span><span class="v K122_45" data-id="K122_45">Iosafat s'a aflat în pace cu regele lui Israel.</span>
<span class="v-num v-46">46&nbsp;</span><span class="v K122_46" data-id="K122_46">Cât despre celelalte întâmplări ale lui Iosafat şi despre faptele lui puternice şi despre tot ceea ce el a mai făcut, iată, oare nu sunt ele scrise în Cartea Faptelor din vremea regilor lui Iuda?</span>
<span class="v-num v-47">47&nbsp;</span><span class="v K122_47" data-id="K122_47">Iar rămăşiţa desfrânaţilor, care mai rămăsese din zilele lui Asa, părintele său, a stârpit-o din ţară.</span>
<span class="v-num v-48">48&nbsp;</span><span class="v K122_48" data-id="K122_48">În Idumeea pe atunci nu era rege, ci un locţiitor.</span>
<span class="v-num v-49">49&nbsp;</span><span class="v K122_49" data-id="K122_49">Iosafat a făcut corăbii în Tarsis, ca să meargă la Ofir, pentru aur; dar n'au ajuns, căci s'au sfărâmat la Eţion-Gheber.</span>
<span class="v-num v-50">50&nbsp;</span><span class="v K122_50" data-id="K122_50">Atunci a zis Ohozia, fiul lui Ahab, către Iosafat: "Să se ducă şi servii mei în corăbii cu servii tăi!" Dar el n'a vrut.</span>
<span class="v-num v-51">51&nbsp;</span><span class="v K122_51" data-id="K122_51">Iosafat a adormit împreună cu părinţii săi şi a fost îngropat laolaltă cu părinţii săi în cetatea lui David, părintele său. În locul lui a domnit Ioram, fiul său.</span>
<span class="v-num v-52">52&nbsp;</span><span class="v K122_52" data-id="K122_52">În Samaria, peste Israel a domnit Ohozia, fiul lui Ahab; el a început să domnească în cel de al şaptesprezecelea an al domniei lui Iosafat, regele lui Iuda; şi a domnit peste Israel, în Samaria, vreme de doi ani.</span>
<span class="v-num v-53">53&nbsp;</span><span class="v K122_53" data-id="K122_53">El a făcut ceea ce e rău în ochii Domnului, umblând în calea lui Ahab, tatăl său, şi în calea Izabelei, mama sa, şi în păcatele casei lui Ieroboam, fiul lui Nabat, care l-a făcut pe Israel să păcătuiască.</span>
<span class="v-num v-54">54&nbsp;</span><span class="v K122_54" data-id="K122_54">El le-a slujit baalilor şi li s'a închinat şi L-a întărâtat pe Domnul, Dumnezeul lui Israel, aşa cum făcuseră toţi cei de dinaintea lui.</span>
</div>
</div>
<div class="footnotes">

</div>

<div class="footer"><div class="nav">
<a class="prev" href="K121.html">&lt;</a>
<a class="home" href="index.html">=</a>
<a class="next" href="K21.html">&gt;</a>
</div></div>
</body>
</html>