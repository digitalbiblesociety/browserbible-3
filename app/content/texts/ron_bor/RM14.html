<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>ROMANI 14 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="RM.html">Biblia Ortodoxă Română Sinodală (2006)</a><a class="location" href="RM.html">ROMANI 14</a><a class="prev" href="RM13.html">&lt;</a>
<a class="home" href="index.html">=</a>
<a class="next" href="RM15.html">&gt;</a>
</div></div>
<div class="section chapter RM RM14 ron_bor ron " dir="ltr" lang="ro" data-id="RM14" data-nextid="RM15" data-previd="RM13">
<div class="c">14</div>
<div class="p">
<span class="v-num v-1">1&nbsp;</span><span class="v RM14_1" data-id="RM14_1">Primiţi-l pe cel slab în credinţă fără să-i judecaţi gândurile.</span>
<span class="v-num v-2">2&nbsp;</span><span class="v RM14_2" data-id="RM14_2">Unul crede să mănânce de toate; cel slab însă mănâncă legume.</span>
<span class="v-num v-3">3&nbsp;</span><span class="v RM14_3" data-id="RM14_3">Cel ce mănâncă să nu dispreţuiască pe cel ce nu mănâncă; iar cel ce nu mănâncă să nu osândească pe cel ce mănâncă, fiindcă Dumnezeu l-a primit.</span>
<span class="v-num v-4">4&nbsp;</span><span class="v RM14_4" data-id="RM14_4">Cine eşti tu, ca să judeci pe sluga altuia? Pentru stăpânul său stă sau cade. Dar va sta, căci Domnul are putere ca să-l facă să stea.</span>
<span class="v-num v-5">5&nbsp;</span><span class="v RM14_5" data-id="RM14_5">Unul deosebeşte o zi de alta, iar altul judecă toate zilele la fel. Fiecare să fie deplin încredinţat în mintea lui.</span>
<span class="v-num v-6">6&nbsp;</span><span class="v RM14_6" data-id="RM14_6">Cel ce ţine ziua, o ţine pentru Domnul; şi cel ce nu ţine ziua, nu o ţine pentru Domnul. Şi cel ce mănâncă pentru Domnul mănâncă, căci mulţumeşte lui Dumnezeu; şi cel ce nu mănâncă pentru Domnul nu mănâncă, şi mulţumeşte lui Dumnezeu.</span>
<span class="v-num v-7">7&nbsp;</span><span class="v RM14_7" data-id="RM14_7">Căci nimeni dintre noi nu trăieşte pentru sine şi nimeni nu moare pentru sine.</span>
<span class="v-num v-8">8&nbsp;</span><span class="v RM14_8" data-id="RM14_8">Că dacă trăim, pentru Domnul trăim, şi dacă murim, pentru Domnul murim. Deci şi dacă trăim, şi dacă murim, ai Domnului suntem.</span>
<span class="v-num v-9">9&nbsp;</span><span class="v RM14_9" data-id="RM14_9">Căci pentru aceasta a murit şi a înviat Hristos, ca să stăpânească şi peste morţi şi peste vii.</span>
<span class="v-num v-10">10&nbsp;</span><span class="v RM14_10" data-id="RM14_10">Dar tu, de ce judeci pe fratele tău? Sau şi tu, de ce dispreţuieşti pe fratele tău? Căci toţi ne vom înfăţişa înaintea judecăţii lui Dumnezeu.</span>
<span class="v-num v-11">11&nbsp;</span><span class="v RM14_11" data-id="RM14_11">Căci scris este: "Viu sunt Eu! - zice Domnul - Tot genunchiul să Mi se plece şi toată limba să dea slavă lui Dumnezeu".</span>
<span class="v-num v-12">12&nbsp;</span><span class="v RM14_12" data-id="RM14_12">Deci, dar, fiecare din voi va da seama despre sine lui Dumnezeu.</span>
<span class="v-num v-13">13&nbsp;</span><span class="v RM14_13" data-id="RM14_13">Deci să nu ne mai judecăm unii pe alţii, ci mai degrabă judecaţi aceasta: Să nu daţi fratelui prilej de poticnire sau de sminteală.</span>
<span class="v-num v-14">14&nbsp;</span><span class="v RM14_14" data-id="RM14_14">Ştiu şi sunt încredinţat în Domnul Iisus că nimic nu este întinat prin sine, decât numai pentru cel care gândeşte că e ceva întinat; pentru acela întinat este.</span>
<span class="v-num v-15">15&nbsp;</span><span class="v RM14_15" data-id="RM14_15">Dar dacă, pentru mâncare, fratele tău se mâhneşte, nu mai umbli potrivit iubirii. Nu pierde, cu mâncarea ta, pe acela pentru care a murit Hristos.</span>
<span class="v-num v-16">16&nbsp;</span><span class="v RM14_16" data-id="RM14_16">Nu lăsaţi ca bunul vostru să fie defăimat.</span>
<span class="v-num v-17">17&nbsp;</span><span class="v RM14_17" data-id="RM14_17">Căci împărăţia lui Dumnezeu nu este mâncare şi băutură, ci dreptate şi pace şi bucurie în Duhul Sfânt.</span>
<span class="v-num v-18">18&nbsp;</span><span class="v RM14_18" data-id="RM14_18">Iar cel ce slujeşte lui Hristos, în aceasta este plăcut lui Dumnezeu şi cinstit de oameni.</span>
<span class="v-num v-19">19&nbsp;</span><span class="v RM14_19" data-id="RM14_19">Drept aceea să urmărim cele ale păcii şi cele ale zidirii unuia de către altul.</span>
<span class="v-num v-20">20&nbsp;</span><span class="v RM14_20" data-id="RM14_20">Nu strica, pentru mâncare, lucrul lui Dumnezeu. Toate sunt curate, dar rău este pentru omul care mănâncă spre poticnire.</span>
<span class="v-num v-21">21&nbsp;</span><span class="v RM14_21" data-id="RM14_21">Bine este să nu mănânci carne, nici să bei vin, nici să faci ceva de care fratele tău se poticneşte, se sminteşte sau slăbeşte (în credinţă).</span>
<span class="v-num v-22">22&nbsp;</span><span class="v RM14_22" data-id="RM14_22">Credinţa pe care o ai, s-o ai pentru tine însuţi, înaintea lui Dumnezeu. Fericit este cel ce nu se judecă pe sine în ceea ce aprobă!</span>
<span class="v-num v-23">23&nbsp;</span><span class="v RM14_23" data-id="RM14_23">Iar cel ce se îndoieşte, dacă va mânca, se osândeşte, fiindcă n-a fost din credinţă. Şi tot ce nu este din credinţă este păcat.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="RM13.html">&lt;</a>
<a class="home" href="index.html">=</a>
<a class="next" href="RM15.html">&gt;</a>
</div></div>
</body>
</html>