<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FACEREA 31 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="GN.html">Biblia Ortodoxă Română Sinodală (2006)</a><a class="location" href="GN.html">FACEREA 31</a><a class="prev" href="GN30.html">&lt;</a>
<a class="home" href="index.html">=</a>
<a class="next" href="GN32.html">&gt;</a>
</div></div>
<div class="section chapter GN GN31 ron_bor ron " dir="ltr" lang="ro" data-id="GN31" data-nextid="GN32" data-previd="GN30">
<div class="c">31</div>
<div class="p">
<span class="v-num v-1">1&nbsp;</span><span class="v GN31_1" data-id="GN31_1">A auzit însă Iacov vorbele feciorilor lui Laban, care ziceau: "Iacov a luat toate câte avea tatăl nostru şi din ale tatălui nostru şi-a făcut toată bogăţia aceasta".</span>
<span class="v-num v-2">2&nbsp;</span><span class="v GN31_2" data-id="GN31_2">Şi căutând Iacov la faţa lui Laban, iată nu mai era faţă de el ca mai înainte.</span>
<span class="v-num v-3">3&nbsp;</span><span class="v GN31_3" data-id="GN31_3">Atunci Domnul a zis către Iacov: "Întoarce-te în ţara părinţilor tăi, în patria ta, şi Eu voi fi cu tine!"</span>
<span class="v-num v-4">4&nbsp;</span><span class="v GN31_4" data-id="GN31_4">Trimiţând, deci, Iacov a chemat pe Rahila şi pe Lia la câmp, unde erau turmele,</span>
<span class="v-num v-5">5&nbsp;</span><span class="v GN31_5" data-id="GN31_5">Şi le-a zis: "Văd eu că faţa tatălui vostru nu mai e faţă de mine, ca mai înainte; dar Dumnezeul tatălui meu este cu mine.</span>
<span class="v-num v-6">6&nbsp;</span><span class="v GN31_6" data-id="GN31_6">Voi înşivă ştiţi că am slujit pe tatăl vostru cu toată inima;</span>
<span class="v-num v-7">7&nbsp;</span><span class="v GN31_7" data-id="GN31_7">Iar tatăl vostru m-a înşelat şi de zeci de ori mi-a schimbat simbria, Dumnezeu însă nu i-a îngăduit să-mi facă rău.</span>
<span class="v-num v-8">8&nbsp;</span><span class="v GN31_8" data-id="GN31_8">Când zicea el: Cele pestriţe să fie simbria ta, toate oile fătau miei pestriţi; iar când zicea el: Cele negre să-ţi fie de simbrie, atunci toate oile fătau miei negri.</span>
<span class="v-num v-9">9&nbsp;</span><span class="v GN31_9" data-id="GN31_9">Şi aşa a luat Dumnezeu toate vitele de la tatăl vostru şi mi le-a dat mie.</span>
<span class="v-num v-10">10&nbsp;</span><span class="v GN31_10" data-id="GN31_10">Iată o dată, pe vremea când intrau în călduri oile, mi-am ridicat ochii şi am văzut în vis; şi iată că ţapii şi berbecii, care săreau pe capre şi pe oi, erau albi, vărgaţi şi bălţaţi.</span>
<span class="v-num v-11">11&nbsp;</span><span class="v GN31_11" data-id="GN31_11">Iar îngerul Domnului mi-a zis în vis: "Iacove!" Şi eu am răspuns: "Ce este?"</span>
<span class="v-num v-12">12&nbsp;</span><span class="v GN31_12" data-id="GN31_12">Zis-a el: "Ridică-ţi ochii şi priveşte: toţi ţapii şi berbecii, care sar pe capre şi pe oi, sunt vărgaţi, pestriţi şi bălţaţi, căci am văzut toate câte ţi-a făcut Laban.</span>
<span class="v-num v-13">13&nbsp;</span><span class="v GN31_13" data-id="GN31_13">Eu sunt Dumnezeul, Cel ce ţi S-a arătat în Betel, unde Mi-ai turnat untdelemn pe stâlp şi unde Mi-ai făcut făgăduinţă. Scoală deci acum, ieşi din pământul acesta şi mergi în pământul tău de naştere şi Eu voi fi cu tine".</span>
<span class="v-num v-14">14&nbsp;</span><span class="v GN31_14" data-id="GN31_14">Atunci Lia şi Rahila i-au răspuns şi au zis: "Mai avem noi oare parte şi moştenire în casa tatălui nostru?</span>
<span class="v-num v-15">15&nbsp;</span><span class="v GN31_15" data-id="GN31_15">Oare n-am fost noi socotite de el ca nişte străine, fiindcă el ne-a vândut şi a mâncat banii noştri?</span>
<span class="v-num v-16">16&nbsp;</span><span class="v GN31_16" data-id="GN31_16">De aceea, toată averea pe care Dumnezeu a luat-o de la tatăl nostru este a noastră şi a copiilor noştri. Fă dar acum toate câte ţi-a zis Domnul!"</span>
<span class="v-num v-17">17&nbsp;</span><span class="v GN31_17" data-id="GN31_17">Atunci s-a sculat Iacov şi a urcat copiii şi femeile sale pe cămile,</span>
<span class="v-num v-18">18&nbsp;</span><span class="v GN31_18" data-id="GN31_18">A strâns toate turmele sale şi toată bogăţia sa, pe care o agonisise în Mesopotamia, şi toate ale sale, ca să meargă la Isaac, tatăl său, în ţara Canaanului.</span>
<span class="v-num v-19">19&nbsp;</span><span class="v GN31_19" data-id="GN31_19">Iar Laban, ducându-se să-şi tundă oile, Rahila a furat idolii tatălui său.</span>
<span class="v-num v-20">20&nbsp;</span><span class="v GN31_20" data-id="GN31_20">Deci Iacov a înşelat pe Laban Arameul, căci nu l-a vestit că pleacă,</span>
<span class="v-num v-21">21&nbsp;</span><span class="v GN31_21" data-id="GN31_21">Ci a fugit cu toate câte avea şi, trecând Eufratul, s-a îndreptat spre Muntele Galaadului.</span>
<span class="v-num v-22">22&nbsp;</span><span class="v GN31_22" data-id="GN31_22">Iar a treia zi i s-a dat de ştire lui Laban Arameul, că Iacov a fugit.</span>
<span class="v-num v-23">23&nbsp;</span><span class="v GN31_23" data-id="GN31_23">Atunci, luând Laban cu sine pe feciorii şi pe rudele sale, a alergat după el cale de şapte zile şi l-a ajuns la Muntele Galaadului.</span>
<span class="v-num v-24">24&nbsp;</span><span class="v GN31_24" data-id="GN31_24">Dar Dumnezeu a venit la Laban Arameul noaptea în vis şi i-a zis: "Fereşte-te, nu cumva să vorbeşti lui Iacov nici de bine, nici de rău".</span>
<span class="v-num v-25">25&nbsp;</span><span class="v GN31_25" data-id="GN31_25">Şi a ajuns Laban pe Iacov. Iacov însă îşi aşezase cortul său pe munte; şi tot pe Muntele Galaad şi l-a aşezat şi Laban cu rudele sale.</span>
<span class="v-num v-26">26&nbsp;</span><span class="v GN31_26" data-id="GN31_26">Atunci a zis Laban către Iacov: "Ce ai făcut? Pentru ce mi-ai furat inima şi mi-ai luat fetele, ca şi cum le-ai fi robit cu sabia?</span>
<span class="v-num v-27">27&nbsp;</span><span class="v GN31_27" data-id="GN31_27">Pentru ce ai fugit pe ascuns şi m-ai înşelat, în loc să mă înştiinţezi pe mine, care ţi-aş fi dat drumul cu veselie şi cu cântări din timpane şi din harfă?</span>
<span class="v-num v-28">28&nbsp;</span><span class="v GN31_28" data-id="GN31_28">Ba nu mi-ai îngăduit nici măcar să-mi sărut nepoţii şi fetele mele. Te-ai purtat, aşadar, ca un om fără de minte.</span>
<span class="v-num v-29">29&nbsp;</span><span class="v GN31_29" data-id="GN31_29">Şi acum mâna mea cea puternică ar putea să-ţi facă rău. Dar Dumnezeul tatălui tău mi-a vorbit ieri şi mi-a zis: "Fereşte-te, nu cumva să vorbeşti lui Iacov nici de bine, nici de rău!"</span>
<span class="v-num v-30">30&nbsp;</span><span class="v GN31_30" data-id="GN31_30">Să zicem că ai plecat, pentru că cu mare aprindere doreai casa tatălui tău. Dar atunci de ce mi-ai furat dumnezeii mei?"</span>
<span class="v-num v-31">31&nbsp;</span><span class="v GN31_31" data-id="GN31_31">Atunci răspunzând Iacov, a zis către Laban: "M-am temut, căci ziceam: Nu cumva să-ţi iei fetele de la mine şi toate ale mele.</span>
<span class="v-num v-32">32&nbsp;</span><span class="v GN31_32" data-id="GN31_32">Dar la cine vei găsi idolii tăi, acela nu va mai trăi. Caută de faţă cu rudele noastre şi ia tot ce vei găsi al tău la mine!" Iacov însă nu ştia că Rahila, femeia sa, îi furase.</span>
<span class="v-num v-33">33&nbsp;</span><span class="v GN31_33" data-id="GN31_33">A intrat atunci Laban în cortul lui Iacov, şi în cortul Liei, şi în cortul celor două roabe, şi a căutat şi n-a găsit nimic; apoi, ieşind din cortul Liei, a intrat şi în cortul Rahilei.</span>
<span class="v-num v-34">34&nbsp;</span><span class="v GN31_34" data-id="GN31_34">Rahila însă luase idolii şi-i pusese sub samarul cămilei şi şedea deasupra lor; şi a scotocit Laban prin tot cortul Rahilei şi n-a găsit nimic.</span>
<span class="v-num v-35">35&nbsp;</span><span class="v GN31_35" data-id="GN31_35">Iar ea a zis către tatăl său: "Să nu se mânie domnul meu că nu mă pot scula înaintea ta, pentru că tocmai acum am necazul obişnuit al femeilor". Şi mai scotocind Laban prin tot cortul, n-a găsit idolii.</span>
<span class="v-num v-36">36&nbsp;</span><span class="v GN31_36" data-id="GN31_36">Atunci s-a mâniat Iacov şi s-a plâns împotriva lui Laban. Şi începând a grăi, Iacov a zis lui Laban: "Care-i vina mea şi care-i păcatul meu, de te înverşunezi împotriva mea?</span>
<span class="v-num v-37">37&nbsp;</span><span class="v GN31_37" data-id="GN31_37">Dacă ai răscolit toate lucrurile din casa mea, găsit-ai, oare, ceva din ale casei tale? Arată aici înaintea rudeniilor tale şi înaintea rudeniilor mele, ca să ne judece ele pe amândoi!</span>
<span class="v-num v-38">38&nbsp;</span><span class="v GN31_38" data-id="GN31_38">Iată, douăzeci de ani am stat la tine: oile tale şi caprele tale n-au lepădat; berbecii oilor tale nu ţi i-am mâncat,</span>
<span class="v-num v-39">39&nbsp;</span><span class="v GN31_39" data-id="GN31_39">Vite sfâşiate de fiare nu ţi-am adus: acestea au fost paguba mea. Din mâna mea ai cerut ceea ce se furase în timpul zilei şi în vremea nopţii.</span>
<span class="v-num v-40">40&nbsp;</span><span class="v GN31_40" data-id="GN31_40">Ziua eram mistuit de căldură, iar noaptea de frig şi somnul nu se lipea de ochii mei.</span>
<span class="v-num v-41">41&nbsp;</span><span class="v GN31_41" data-id="GN31_41">Aşa mi-au fost cei douăzeci de ani în casa ta. ţi-am slujit paisprezece ani pentru cele două fete ale tale şi şase ani pentru vitele tale, iar tu de zeci de ori mi-ai schimbat simbria.</span>
<span class="v-num v-42">42&nbsp;</span><span class="v GN31_42" data-id="GN31_42">De n-ar fi fost cu mine Dumnezeul tatălui meu, Dumnezeul lui Avraam şi frica de Isaac, tu acum m-ai fi alungat cu nimic. Necazul meu şi munca mâinilor mele le-a văzut Dumnezeu şi de aceea a mijlocit ieri pentru mine".</span>
<span class="v-num v-43">43&nbsp;</span><span class="v GN31_43" data-id="GN31_43">Răspuns-a Laban şi a zis către Iacov: "Aceste fete sunt fetele mele, aceşti copii sunt copiii mei, aceste vite sunt vitele mele, şi toate câte le vezi sunt ale mele şi ale fetelor mele. Cum dar aş fi putut eu să fac astăzi ceva împotriva lor, sau împotriva copiilor, pe care i-au născut ele?</span>
<span class="v-num v-44">44&nbsp;</span><span class="v GN31_44" data-id="GN31_44">Haidem dar acum să facem amândoi, eu şi tu, legământ, care să fie mărturie între mine şi tine!" Iar Iacov i-a zis: "Iată, nu e nimeni cu noi; dar să ştii că Dumnezeu este martor între mine şi tine".</span>
<span class="v-num v-45">45&nbsp;</span><span class="v GN31_45" data-id="GN31_45">Şi a luat Iacov o piatră şi a pus-o stâlp.</span>
<span class="v-num v-46">46&nbsp;</span><span class="v GN31_46" data-id="GN31_46">Apoi a zis Iacov către fraţii săi: "Adunaţi pietre!" Şi au adunat pietre şi au făcut o movilă; şi au mâncat şi au băut acolo pe movilă. Apoi a zis Laban către dânsul: "Movila aceasta este astăzi mărturie între mine şi între tine".</span>
<span class="v-num v-47">47&nbsp;</span><span class="v GN31_47" data-id="GN31_47">Şi Laban a numit-o în limba sa: Iegar-Sahaduta, adică movila mărturiei, iar Iacov i-a dat acelaşi nume, însă pe limba sa şi i-a zis: Galaad.</span>
<span class="v-num v-48">48&nbsp;</span><span class="v GN31_48" data-id="GN31_48">Apoi Laban a zis iarăşi către Iacov: "Iată, movila aceasta şi semnul ce am pus astăzi sunt mărturia legământului dintre mine şi tine". De aceea i s-a pus şi numele Galaad, adică movila mărturiei.</span>
<span class="v-num v-49">49&nbsp;</span><span class="v GN31_49" data-id="GN31_49">Ba s-a mai numit ea şi Miţpa, adică veghere, pentru că Laban a zis: "Să vegheze Domnul asupra mea şi asupra ta, după ce ne vom despărţi unul de altul.</span>
<span class="v-num v-50">50&nbsp;</span><span class="v GN31_50" data-id="GN31_50">De te vei purta rău cu fetele mele, sau de-ţi vei mai lua şi alte femei, afară de fetele mele, nu mai e vorba de un om, care să vadă, ci ia aminte că între mine şi între tine e martor Dumnezeu!"</span>
<span class="v-num v-51">51&nbsp;</span><span class="v GN31_51" data-id="GN31_51">Şi iarăşi a zis Laban către Iacov: "Iată movila aceasta şi stâlpul, pe care l-am pus între amândoi, este mărturie între mine şi tine.</span>
<span class="v-num v-52">52&nbsp;</span><span class="v GN31_52" data-id="GN31_52">Că nici eu nu voi trece spre tine şi nici tu nu vei trece spre mine, de la această movilă, cu gând rău.</span>
<span class="v-num v-53">53&nbsp;</span><span class="v GN31_53" data-id="GN31_53">Dumnezeul lui Avraam şi Dumnezeul lui Nahor, Dumnezeul părinţilor lor să fie judecător între noi!" Iar Iacov a jurat pe Acela, de Care se temea Isaac, tatăl său.</span>
<span class="v-num v-54">54&nbsp;</span><span class="v GN31_54" data-id="GN31_54">Apoi a junghiat Iacov ardere de tot pe munte şi a chemat pe rudele sale să mănânce pâine. Şi au mâncat pâine şi s-au veselit în munte.</span>
<span class="v-num v-55">55&nbsp;</span><span class="v GN31_55" data-id="GN31_55">Iar a doua zi s-a sculat Laban dis-de-dimineaţă şi a sărutat pe nepoţii săi şi pe fetele sale şi i-a binecuvântat. Apoi Laban a pornit să se întoarcă la locul său.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="GN30.html">&lt;</a>
<a class="home" href="index.html">=</a>
<a class="next" href="GN32.html">&gt;</a>
</div></div>
</body>
</html>