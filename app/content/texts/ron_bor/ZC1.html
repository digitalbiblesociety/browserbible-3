<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>ZAHARIA 1 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="ZC.html">Biblia Ortodoxă Română Sinodală (2006)</a><a class="location" href="ZC.html">ZAHARIA 1</a><a class="prev" href="HG2.html">&lt;</a>
<a class="home" href="index.html">=</a>
<a class="next" href="ZC2.html">&gt;</a>
</div></div>
<div class="section chapter ZC ZC1 ron_bor ron " dir="ltr" lang="ro" data-id="ZC1" data-nextid="ZC2" data-previd="HG2">
<div class="mt">ZAHARIA</div>
<div class="c">1</div>
<div class="p">
<span class="v-num v-1">1&nbsp;</span><span class="v ZC1_1" data-id="ZC1_1">În luna a opta, în anul al doilea al lui Darius, fost-a cuvântul Domnului către proorocul Zaharia, fiul lui Berechia, fiul lui Ido, zicând:</span>
<span class="v-num v-2">2&nbsp;</span><span class="v ZC1_2" data-id="ZC1_2">"Domnul S-a mâniat mult împotriva părinţilor voştri!"</span>
<span class="v-num v-3">3&nbsp;</span><span class="v ZC1_3" data-id="ZC1_3">Şi spune-le celor rămaşi din popor: "Aşa zice Domnul Savaot: Întoarceţi-vă către Mine", zice Domnul Savaot, "şi atunci Mă voi întoarce şi Eu către voi", zice Domnul Savaot.</span>
<span class="v-num v-4">4&nbsp;</span><span class="v ZC1_4" data-id="ZC1_4">"Nu fiţi ca părinţii voştri, cărora le-au propovăduit proorocii de mai înainte, strigând: Aşa zice Domnul Savaot: Întoarceţi-vă din căile voastre cele rele şi de la faptele voastre cele rele! Dar ei n-au ascultat şi nu au voit să ia aminte la Mine", zice Domnul.</span>
<span class="v-num v-5">5&nbsp;</span><span class="v ZC1_5" data-id="ZC1_5">"Unde sunt părinţii voştri? Şi oare profeţii trăiesc ei încă?</span>
<span class="v-num v-6">6&nbsp;</span><span class="v ZC1_6" data-id="ZC1_6">Dar cuvintele Mele şi poruncile Mele pe care le-am dat slujitorilor Mei prooroci ca să le vestească n-au ajuns ele la părinţii voştri? Domnul S-a mâniat mult împotriva părinţilor voştri, încât ei s-au pocăit şi au mărturisit: Domnul Savaot ne-a răsplătit nouă după căile şi după faptele noastre, aşa cum hotărâse să facă".</span>
<span class="v-num v-7">7&nbsp;</span><span class="v ZC1_7" data-id="ZC1_7">În ziua a douăzeci şi patra din luna a doua, care se cheamă Şebat, în anul al doilea al lui Darius, a fost cuvântul Domnului către proorocul Zaharia, fiul lui Berechia, fiul lui Ido, zicând:</span>
<span class="v-num v-8">8&nbsp;</span><span class="v ZC1_8" data-id="ZC1_8">"Am avut o vedenie în timpul nopţii, şi iată un om călare pe un cal roşu; şi stătea între mirţi, într-un loc umbros, şi în urma lui cai roibi, murgi şi albi.</span>
<span class="v-num v-9">9&nbsp;</span><span class="v ZC1_9" data-id="ZC1_9">Şi am zis: "Cine sunt aceştia, domnul meu?" Şi mira răspuns atunci îngerul oare grăia cu mine: "Îţi voi arăta acum cine sunt aceştia".</span>
<span class="v-num v-10">10&nbsp;</span><span class="v ZC1_10" data-id="ZC1_10">Şi omul care stătea între mirţi a răspuns: "Aceştia sunt solii pe care i-a trimis Domnul ca să cutreiere pământul!"</span>
<span class="v-num v-11">11&nbsp;</span><span class="v ZC1_11" data-id="ZC1_11">Şi ei au răspuns către îngerul Domnului care stătea între mirţi şi au grăit: "Am cutreierat pământul şi iată tot pământul este locuit şi liniştit!"</span>
<span class="v-num v-12">12&nbsp;</span><span class="v ZC1_12" data-id="ZC1_12">Şi a răspuns îngerul Domnului şi a zis: "Doamne Savaot, până când vei întârzia să arăţi milă Ierusalimului şi cetăţilor lui Iuda, pe care le faci să simtă mânia Ta de şaptezeci de ani?"</span>
<span class="v-num v-13">13&nbsp;</span><span class="v ZC1_13" data-id="ZC1_13">Şi îngerului care vorbea cu mine, Domnul i-a răspuns cu cuvinte de mângâiere.</span>
<span class="v-num v-14">14&nbsp;</span><span class="v ZC1_14" data-id="ZC1_14">Şi a grăit către mine îngerul care vorbea cu mine: "Vesteşte aceasta: "Aşa zice Domnul Savaot: Sunt plin de zel faţă de Ierusalim şi faţă de Sion;</span>
<span class="v-num v-15">15&nbsp;</span><span class="v ZC1_15" data-id="ZC1_15">Dar este puternică mânia Mea împotriva neamurilor trufaşe! Căci Eu Mă întărâtasem doar puţin, dar ele s-au înverşunat în rele".</span>
<span class="v-num v-16">16&nbsp;</span><span class="v ZC1_16" data-id="ZC1_16">Pentru aceasta, aşa zice Domnul: "Mă întorc iarăşi către Ierusalim cu milostivire; templul Meu va fi zidit în el", zice Domnul Savaot, "şi funia de măsurat se va întinde peste Ierusalim!"</span>
<span class="v-num v-17">17&nbsp;</span><span class="v ZC1_17" data-id="ZC1_17">Şi vesteşte încă şi aceasta: "Aşa zice Domnul Savaot: Încă o dată cetăţile Mele vor avea belşug de bunuri, iar Domnul Îşi va revărsa din nou îndurarea Sa peste Sion şi va alege iarăşi Ierusalimul".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="HG2.html">&lt;</a>
<a class="home" href="index.html">=</a>
<a class="next" href="ZC2.html">&gt;</a>
</div></div>
</body>
</html>