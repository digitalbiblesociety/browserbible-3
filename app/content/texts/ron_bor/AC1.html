<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FAPTE 1 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="AC.html">Biblia Ortodoxă Română Sinodală (2006)</a><a class="location" href="AC.html">FAPTE 1</a><a class="prev" href="JN21.html">&lt;</a>
<a class="home" href="index.html">=</a>
<a class="next" href="AC2.html">&gt;</a>
</div></div>
<div class="section chapter AC AC1 ron_bor ron " dir="ltr" lang="ron" data-id="AC1" data-nextid="AC2" data-previd="JN21">
<div class="mt">FAPTELE SFINȚILOR APOSTOLI</div>
<div class="c">1</div>
<div class="p">
<span class="v-num v-1">1&nbsp;</span><span class="v AC1_1" data-id="AC1_1">Cuvântul cel dintâi l-am făcut, o, Teofile, despre toate cele ce a început Iisus a face şi a învăţa,</span>
<span class="v-num v-2">2&nbsp;</span><span class="v AC1_2" data-id="AC1_2">Până în ziua în care S-a înălţat la cer, poruncind prin Duhul Sfânt apostolilor pe care i-a ales,</span>
<span class="v-num v-3">3&nbsp;</span><span class="v AC1_3" data-id="AC1_3">Cărora S-a şi înfăţişat pe Sine viu după patima Sa prin multe semne doveditoare, arătându-li-Se timp de patruzeci de zile şi vorbind cele despre împărăţia lui Dumnezeu.</span>
<span class="v-num v-4">4&nbsp;</span><span class="v AC1_4" data-id="AC1_4">Şi cu ei petrecând, le-a poruncit să nu se depărteze de Ierusalim, ci să aştepte făgăduinţa Tatălui, pe care (a zis El) aţi auzit-o de la Mine:</span>
<span class="v-num v-5">5&nbsp;</span><span class="v AC1_5" data-id="AC1_5">Că Ioan a botezat cu apă, iar voi veţi fi botezaţi cu Duhul Sfânt, nu mult după aceste zile.</span>
<span class="v-num v-6">6&nbsp;</span><span class="v AC1_6" data-id="AC1_6">Iar ei, adunându-se, Îl întrebau, zicând: Doamne, oare, în acest timp vei aşeza Tu, la loc, împărăţia lui Israel?</span>
<span class="v-num v-7">7&nbsp;</span><span class="v AC1_7" data-id="AC1_7">El a zis către ei: Nu este al vostru a şti anii sau vremile pe care Tatăl le-a pus în stăpânirea Sa,</span>
<span class="v-num v-8">8&nbsp;</span><span class="v AC1_8" data-id="AC1_8">Ci veţi lua putere, venind Duhul Sfânt peste voi, şi Îmi veţi fi Mie martori în Ierusalim şi în toată Iudeea şi în Samaria şi până la marginea pământului.</span>
<span class="v-num v-9">9&nbsp;</span><span class="v AC1_9" data-id="AC1_9">Şi acestea zicând, pe când ei priveau, S-a înălţat şi un nor L-a luat de la ochii lor.</span>
<span class="v-num v-10">10&nbsp;</span><span class="v AC1_10" data-id="AC1_10">Şi privind ei, pe când El mergea la cer, iată doi bărbaţi au stat lângă ei, îmbrăcaţi în haine albe,</span>
<span class="v-num v-11">11&nbsp;</span><span class="v AC1_11" data-id="AC1_11">Care au şi zis: Bărbaţi galileieni, de ce staţi privind la cer? Acest Iisus care S-a înălţat de la voi la cer, astfel va şi veni, precum L-aţi văzut mergând la cer.</span>
<span class="v-num v-12">12&nbsp;</span><span class="v AC1_12" data-id="AC1_12">Atunci ei s-au întors la Ierusalim de la muntele ce se cheamă al Măslinilor, care este aproape de Ierusalim, cale de o sâmbătă.</span>
<span class="v-num v-13">13&nbsp;</span><span class="v AC1_13" data-id="AC1_13">Şi când au intrat, s-au suit în încăperea de sus, unde se adunau de obicei: Petru şi Ioan şi Iacov şi Andrei, Filip şi Toma, Bartolomeu şi Matei, Iacov al lui Alfeu şi Simon Zelotul şi Iuda al lui Iacov.</span>
<span class="v-num v-14">14&nbsp;</span><span class="v AC1_14" data-id="AC1_14">Toţi aceştia, într-un cuget, stăruiau în rugăciune împreună cu femeile şi cu Maria, mama lui Iisus şi cu fraţii Lui.</span>
<span class="v-num v-15">15&nbsp;</span><span class="v AC1_15" data-id="AC1_15">Şi în zilele acelea, sculându-se Petru în mijlocul fraţilor (iar numărul lor era ca la o sută douăzeci), a zis:</span>
<span class="v-num v-16">16&nbsp;</span><span class="v AC1_16" data-id="AC1_16">Bărbaţi fraţi, trebuia să se împlinească Scriptura aceasta pe care Duhul Sfânt, prin gura lui David, a spus-o dinainte despre Iuda, care s-a făcut călăuză celor ce L-au prins pe Iisus.</span>
<span class="v-num v-17">17&nbsp;</span><span class="v AC1_17" data-id="AC1_17">Căci era numărat cu noi şi luase sorţul acestei slujiri.</span>
<span class="v-num v-18">18&nbsp;</span><span class="v AC1_18" data-id="AC1_18">Deci acesta a dobândit o ţarină din plata nedreptăţii şi, căzând cu capul înainte, a crăpat pe la mijloc şi i s-au vărsat toate măruntaiele.</span>
<span class="v-num v-19">19&nbsp;</span><span class="v AC1_19" data-id="AC1_19">Şi s-a făcut cunoscută aceasta tuturor celor ce locuiesc în Ierusalim, încât ţarina aceasta s-a numit în limba lor Hacheldamah, adică Ţarina Sângelui.</span>
<span class="v-num v-20">20&nbsp;</span><span class="v AC1_20" data-id="AC1_20">Căci este scris în Cartea Psalmilor: "Facă-se casa lui pustie şi să nu aibă cine să locuiască în ea! Şi slujirea lui s-o ia altul".</span>
<span class="v-num v-21">21&nbsp;</span><span class="v AC1_21" data-id="AC1_21">Deci trebuie ca unul din aceşti bărbaţi, care s-au adunat cu noi în timpul cât a petrecut între noi Domnul Iisus,</span>
<span class="v-num v-22">22&nbsp;</span><span class="v AC1_22" data-id="AC1_22">Începând de la botezul lui Ioan, până în ziua în care S-a înălţat de la noi, să fie împreună cu noi martor al învierii Lui.</span>
<span class="v-num v-23">23&nbsp;</span><span class="v AC1_23" data-id="AC1_23">Şi au pus înainte pe doi: pe Iosif, numit Barsaba, zis şi Iustus, şi pe Matia.</span>
<span class="v-num v-24">24&nbsp;</span><span class="v AC1_24" data-id="AC1_24">Şi, rugându-se, au zis: Tu, Doamne, Care cunoşti inimile tuturor, arată pe care din aceştia doi l-ai ales,</span>
<span class="v-num v-25">25&nbsp;</span><span class="v AC1_25" data-id="AC1_25">Ca să ia locul acestei slujiri şi al apostoliei din care Iuda a căzut, ca să meargă în locul lui.</span>
<span class="v-num v-26">26&nbsp;</span><span class="v AC1_26" data-id="AC1_26">Şi au tras la sorţi, şi sorţul a căzut pe Matia, şi s-a socotit împreună cu cei unsprezece apostoli.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JN21.html">&lt;</a>
<a class="home" href="index.html">=</a>
<a class="next" href="AC2.html">&gt;</a>
</div></div>
</body>
</html>