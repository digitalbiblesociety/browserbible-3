<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CÂNTAREA CÂNTĂRILOR 4 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="SS.html">Biblia Ortodoxă Română Sinodală (2006)</a><a class="location" href="SS.html">CÂNTAREA CÂNTĂRILOR 4</a><a class="prev" href="SS3.html">&lt;</a>
<a class="home" href="index.html">=</a>
<a class="next" href="SS5.html">&gt;</a>
</div></div>
<div class="section chapter SS SS4 ron_bor ron " dir="ltr" lang="ro" data-id="SS4" data-nextid="SS5" data-previd="SS3">
<div class="c">4</div>
<div class="p">
<span class="v-num v-1">1&nbsp;</span><span class="v SS4_1" data-id="SS4_1">Cât de frumoasă eşti tu, draga mea, cît de frumoasă eşti! Ochi de porumbiţă ai, umbriri de negrele-ţi sprâncene, părul tău turmă de capre pare, ce din munţi, din Galaad coboară.</span>
<span class="v-num v-2">2&nbsp;</span><span class="v SS4_2" data-id="SS4_2">Dinţii tăi par turmă de oi tunse, ce ies din scăldătoare făcând două şiruri strânse şi neavând nici o ştirbitură.</span>
<span class="v-num v-3">3&nbsp;</span><span class="v SS4_3" data-id="SS4_3">Cordeluţe purpurii sunt ale tale buze şi gura ta-i încântătoare. Două jumătăţi de rodii par obrajii tăi sub vălul tău cel străveziu.</span>
<span class="v-num v-4">4&nbsp;</span><span class="v SS4_4" data-id="SS4_4">Gâtul tău e turnul lui David, menit să fie casă de arme: mii de scuturi atârnă acolo şi tot scuturi de viteji.</span>
<span class="v-num v-5">5&nbsp;</span><span class="v SS4_5" data-id="SS4_5">Cei doi sâni ai tăi par doi pui de căprioară, doi iezi care pasc printre crini.</span>
<span class="v-num v-6">6&nbsp;</span><span class="v SS4_6" data-id="SS4_6">Până nu se răcoreşte ziua, până nu se-ntinde umbra serii, voi veni la tine, colină de mirt, voi veni la tine, munte de tămâie.</span>
<span class="v-num v-7">7&nbsp;</span><span class="v SS4_7" data-id="SS4_7">Cât de frumoasă eşti tu, draga mea, şi fără nici o pată.</span>
<span class="v-num v-8">8&nbsp;</span><span class="v SS4_8" data-id="SS4_8">Vino din Liban, mireasa mea, vino din Liban cu mine! Degrabă coboară din Amana, din Senir şi din Hermon, din culcuşul leilor şi din munţi cu leoparzi!</span>
<span class="v-num v-9">9&nbsp;</span><span class="v SS4_9" data-id="SS4_9">Sora mea, mireasa mea, tu mi-ai robit inima numai c-o privire a ta şi cu colanu-ţi de la sân.</span>
<span class="v-num v-10">10&nbsp;</span><span class="v SS4_10" data-id="SS4_10">Cât de dulce, când dezmierzi, eşti tu sora mea mireasă; şi mai dulce decât vinul este mângâierea ta. şi mireasma ta plăcută este mai presus de orice mir.</span>
<span class="v-num v-11">11&nbsp;</span><span class="v SS4_11" data-id="SS4_11">Ale tale buze miere izvorăsc, iubito, miere curge, lapte curge, de sub limba ta; mirosul îmbrăcămintei tale e mireasmă de Liban.</span>
<span class="v-num v-12">12&nbsp;</span><span class="v SS4_12" data-id="SS4_12">Eşti grădină încuiată, sora mea, mireasa mea, fântână acoperită şi izvor pecetluit.</span>
<span class="v-num v-13">13&nbsp;</span><span class="v SS4_13" data-id="SS4_13">Vlăstarele tale clădesc un paradis de rodii cu fructe dulci şi minunate, având pe margini arbuşti care revarsă miresme:</span>
<span class="v-num v-14">14&nbsp;</span><span class="v SS4_14" data-id="SS4_14">Nard, şofran şi scorţişoară cu trestie mirositoare, cu felurime de copaci, ce tămâie lăcrimează, cu mirt şi cu aloe şi cu arbuşti mirositori.</span>
<span class="v-num v-15">15&nbsp;</span><span class="v SS4_15" data-id="SS4_15">În grădină-i o fântână, un izvor de apă vie şi pâraie din Libar.</span>
<span class="v-num v-16">16&nbsp;</span><span class="v SS4_16" data-id="SS4_16">Scoală vânt de miazănoapte, vino vânt de miazăzi, suflaţi prin grădina mea şi miresmele-i stârniţi; iar iubitul meu să vină, în grădina sa să intre şi din roadele ei scumpe să culeagă, să mănânce.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="SS3.html">&lt;</a>
<a class="home" href="index.html">=</a>
<a class="next" href="SS5.html">&gt;</a>
</div></div>
</body>
</html>