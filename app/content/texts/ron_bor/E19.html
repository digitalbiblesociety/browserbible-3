<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A TREIA A LUI EZDRA 9 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="E1.html">Biblia Ortodoxă Română Sinodală (2006)</a><a class="location" href="E1.html">CARTEA A TREIA A LUI EZDRA 9</a><a class="prev" href="E18.html">&lt;</a>
<a class="home" href="index.html">=</a>
<a class="next" href="WS1.html">&gt;</a>
</div></div>
<div class="section chapter E1 E19 ron_bor ron " dir="ltr" lang="ron" data-id="E19" data-nextid="WS1" data-previd="E18">
<div class="c">9</div>
<div class="p">
<span class="v-num v-1">1&nbsp;</span><span class="v E19_1" data-id="E19_1">Şi sculându-se Ezdra, din curtea templului Domnului, a mers la camera lui Iohanan, fiul lui Eliaşib,</span>
<span class="v-num v-2">2&nbsp;</span><span class="v E19_2" data-id="E19_2">Şi locuind acolo, pâine n-a gustat, nici n-a băut apă, plângând fărădelegile cele mari ale mulţimii.</span>
<span class="v-num v-3">3&nbsp;</span><span class="v E19_3" data-id="E19_3">Şi s-a făcut strigare în toată Iudeea şi în Ierusalim la toţi cei din robie, ca să se adune în Ierusalim.</span>
<span class="v-num v-4">4&nbsp;</span><span class="v E19_4" data-id="E19_4">Şi câţi nu se vor înfăţişa în două sau trei zile, după judecata bătrânilor întâistătători, se vor omori dobitoacele lor, şi ei înşişi vor fi îndepărtaţi de la obştea celor care fuseseră în robie.</span>
<span class="v-num v-5">5&nbsp;</span><span class="v E19_5" data-id="E19_5">Şi s-au adunat toţi cei din neamul lui Iuda şi al lui Veniamin în trei zile în Ierusalim, în luna a noua, în douăzeci ale lunii.</span>
<span class="v-num v-6">6&nbsp;</span><span class="v E19_6" data-id="E19_6">Şi a şezut împreună toată mulţimea în curtea templului Domnului tremurând, căci era iarnă.</span>
<span class="v-num v-7">7&nbsp;</span><span class="v E19_7" data-id="E19_7">Şi sculându-se Ezdra, le-a zis: "Voi aţi făcut fărădelege şi aţi locuit împreună cu femei de alt neam, ca să sporiţi păcatele lui Israel.</span>
<span class="v-num v-8">8&nbsp;</span><span class="v E19_8" data-id="E19_8">Acum pocăiţi-vă şi daţi slavă Domnului Dumnezeului părinţilor noştri,</span>
<span class="v-num v-9">9&nbsp;</span><span class="v E19_9" data-id="E19_9">Şi faceţi voia Lui şi despărţiţi-vă de neamurile pământului şi de femeile cele de alt neam".</span>
<span class="v-num v-10">10&nbsp;</span><span class="v E19_10" data-id="E19_10">Şi a strigat tot poporul şi a zis cu glas mare: "Aşa vom face!</span>
<span class="v-num v-11">11&nbsp;</span><span class="v E19_11" data-id="E19_11">Dar mulţimea este multă şi este vreme de iarnă, şi nu putem să stăm sub cerul liber, şi lucrul nostru nu este de o zi sau de două, pentru că mult am păcătuit în această privinţă.</span>
<span class="v-num v-12">12&nbsp;</span><span class="v E19_12" data-id="E19_12">Şi să stea căpeteniile mulţimii şi toţi cei din locuinţele noastre câţi au femei de alt neam,</span>
<span class="v-num v-13">13&nbsp;</span><span class="v E19_13" data-id="E19_13">Să-şi facă vreme să se înfăţişeze împreună cu bătrânii şi judecătorii din fiecare oraş până ce vor dezlega mânia Domnului de la noi, pornită asupra noastră pentru această pricină".</span>
<span class="v-num v-14">14&nbsp;</span><span class="v E19_14" data-id="E19_14">Atunci Ionatan, fiul lui Azael, şi Iahzeia, fiul lui Ticva, au fost puşi pentru lucrul acesta; iar leviţii Meşulam şi Şabetai erau ajutoarele lor;</span>
<span class="v-num v-15">15&nbsp;</span><span class="v E19_15" data-id="E19_15">Cei ce fuseseră în robie au împlinit porunca.</span>
<span class="v-num v-16">16&nbsp;</span><span class="v E19_16" data-id="E19_16">Şi Ezdra preotul şi-a ales bărbaţi, capi de familie, pe toţi pe nume, şi au şezut împreună la luna nouă a lunii s zecea pentru cercetarea lucrului.</span>
<span class="v-num v-17">17&nbsp;</span><span class="v E19_17" data-id="E19_17">Şi au dus la bun sfârşit până la luna nouă a lunii întâi cercetarea privitoare la bărbaţii care au luat femei de alt neam.</span>
<span class="v-num v-18">18&nbsp;</span><span class="v E19_18" data-id="E19_18">Şi s-au găsit dintre preoţii care s-au adunat, unii având femei de alt neam:</span>
<span class="v-num v-19">19&nbsp;</span><span class="v E19_19" data-id="E19_19">Din fiii lui Iosua, fiul lui Iosedec, şi din fraţii lui: Maaseia, Eliezer, Iarib şi Ghedalia,</span>
<span class="v-num v-20">20&nbsp;</span><span class="v E19_20" data-id="E19_20">Care au dat încredinţare că îşi vor izgoni femeile şi spre curăţire vor jertfi berbeci pentru vina lor.</span>
<span class="v-num v-21">21&nbsp;</span><span class="v E19_21" data-id="E19_21">Şi s-au mai găsit din fiii lui Imer: Hanani şi Zebadia; ai lui Harim: Maaseia, Ilie, Şemaia, Iehiel şi Azaria;</span>
<span class="v-num v-22">22&nbsp;</span><span class="v E19_22" data-id="E19_22">Ai lui Paşhur: Elioanai, Maaseia, Ismael, Natanael, Iozabad şi Elasa.</span>
<span class="v-num v-23">23&nbsp;</span><span class="v E19_23" data-id="E19_23">Dintre leviţi: Iozabad, Şimei, Chelaia, zis Chelita, Petahia, Iuda şi Ionas.</span>
<span class="v-num v-24">24&nbsp;</span><span class="v E19_24" data-id="E19_24">Din cântăreţii locaşului sfânt: Eliaşib şi Zacur.</span>
<span class="v-num v-25">25&nbsp;</span><span class="v E19_25" data-id="E19_25">Portari: Şalum, Telem şi Uri.</span>
<span class="v-num v-26">26&nbsp;</span><span class="v E19_26" data-id="E19_26">Iar din Israeliţi: Ramia, Izia, Malchia, Miiamin, Eleazar, Miheia şi Benaia, din fiii lui Fares;</span>
<span class="v-num v-27">27&nbsp;</span><span class="v E19_27" data-id="E19_27">Matania, Zaharia, Iehiel, Abdi, Ieremot şi Elias, din fiii lui Elam;</span>
<span class="v-num v-28">28&nbsp;</span><span class="v E19_28" data-id="E19_28">Elioenai, Eliaşib, Matania, Ieremot, Zabad şi Aziza, din fiii lui Zatu.</span>
<span class="v-num v-29">29&nbsp;</span><span class="v E19_29" data-id="E19_29">Din fiii lui Bebai: Iohanan, Anania, Zabai şi Atlai.</span>
<span class="v-num v-30">30&nbsp;</span><span class="v E19_30" data-id="E19_30">Din fiii lui Bani: Meşulam, Maluc, Adaia, Iaşub, Asael şi Ieremot.</span>
<span class="v-num v-31">31&nbsp;</span><span class="v E19_31" data-id="E19_31">Şi din fiii lui Pahat-Moab: Adna, Chelal, Benaia, Maaseia, Matania, Beţaleel, Binui şi Manase.</span>
<span class="v-num v-32">32&nbsp;</span><span class="v E19_32" data-id="E19_32">Şi din fiii lui Harim: Eliezer, Işia, Malchia, Şemaia, Simeon, Maluc şi Şemaia.</span>
<span class="v-num v-33">33&nbsp;</span><span class="v E19_33" data-id="E19_33">Şi din fiii lui Haşum: Matenai, Matata, Zabad, Elifelet, Ieremai, Manase, şi Şimei.</span>
<span class="v-num v-34">34&nbsp;</span><span class="v E19_34" data-id="E19_34">Şi din fiii lui Bani: Ieremia, Maadai, Amram, Ioil, Benaia, Bedia, Chelaia, Vania, Meremot, Eliaşib, Matania, Matenai, Iaasai, Binui, Şimei, Şelemia, Natan şi Adaia.</span>
<span class="v-num v-35">35&nbsp;</span><span class="v E19_35" data-id="E19_35">Din fiii lui Zacai: Şaşai, Şarai, Azareel, Şelemia, Amaria şi Iosif.</span>
<span class="v-num v-36">36&nbsp;</span><span class="v E19_36" data-id="E19_36">Din fiii lui Nebo: Ieiel, Matitia, Zabad, Zebina, Iadai, Ioil, Benaia, Zavadeia, Ides, Ioil şi Vaneas Şi ei luaseră femei de alt neam, şi le-au izgonit împreună cu copiii lor.</span>
<span class="v-num v-37">37&nbsp;</span><span class="v E19_37" data-id="E19_37">Şi au locuit preoţii şi leviţii şi cei care erau din Israel în Ierusalim şi la ţară Iar la luna nouă a lunii a şaptea, când fiii lui Israel erau aşezaţi în locuinţele lor,</span>
<span class="v-num v-38">38&nbsp;</span><span class="v E19_38" data-id="E19_38">Adunându-se toată mulţimea împreună deodată pe locul dinspre poarta de răsărit a templului,</span>
<span class="v-num v-39">39&nbsp;</span><span class="v E19_39" data-id="E19_39">Au zis lui Ezdra, preotul şi cititorul, să aducă legea lui Moise care s-a dat de Domnul Dumnezeul lui Israel.</span>
<span class="v-num v-40">40&nbsp;</span><span class="v E19_40" data-id="E19_40">Şi a adus Ezdra arhiereul legea la toată mulţimea, de la om până la femeie şi la toţi preoţii, ca să audă legea în luna nouă a lunii a şaptea.</span>
<span class="v-num v-41">41&nbsp;</span><span class="v E19_41" data-id="E19_41">Şi a citit la intrarea porţii celei dintâi a templului Domnului din zori până la amiază, înaintea bărbaţilor şi a femeilor, şi toţi ascultau legea.</span>
<span class="v-num v-42">42&nbsp;</span><span class="v E19_42" data-id="E19_42">Şi a stat Ezdra preotul şi cititorul legii pe scaunul judecăţii, cel de lemn, pregătit.</span>
<span class="v-num v-43">43&nbsp;</span><span class="v E19_43" data-id="E19_43">Şi au stat lângă el Matatia, Sema, Anania, Azaria, Urie, Iezechia şi Baalsam, de-a dreapta.</span>
<span class="v-num v-44">44&nbsp;</span><span class="v E19_44" data-id="E19_44">De-a stânga: Pedaia, Misael, Malchia, Haşum, Haşbadana şi Zaharia.</span>
<span class="v-num v-45">45&nbsp;</span><span class="v E19_45" data-id="E19_45">Şi luând Ezdra cartea legii înaintea mulţimii, pentru că şedea întâi, cu mărire înaintea tuturor,</span>
<span class="v-num v-46">46&nbsp;</span><span class="v E19_46" data-id="E19_46">Şi dezlegând legea, toţi în picioare au stat şi a binecuvântat Ezdra pe Domnul Dumnezeul cel Preaînalt, pe Dumnezeul Savaot Atotţiitorul.</span>
<span class="v-num v-47">47&nbsp;</span><span class="v E19_47" data-id="E19_47">Şi a strigat mulţimea: Amin!</span>
<span class="v-num v-48">48&nbsp;</span><span class="v E19_48" data-id="E19_48">Şi ridicând în sus mâinile, căzând la pământ, s-au închinat Domnului:</span>
<span class="v-num v-49">49&nbsp;</span><span class="v E19_49" data-id="E19_49">Iosua, Bani, Şerebia, Iamin, Acub, Şabetai, Hodia, Maaseia, Chelita, Azaria, Iozabad, Hanan, Pelaia, şi leviţii învăţau legea Domnului, tâlcuind citirea.</span>
<span class="v-num v-50">50&nbsp;</span><span class="v E19_50" data-id="E19_50">Şi a zis Ataratis (cârmuitorul ţării) lui Ezdra, arhiereul şi cititorul, şi leviţilor care învăţau mulţimea:</span>
<span class="v-num v-51">51&nbsp;</span><span class="v E19_51" data-id="E19_51">"Ziua aceasta este sfântă Domnului" Şi toţi plângeau ascultând legea.</span>
<span class="v-num v-52">52&nbsp;</span><span class="v E19_52" data-id="E19_52">"Mergând, deci, mâncaţi bucate grase şi beţi băuturi dulci şi trimiteţi daruri la cei care n-au.</span>
<span class="v-num v-53">53&nbsp;</span><span class="v E19_53" data-id="E19_53">Că sfântă este ziua Domnului şi nu vă întristaţi că Domnul vă va mări".</span>
<span class="v-num v-54">54&nbsp;</span><span class="v E19_54" data-id="E19_54">Şi leviţii porunceau toate acestea poporului zicând: "Ziua aceasta sfântă este Domnului, nu vă întristaţi".</span>
<span class="v-num v-55">55&nbsp;</span><span class="v E19_55" data-id="E19_55">Şi s-au dus toţi să mănânce şi să bea şi să se veselească şi să dea daruri celor lipsiţi, bucurându-se mult de cuvintele legii, pe care le învăţaseră în adunările lor.</span>
</div>
</div>
<div class="footnotes">

</div>

<div class="footer"><div class="nav">
<a class="prev" href="E18.html">&lt;</a>
<a class="home" href="index.html">=</a>
<a class="next" href="WS1.html">&gt;</a>
</div></div>
</body>
</html>