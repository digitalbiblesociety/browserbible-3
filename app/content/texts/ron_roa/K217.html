<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A PATRA A REGILOR 17 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="K2.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="K2.html">CARTEA A PATRA A REGILOR 17</a><a class="prev" href="K216.html">&lt;</a>
<a class="home" href="index.html">=</a>
<a class="next" href="K218.html">&gt;</a>
</div></div>
<div class="section chapter K2 K217 ron_roa ron " dir="ltr" lang="ron" data-id="K217" data-nextid="K218" data-previd="K216">
<div class="c">17</div>
<div class="p">
<span class="v-num v-1">1&nbsp;</span><span class="v K217_1" data-id="K217_1">În cel de-al doisprezecelea an al domniei lui Ahaz, regele lui Iuda, rege peste Israel, în Samaria, a devenit Osea, fiul lui Ela, care a domnit nouă ani.</span>
<span class="v-num v-2">2&nbsp;</span><span class="v K217_2" data-id="K217_2">El a făcut ceea ce e rău în ochii Domnului, dar nu ca regii lui Israel de dinaintea lui.</span>
<span class="v-num v-3">3&nbsp;</span><span class="v K217_3" data-id="K217_3">Împotriva lui a venit Salmanasar, regele Asiriei ; Osea i-a devenit supus şi-i plătea bir.</span>
<span class="v-num v-4">4&nbsp;</span><span class="v K217_4" data-id="K217_4">Dar regele Asirienilor a descoperit în el necredincioşie, dat fiind că trimisese o solie la So, regele Egiptului, şi în anul acela nu-i plătise birul; şi l-a împresurat şi l-a încătuşat în temniţă.</span>
<span class="v-num v-5">5&nbsp;</span><span class="v K217_5" data-id="K217_5">Apoi regele Asiriei s'a ridicat împotriva întregii ţări şi a ajuns la Samaria şi a împresurat-o vreme de trei ani.</span>
<span class="v-num v-6">6&nbsp;</span><span class="v K217_6" data-id="K217_6">Iar în cel de al nouălea an al lui Osea, regele Asiriei a cucerit Samaria şi i-a strămutat pe Israeliţi în Asiria şi i-a aşezat în Halach şi în Habor, lângă râul Gozan, în munţii Mediei.</span>
<span class="v-num v-7">7&nbsp;</span><span class="v K217_7" data-id="K217_7">Aceasta, deoarece fiii lui Israel au păcătuit împotriva Domnului, Dumnezeului lor - Cel ce i-a scos din ţara Egiptului, de sub mâna lui Faraon, regele Egiptului - şi s'au temut de dumnezei străini</span>
<span class="v-num v-8">8&nbsp;</span><span class="v K217_8" data-id="K217_8">şi au umblat în năravurile neamurilor pe care Dumnezeu le-a alungat din faţa fiilor lui Israel, precum şi în năravurile regilor lui Israel, făcând cum făceau aceştia;</span>
<span class="v-num v-9">9&nbsp;</span><span class="v K217_9" data-id="K217_9">şi deoarece fiii lui Israel au săvârşit fapte nedrepte împotriva Domnului, Dumnezeului lor, şi şi-au zidit înălţimi prin toate târgurile lor, de la turnul de pază până la cetatea întărită,</span>
<span class="v-num v-10">10&nbsp;</span><span class="v K217_10" data-id="K217_10">şi şi-au făcut stâlpi şi tufişuri pe fiece deal înalt şi sub fiece copac umbros</span>
<span class="v-num v-11">11&nbsp;</span><span class="v K217_11" data-id="K217_11">şi au ars tămâieri pe toate locurile înalte, aşa cum făceau neamurile pe care Domnul le alungase din faţa lor, şi au făcut locuri de'mpreunare şi şi-au cioplit idoli ca să-L întărâte pe Domnul,</span>
<span class="v-num v-12">12&nbsp;</span><span class="v K217_12" data-id="K217_12">şi au slujit idolilor despre care Domnul le spusese: "Să nu-I faceţi Domnului astfel de lucruri!"</span>
<span class="v-num v-13">13&nbsp;</span><span class="v K217_13" data-id="K217_13">Atunci Domnul a dat mărturie împotriva lui Israel şi împotriva lui Iuda prin toţi profeţii Săi, prin fiecare văzător, zicând: "Întoarceţi-vă din căile voastre cele rele şi păziţi poruncile Mele şi rânduielile Mele şi toată legea pe care Eu le-am poruncit-o părinţilor voştri, şi tot ceea ce Eu le-am trimis prin robii Mei, profeţii!"</span>
<span class="v-num v-14">14&nbsp;</span><span class="v K217_14" data-id="K217_14">Dar ei n'au ascultat, ci şi-au învârtoşat cerbicea mai tare decât aceea a părinţilor lor</span>
<span class="v-num v-15">15&nbsp;</span><span class="v K217_15" data-id="K217_15">şi n'au ţinut seama de mărturiile cu care Domnul li Se mărturisise şi au umblat după deşertăciuni şi au devenit deşerţi şi [au umblat] după neamurile dimprejurul lor, deşi Domnul le poruncise să n'o facă;</span>
<span class="v-num v-16">16&nbsp;</span><span class="v K217_16" data-id="K217_16">şi au părăsit poruncile Domnului, Dumnezeului lor, şi şi-au făcut chipuri turnate - două juninci! - şi au făcut tufişuri şi s'au închinat la toată "puterea cerului" şi i-au slujit lui Baal.</span>
<span class="v-num v-17">17&nbsp;</span><span class="v K217_17" data-id="K217_17">Pe fiii şi pe fiicele lor le-au trecut prin foc şi s'au folosit de ghicit şi de descântece şi s'au vândut la ceea ce e rău în ochii Domnului, ca să-L întărâte.</span>
<span class="v-num v-18">18&nbsp;</span><span class="v K217_18" data-id="K217_18">Iar Domnul S'a mâniat cumplit pe Israeliţi şi i-a lepădat de la faţa Sa; şi n'a rămas decât seminţia lui Iuda.</span>
<span class="v-num v-19">19&nbsp;</span><span class="v K217_19" data-id="K217_19">Dar nici chiar fiii lui Iuda n'au păzit poruncile Domnului, Dumnezeului lor, ci au umblat întru năravurile fiilor lui Israel, pe care aceia le făptuiau, şi L-au lepădat pe Domnul.</span>
<span class="v-num v-20">20&nbsp;</span><span class="v K217_20" data-id="K217_20">Iar Domnul S'a mâniat pe întreaga seminţie a lui Israel; şi le-a trimis necazuri şi i-a dat în mâna celor ce i-au jefuit, până ce i-a lepădat de la faţa Sa.</span>
<span class="v-num v-21">21&nbsp;</span><span class="v K217_21" data-id="K217_21">Aceasta, fiindcă Israeliţii s'au răzvrătit împotriva casei lui David; ei şi l-au făcut rege pe Ieroboam, fiul lui Nabat; iar Ieroboam i-a abătut pe Israeliţi din calea Domnului şi i-a făcut să păcătuiască greu păcat:</span>
<span class="v-num v-22">22&nbsp;</span><span class="v K217_22" data-id="K217_22">fiii lui Israel au umblat în orice păcat pe care l-a făcut Ieroboam, fără nici o abatere,</span>
<span class="v-num v-23">23&nbsp;</span><span class="v K217_23" data-id="K217_23">până ce Domnul i-a lepădat pe Israeliţi de la faţa Sa - aşa cum grăise prin toţi profeţii, robii Săi - şi pe Israeliţi i-a strămutat din ţara lor în aceea a Asirienilor, unde se află şi azi.</span>
<span class="v-num v-24">24&nbsp;</span><span class="v K217_24" data-id="K217_24">Iar regele Asirienilor a adus oameni din Babilon, din Cuta, din Ava, din Hamat şi din Sefarvaim şi i-a aşezat în cetăţile Samariei, în locul fiilor lui Israel; aceştia au moştenit Samaria şi s'au aşezat în cetăţile ei.</span>
<span class="v-num v-25">25&nbsp;</span><span class="v K217_25" data-id="K217_25">Dar fiindcă la începutul vieţuirii lor acolo ei nu se temeau de Domnul, de aceea Domnul a trimis asupra lor lei care-i ucideau pe unii dintre ei.</span>
<span class="v-num v-26">26&nbsp;</span><span class="v K217_26" data-id="K217_26">Atunci i s'a spus regelui Asiriei, zicând: "Neamurile pe care tu le-ai strămutat şi pe care le-ai aşezat prin cetăţile Samariei nu cunosc legea Dumnezeului acelei ţări; de aceea El a trimis leii asupra lor şi, iată, aceia îi omoară pentru că ei nu cunosc legea Dumnezeului acelei ţări".</span>
<span class="v-num v-27">27&nbsp;</span><span class="v K217_27" data-id="K217_27">Iar regele Asiriei a poruncit, zicând: "Trimiteţi acolo pe unul din preoţii pe care i-aţi adus de acolo, ca să se ducă şi să trăiască acolo şi să-i înveţe legea Dumnezeului acelei ţări".</span>
<span class="v-num v-28">28&nbsp;</span><span class="v K217_28" data-id="K217_28">Şi l-au adus pe unul din preoţii pe care-i strămutaseră din Samaria, iar el s'a aşezat la Betel şi i-a învăţat cum să se teamă de Domnul.</span>
<span class="v-num v-29">29&nbsp;</span><span class="v K217_29" data-id="K217_29">Dar neamurile şi-au făcut, fiecare, dumnezeii lor şi i-au aşezat în capiştile de pe înălţimi, pe care le făcuseră Samarinenii : fiecare neam în cetăţile pe care le locuia:</span>
<span class="v-num v-30">30&nbsp;</span><span class="v K217_30" data-id="K217_30">oamenii din Babilon şi l-au făcut pe Sucot-Benot, cei din Cuta şi l-au făcut pe Nergal, cei din Hamat şi-au făcut-o pe Aşima,</span>
<span class="v-num v-31">31&nbsp;</span><span class="v K217_31" data-id="K217_31">cei din Ava şi i-au făcut pe Nivhaz şi Tartac, iar cei din Sefarvaim îşi ardeau fiii şi fiicele în cinstea lui Adramelec şi Anamelec, zeii Sefarvaimilor.</span>
<span class="v-num v-32">32&nbsp;</span><span class="v K217_32" data-id="K217_32">Ei se temeau de Domnul , dar şi-au aşezat urâciunile în capiştile de pe înălţimi, pe care şi le-au făcut în Samaria, fiecare neam în cetăţile pe care le locuia; se temeau de Domnul şi şi-au făcut dintre ei preoţi pentru înălţimi, iar aceştia aduceau pentru ei jertfe în capiştile de pe înălţimi;</span>
<span class="v-num v-33">33&nbsp;</span><span class="v K217_33" data-id="K217_33">şi de Domnul se temeau, şi dumnezeilor lor le slujeau după obiceiul popoarelor din mijlocul cărora fuseseră aduşi.</span>
<span class="v-num v-34">34&nbsp;</span><span class="v K217_34" data-id="K217_34">Până'n ziua de azi, ei fac în felul lor: se tem [de Domnul] şi fac după obiceiurile lor cele vechi; rânduielile şi judecăţile lor nu şi le fac după legea şi după poruncile pe care Domnul le-a poruncit fiilor lui Iacob - cel pe care l-a numit Israel -</span>
<span class="v-num v-35">35&nbsp;</span><span class="v K217_35" data-id="K217_35">atunci când a făcut cu ei legământ şi le-a poruncit, zicând: "Să nu vă temeţi de dumnezei străini, nici să vă închinaţi lor, nici să le slujiţi şi nici să le aduceţi jertfe,</span>
<span class="v-num v-36">36&nbsp;</span><span class="v K217_36" data-id="K217_36">ci numai Domnului, Cel ce cu putere mare şi cu braţ înalt v'a scos din ţara Egiptului; de El să vă temeţi, Lui să vă închinaţi şi Lui să-i aduceţi jertfe;</span>
<span class="v-num v-37">37&nbsp;</span><span class="v K217_37" data-id="K217_37">fără'ncetare să păziţi rânduielile şi judecăţile şi legea şi poruncile pe care pentru voi le-a scris ca să le pliniţi; şi să nu vă temeţi de alţi dumnezei;</span>
<span class="v-num v-38">38&nbsp;</span><span class="v K217_38" data-id="K217_38">şi nici legământul pe care El l-a făcut cu voi să nu-l uitaţi; şi să nu vă temeţi de alţi dumnezei,</span>
<span class="v-num v-39">39&nbsp;</span><span class="v K217_39" data-id="K217_39">căci numai de Domnul, Dumnezeul vostru, trebuie să vă temeţi, şi El vă va scoate din mâna tuturor vrăjmaşilor voştri;</span>
<span class="v-num v-40">40&nbsp;</span><span class="v K217_40" data-id="K217_40">şi să nu vă potriviţi cu obiceiurile pe care ei le urmează!"</span>
<span class="v-num v-41">41&nbsp;</span><span class="v K217_41" data-id="K217_41">Aşa că neamurile acestea se temeau de Domnul şi slujeau idolilor lor; ba şi copiii lor şi copiii copiilor lor, până'n ziua de astăzi, fac aşa cum au făcut părinţii lor.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="K216.html">&lt;</a>
<a class="home" href="index.html">=</a>
<a class="next" href="K218.html">&gt;</a>
</div></div>
</body>
</html>