<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNTÂI PARALIPOMENA 28 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="R1.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="R1.html">CARTEA ÎNTÂI PARALIPOMENA 28</a><a class="prev" href="R127.html">&lt;</a>
<a class="home" href="index.html">=</a>
<a class="next" href="R129.html">&gt;</a>
</div></div>
<div class="section chapter R1 R128 ron_roa ron " dir="ltr" lang="ron" data-id="R128" data-nextid="R129" data-previd="R127">
<div class="c">28</div>
<div class="p">
<span class="v-num v-1">1&nbsp;</span><span class="v R128_1" data-id="R128_1">David a adunat în Ierusalim toate căpeteniile lui Israel, pe mai-marii judecătorilor, mai-marii cetelor care-i slujeau regelui, căpeteniile peste mii şi peste sute, pe vistiernici şi pe cei ce răspundeau de strânsurile pentru hrana regelui şi a tuturor oamenilor lui şi a fiilor săi împreună cu eunucii, pe viteji şi pe războinicii din oaste.</span>
<span class="v-num v-2">2&nbsp;</span><span class="v R128_2" data-id="R128_2">Şi a stat David în mijlocul adunării şi a zis: "Ascultaţi-mă, fraţii mei şi poporul meu. Mi-a stat la inimă să zidesc locaş de odihnă pentru chivotul legământului Domnului şi aşternut picioarelor Domnului nostru; şi am pregătit ceea ce e de trebuinţă pentru zidire.</span>
<span class="v-num v-3">3&nbsp;</span><span class="v R128_3" data-id="R128_3">Dar Dumnezeu mi-a zis: - Să nu-i zideşti locaş numelui Meu, fiindcă tu eşti om războinic şi ai vărsat sânge!</span>
<span class="v-num v-4">4&nbsp;</span><span class="v R128_4" data-id="R128_4">Cu toate acestea, Domnul, Dumnezeul lui Israel, pe mine m'a ales din toată casa tatălui meu să fiu în veac rege peste Israel; El din Iuda a ales regalitatea; din casa lui Iuda, casa tatălui meu; iar dintre fiii tatălui meu, pe mine m'a vrut să fiu rege peste întregul Israel.</span>
<span class="v-num v-5">5&nbsp;</span><span class="v R128_5" data-id="R128_5">Iar dintre fiii mei - că mulţi fii mi-a dat mie Domnul -, pe fiul meu Solomon l-a ales să-l aşeze pe tronul regatului Domnului, peste Israel.</span>
<span class="v-num v-6">6&nbsp;</span><span class="v R128_6" data-id="R128_6">Iar Dumnezeu mi-a zis: - Solomon, fiul tău, el va zidi casa Mea şi curtea Mea, căci pe el l-am ales să-Mi fie Mie fiu, iar Eu să-i fiu lui Tată;</span>
<span class="v-num v-7">7&nbsp;</span><span class="v R128_7" data-id="R128_7">regatul său i-l voi aşeza pe veci, dacă el se va ţine tare, aşa cum o face astăzi, să-Mi păzească poruncile şi judecăţile.</span>
<span class="v-num v-8">8&nbsp;</span><span class="v R128_8" data-id="R128_8">Şi acum, în faţa a toată adunarea Domnului şi în auzul Dumnezeului nostru: Păziţi şi căutaţi toate poruncile Domnului, Dumnezeului nostru, pentru ca voi să moşteniţi pământul cel bun şi să-l lăsaţi moştenire veşnică fiilor voştri de după voi.</span>
<span class="v-num v-9">9&nbsp;</span><span class="v R128_9" data-id="R128_9">Şi acum, Solomoane, fiul meu!: Cunoaşte-L pe Dumnezeul părinţilor tăi şi slujeşte-I din inimă desăvârşită şi din suflet plin de vrere, căci Domnul este Cel care încearcă toate inimile şi cunoaşte fiece gând; dacă tu Îl vei căuta, El ţi Se va face aflat , iar dacă-L vei părăsi, şi El pe'ntotdeauna te va părăsi.</span>
<span class="v-num v-10">10&nbsp;</span><span class="v R128_10" data-id="R128_10">Vezi acum că pe tine te-a ales Domnul să-I zideşti casă de sfinţenie; adună-ţi puterile şi fă-o!"</span>
<span class="v-num v-11">11&nbsp;</span><span class="v R128_11" data-id="R128_11">Atunci David i-a dat lui Solomon, fiul său, planul templului şi al clădirilor lui şi al vistieriilor şi al foişoarelor şi al cămărilor dinlăuntru şi al casei ispăşirii,</span>
<span class="v-num v-12">12&nbsp;</span><span class="v R128_12" data-id="R128_12">precum şi planul - pe care-l avea în minte - pentru curţile templului Domnului şi pentru toate odăile dimprejur, pentru vistieriile templului Domnului, pentru vistieriile lucrurilor sfinte</span>
<span class="v-num v-13">13&nbsp;</span><span class="v R128_13" data-id="R128_13">şi pentru odăile de odihnă, pentru încăperile preoţilor şi leviţilor, pentru toate lucrările de slujbă din templul Domnului şi pentru vistieriile vaselor de slujbă din templul Domnului,</span>
<span class="v-num v-14">14&nbsp;</span><span class="v R128_14" data-id="R128_14">cu greutatea lor în aur şi argint;</span>
<span class="v-num v-15">15&nbsp;</span><span class="v R128_15" data-id="R128_15">şi i-a dat greutatea sfeşnicelor şi a candelelor.</span>
<span class="v-num v-16">16&nbsp;</span><span class="v R128_16" data-id="R128_16">De asemenea, i-a dat greutatea meselor pentru pâinile punerii-înainte, a fiecărei mese de aur, ca şi a celei de argint,</span>
<span class="v-num v-17">17&nbsp;</span><span class="v R128_17" data-id="R128_17">pe a furculiţelor, talerelor şi cupelor de aur; greutatea aurului şi a argintului pentru cădelniţe şi căţui, potrivit cu măsura fiecăreia.</span>
<span class="v-num v-18">18&nbsp;</span><span class="v R128_18" data-id="R128_18">I-a arătat şi măsura altarului tămâierii, din aur curat, şi planul carului heruvimilor cu aripile întinse, care umbreau chivotul legământului Domnului.</span>
<span class="v-num v-19">19&nbsp;</span><span class="v R128_19" data-id="R128_19">Pe toate i le-a dat David lui Solomon, în scriere de mâna Domnului , pentru ca el să priceapă cum să ducă planul la îndeplinire.</span>
<span class="v-num v-20">20&nbsp;</span><span class="v R128_20" data-id="R128_20">Şi a zis David către Solomon, fiul său: "Adună-ţi puterile, îmbărbătează-te şi fă-le! Nu te teme, nici nu te speria, căci Domnul, Dumnezeul meu, va fi cu tine şi nu te va lăsa şi nu te va părăsi până ce vei fi isprăvit toată lucrarea pentru slujba templului Domnului.</span>
<span class="v-num v-21">21&nbsp;</span><span class="v R128_21" data-id="R128_21">Iată şi cetele preoţilor şi leviţilor pentru toate slujbele din templul lui Dumnezeu! Şi cu tine sunt meşteri iscusiţi în orice lucrare, după meşteşugul fiecăruia; de asemenea, mai-marii şi'ntregul popor sunt gata pentru tot ceea ce tu vei porunci".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="R127.html">&lt;</a>
<a class="home" href="index.html">=</a>
<a class="next" href="R129.html">&gt;</a>
</div></div>
</body>
</html>