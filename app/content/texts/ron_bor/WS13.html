<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNȚELEPCIUNII LUI SOLOMON 13 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="WS.html">Biblia Ortodoxă Română Sinodală (2006)</a><a class="location" href="WS.html">CARTEA ÎNȚELEPCIUNII LUI SOLOMON 13</a><a class="prev" href="WS12.html">&lt;</a>
<a class="home" href="index.html">=</a>
<a class="next" href="WS14.html">&gt;</a>
</div></div>
<div class="section chapter WS WS13 ron_bor ron " dir="ltr" lang="ro" data-id="WS13" data-nextid="WS14" data-previd="WS12">
<div class="c">13</div>
<div class="p">
<span class="v-num v-1">1&nbsp;</span><span class="v WS13_1" data-id="WS13_1">Deşerţi sunt din fire toţi oamenii care nu cunosc pe Dumnezeu şi care n-au ştiut, plecând de la bunătăţile văzute, să vadă pe Cel care este, nici din cercetarea lucrurilor Sale să înţeleagă pe meşter;</span>
<span class="v-num v-2">2&nbsp;</span><span class="v WS13_2" data-id="WS13_2">Ci au socotit că sunt dumnezei cârmuitori ai lumii sau focul, sau vântul, sau arcul cel iute, sau mersul stelelor, sau apa năvalnică, sau luminătorii cerului;</span>
<span class="v-num v-3">3&nbsp;</span><span class="v WS13_3" data-id="WS13_3">Ei, care, desfătaţi de frumuseţea acestora, le-au luat drept dumnezei, să ştie acum cu cât este Stăpânul mai presus decât acestea, că El, Cel Care Însuşi este începătorul frumuseţii, este făcătorul lor.</span>
<span class="v-num v-4">4&nbsp;</span><span class="v WS13_4" data-id="WS13_4">Iar dacă se minunează de putere şi de lucrare, să înţeleagă din acestea cu cât este mai puternic Cel care le-a făcut.</span>
<span class="v-num v-5">5&nbsp;</span><span class="v WS13_5" data-id="WS13_5">Căci din mărimea şi frumuseţea făpturilor poţi să cunoşti bine, socotindu-te, pe Cel care le-a zidit.</span>
<span class="v-num v-6">6&nbsp;</span><span class="v WS13_6" data-id="WS13_6">Dar, în acelaşi timp, în toate acestea este oarecare neajuns, căci doar unii ca aceştia rătăcesc căutând pe Dumnezeu şi străduindu-se să-L afle.</span>
<span class="v-num v-7">7&nbsp;</span><span class="v WS13_7" data-id="WS13_7">Căci, îndeletnicindu-se cu lucrările lui Dumnezeu şi cercetându-le, ei se încredinţează cu vederea cât de frumoase sunt cele văzute.</span>
<span class="v-num v-8">8&nbsp;</span><span class="v WS13_8" data-id="WS13_8">De altă parte, ei n-au cuvânt să li se ierte rătăcirea.</span>
<span class="v-num v-9">9&nbsp;</span><span class="v WS13_9" data-id="WS13_9">Că dacă au putut să adune atâta învăţătură, ca să cerceteze lumea, cum n-au aflat ei mai degrabă pe Stăpânul lumii?</span>
<span class="v-num v-10">10&nbsp;</span><span class="v WS13_10" data-id="WS13_10">Dar sunt cu totul ticăloşi şi şi-au pus nădejdea în lucruri fără de viaţă cei care au numit dumnezei lucrurile mâinilor omeneşti, aurul şi argintul cu meşteşug lucrat şi închipuiri de dobitoace sau piatră netrebnică, cioplită de mână de demult.</span>
<span class="v-num v-11">11&nbsp;</span><span class="v WS13_11" data-id="WS13_11">Un meşter lemnar a tăiat din pădure un lemn bun de lucrat, l-a jupuit de coajă şi apoi cu îndemânarea sa a făcut din el o unealtă folositoare spre slujba vieţii.</span>
<span class="v-num v-12">12&nbsp;</span><span class="v WS13_12" data-id="WS13_12">Rămăşiţele de la lemnul lucrat le pune pe foc să îşi fiarbă de mâncare şi îşi potoleşte foamea.</span>
<span class="v-num v-13">13&nbsp;</span><span class="v WS13_13" data-id="WS13_13">Şi ce-a mai rămas dintr-acestea, nefiind de nici o treabă, pentru că este lemn strâmb şi noduros, îl ciopleşte ca să-i treacă de urât şi, potrivindu-l şi meşteşugindu-l, l-a făcut asemenea cu chipul de om.</span>
<span class="v-num v-14">14&nbsp;</span><span class="v WS13_14" data-id="WS13_14">Sau l-a făcut asemenea vreunui dobitoc de nimic şi, vopsindu-l peste tot şi rumenindu-l la faţă cu vopsea roşie, i-a ascuns toate metehnele.</span>
<span class="v-num v-15">15&nbsp;</span><span class="v WS13_15" data-id="WS13_15">Apoi i-a făcut în perete bună aşezare, l-a pus acolo şi l-a întărit cu piroane de fier.</span>
<span class="v-num v-16">16&nbsp;</span><span class="v WS13_16" data-id="WS13_16">El are grijă de idol să nu cadă, ştiind bine că nu-şi poate ajuta singur, căci nu este decât un chip care are nevoie de ajutor.</span>
<span class="v-num v-17">17&nbsp;</span><span class="v WS13_17" data-id="WS13_17">Dar el se roagă chipului pentru averea sa, pentru nunţile sale şi pentru fiii săi şi nu se ruşinează a vorbi către lucrul cel neînsufleţit.</span>
<span class="v-num v-18">18&nbsp;</span><span class="v WS13_18" data-id="WS13_18">El cere sănătate de la cel neputincios, se roagă de viaţă celui mort şi de ajutor celui ce nu poate să dea nici unul; el se roagă de bună călătorie cui nu poate să meargă în picioare.</span>
<span class="v-num v-19">19&nbsp;</span><span class="v WS13_19" data-id="WS13_19">Ca să-şi pună la adăpost averea, alergătura şi izbânda muncii sale, el cere putere de la cel care are mâinile cele mai betege.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="WS12.html">&lt;</a>
<a class="home" href="index.html">=</a>
<a class="next" href="WS14.html">&gt;</a>
</div></div>
</body>
</html>