<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ESTEREI 1 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="ET.html">Biblia Ortodoxă Română Sinodală (2006)</a><a class="location" href="ET.html">CARTEA ESTEREI 1</a><a class="prev" href="NH13.html">&lt;</a>
<a class="home" href="index.html">=</a>
<a class="next" href="ET2.html">&gt;</a>
</div></div>
<div class="section chapter ET ET1 ron_bor ron " dir="ltr" lang="ro" data-id="ET1" data-nextid="ET2" data-previd="NH13">
<div class="mt">CARTEA ESTEREI</div>
<div class="c">1</div>
<div class="p">
<span class="v-num v-1">1&nbsp;</span><span class="v ET1_1" data-id="ET1_1">După întâmplările acestea, în zilele lui Artaxerxe, care domnea peste o sută douăzeci şi şapte de ţări, de la India până în Etiopia,</span>
<span class="v-num v-2">2&nbsp;</span><span class="v ET1_2" data-id="ET1_2">În vremea când regele Artaxerxe îşi avea scaunul său domnesc în cetatea Suza,</span>
<span class="v-num v-3">3&nbsp;</span><span class="v ET1_3" data-id="ET1_3">În anul al treilea al domniei lui, a dat el ospăţ pentru dregătorii săi şi pentru cei ce-i slujeau lui, pentru căpeteniile mai înalte ale oştirii Persiei şi Mediei şi pentru guvernatorii ţărilor sale,</span>
<span class="v-num v-4">4&nbsp;</span><span class="v ET1_4" data-id="ET1_4">Arătându-şi marea bogăţie a regatului său şi strălucirea deosebită a măririi sale, în curgere de mai multă vreme, anume timp de o sută optzeci de zile.</span>
<span class="v-num v-5">5&nbsp;</span><span class="v ET1_5" data-id="ET1_5">După sfârşitul acestor zile, regele a făcut şi pentru poporul său care se afla în capitala Suza, de la mic până la mare, ospăţ de şapte zile, în grădina curţii sale domneşti,</span>
<span class="v-num v-6">6&nbsp;</span><span class="v ET1_6" data-id="ET1_6">Împodobită cu covoare de mătase albă şi de purpură violetă, atârnate pe frânghii de în şi de mătase, trecute prin verigi de argint, întărite în stâlpi de marmură.</span>
<span class="v-num v-7">7&nbsp;</span><span class="v ET1_7" data-id="ET1_7">Divanuri de aur şi de argint erau aşezate pe pardoseală de porfiră, de marmură albă, de sidef şi marmură neagră.</span>
<span class="v-num v-8">8&nbsp;</span><span class="v ET1_8" data-id="ET1_8">Băuturile se turnau în vase de aur şi în cupe felurite, în valoare de treizeci de mii de talanţi, iar vin din care bea însuşi regele a fost mult, după bogăţia şi dărnicia regelui. Băutura se consuma cuviincios şi fără silă, că regele poruncise tuturor cârmuitorilor din casa sa să facă fiecăruia după voia lui.</span>
<span class="v-num v-9">9&nbsp;</span><span class="v ET1_9" data-id="ET1_9">Regina Vasti a făcut şi ea ospăţ, pentru femei, în casa domnească a regelui Artaxerxe.</span>
<span class="v-num v-10">10&nbsp;</span><span class="v ET1_10" data-id="ET1_10">În ziua a şaptea, când inima regelui s-a înveselit de vin, acesta a zis către Mehuman, Bizeta, Harbona, Bigta, Abgata, Zetar şi Carcas, cei şapte eunuci care slujeau înaintea feţei regelui Artaxerxe,</span>
<span class="v-num v-11">11&nbsp;</span><span class="v ET1_11" data-id="ET1_11">Să aducă pe regina Vasti înaintea feţei regelui cu coroana regească pe cap, ca să arate popoarelor şi căpeteniilor frumuseţea ei, pentru că era foarte frumoasă.</span>
<span class="v-num v-12">12&nbsp;</span><span class="v ET1_12" data-id="ET1_12">Dar regina Vasti n-a voit să vină după porunca regelui ce i s-a trimis prin eunuci.</span>
<span class="v-num v-13">13&nbsp;</span><span class="v ET1_13" data-id="ET1_13">Din pricina aceasta s-a mâniat regele tare şi s-a aprins într-însul urgie mare şi a zis către înţelepţii care ştiau datinile din trecut, (căci aşa era rânduiala ca orice pricină a regelui să se spună înaintea celor ce cunoşteau legile şi dreptul):</span>
<span class="v-num v-14">14&nbsp;</span><span class="v ET1_14" data-id="ET1_14">"Cum să se aplice legea faţă de regina Vasti, pentru că ea nu a împlinit porunca regelui Artaxerxe, ce i s-a trimis prin eunuci?"</span>
<span class="v-num v-15">15&nbsp;</span><span class="v ET1_15" data-id="ET1_15">Şi erau în apropierea regelui: Carşena, Şetar, Admata, Tarşiş, Mereş, Marsena şi Memucan, şapte căpetenii ale Mediei şi Persiei, care puteau vedea faţa regelui şi ţineau locurile cele dintâi în regat.</span>
<span class="v-num v-16">16&nbsp;</span><span class="v ET1_16" data-id="ET1_16">Atunci a răspuns Memucan înaintea regelui şi a căpeteniilor: "Regina Vasti s-a făcut vinovată nu numai înaintea regelui, ci şi înaintea tuturor dregătorilor şi înaintea tuturor popoarelor care sânt în toate ţările regelui Artaxerxe,</span>
<span class="v-num v-17">17&nbsp;</span><span class="v ET1_17" data-id="ET1_17">Pentru că purtarea reginei Vasti va ajunge la ştirea tuturor femeilor, şi vor nesocoti şi acelea pe bărbaţii lor şi vor zice: Regele Artaxerxe a poruncit să fie adusă regina Vasti înaintea feţei sale şi ea n-a venit.</span>
<span class="v-num v-18">18&nbsp;</span><span class="v ET1_18" data-id="ET1_18">De acum soţiile dregătorilor din Persia şi Media, care vor auzi de purtarea reginei, vor zice la fel dregătorilor regelui, şi va fi destul dispreţ şi mânie.</span>
<span class="v-num v-19">19&nbsp;</span><span class="v ET1_19" data-id="ET1_19">Deci, dacă binevoieşte regele, să iasă de la el hotărâre regească şi să se scrie în legile Persiei şi Mediei, cu neschimbare, că regina Vasti nu va mai intra înaintea regelui Artaxerxe, iar vrednicia de regină a ei regele o va da alteia mai vrednică decât ea.</span>
<span class="v-num v-20">20&nbsp;</span><span class="v ET1_20" data-id="ET1_20">Când se va auzi de această hotărâre a regelui, care se va împrăştia în toată împărăţia lui cât este ea de mare, atunci toate femeile îşi vor cinsti bărbaţii de la mic până la mare".</span>
<span class="v-num v-21">21&nbsp;</span><span class="v ET1_21" data-id="ET1_21">Şi cuvântul a plăcut regelui şi dregătorilor, şi a făcut după sfatul lui Memucan.</span>
<span class="v-num v-22">22&nbsp;</span><span class="v ET1_22" data-id="ET1_22">Regele a trimis în toate ţările scrisori, scrise pentru fiecare tară cu scrisul ei şi pentru fiecare popor în limba lui, ca fiecare bărbat să fie stăpân în casa sa. Aceasta s-a adus la cunoştinţa fiecăruia în limba părintească a fiecăruia.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="NH13.html">&lt;</a>
<a class="home" href="index.html">=</a>
<a class="next" href="ET2.html">&gt;</a>
</div></div>
</body>
</html>