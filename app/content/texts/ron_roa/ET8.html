<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ESTEREI 8 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="ET.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="ET.html">CARTEA ESTEREI 8</a><a class="prev" href="ET7.html">&lt;</a>
<a class="home" href="index.html">=</a>
<a class="next" href="ET9.html">&gt;</a>
</div></div>
<div class="section chapter ET ET8 ron_roa ron " dir="ltr" lang="ro" data-id="ET8" data-nextid="ET9" data-previd="ET7">
<div class="c">8</div>
<div class="p">
<span class="v-num v-1">1&nbsp;</span><span class="v ET8_1" data-id="ET8_1">În ziua aceea, regele Artaxerxe i-a dat Esterei tot ce-i aparţinea potrivnicului Aman. Şi l-a chemat regele pe Mardoheu - căci Estera îi spusese că-i este rudă.</span>
<span class="v-num v-2">2&nbsp;</span><span class="v ET8_2" data-id="ET8_2">Şi regele şi-a scos inelul - pe care-l luase de la Aman - şi i l-a dat lui Mardoheu; iar Estera l-a pus pe Mardoheu peste toate câte avusese Aman.</span>
<span class="v-num v-3">3&nbsp;</span><span class="v ET8_3" data-id="ET8_3">Şi din nou i-a vorbit regelui şi i-a căzut la picioare şi i s'a rugat să înlăture nedreptatea lui Aman şi tot ceea ce făcuse el împotriva Iudeilor.</span>
<span class="v-num v-4">4&nbsp;</span><span class="v ET8_4" data-id="ET8_4">Atunci regele şi-a întins asupra Esterei sceptrul de aur, iar Estera s'a ridicat şi a şezut lângă rege.</span>
<span class="v-num v-5">5&nbsp;</span><span class="v ET8_5" data-id="ET8_5">Şi a zis Estera: "Dacă regele crede că e bine şi dacă eu am aflat bunăvoinţă [în ochii săi], să fie trimisă o poruncă prin care scrisorile trimise de Aman să fie anulate - cele scrise pentru nimicirea Iudeilor din regatul tău.</span>
<span class="v-num v-6">6&nbsp;</span><span class="v ET8_6" data-id="ET8_6">Căci - nu-i aşa? - cum aş putea eu să mă uit la necazul poporului meu, şi cum aş putea să rămân vie când neamul meu piere?"</span>
<span class="v-num v-7">7&nbsp;</span><span class="v ET8_7" data-id="ET8_7">Atunci regele a zis către Estera: "De vreme ce ţi-am dat - şi de bunăvoie ţi-am dăruit - tot ceea ce avea Aman, şi de vreme ce l-am spânzurat fiindcă îşi ridicase mâna împotriva Iudeilor, ce mai vrei de la mine?</span>
<span class="v-num v-8">8&nbsp;</span><span class="v ET8_8" data-id="ET8_8">Dacă vă place, scrieţi şi voi în numele meu şi pecetluiţi cu inelul meu; căci tot ceea ce se scrie din porunca regelui şi e pecetluit cu inelul meu nu poate să cunoască împotrivire".</span>
<span class="v-num v-9">9&nbsp;</span><span class="v ET8_9" data-id="ET8_9">Grămăticii au fost astfel chemaţi în cea de a treia lună, adică Sivan, în ziua a douăzeci şi treia, în acelaşi an; şi li s'a scris Iudeilor ceea ce li se poruncise guvernatorilor şi căpeteniilor satrapilor, din India până'n Etiopia, în o sută douăzeci şi şapte de satrapii, după ţinutul şi limba fiecăreia;</span>
<span class="v-num v-10">10&nbsp;</span><span class="v ET8_10" data-id="ET8_10">s'a scris în numele regelui şi s'a pecetluit cu inelul său, iar scrisorile au fost trimise prin ştafete;</span>
<span class="v-num v-11">11&nbsp;</span><span class="v ET8_11" data-id="ET8_11">le-a poruncit ca în fiecare cetate să trăiască după legile lor, să-i ajute şi pe alţii [să facă la fel], iar cu vrăjmaşii lor să facă după cum le este voia</span>
<span class="v-num v-12">12&nbsp;</span><span class="v ET8_12" data-id="ET8_12">într'o singură zi în tot regatul lui Artaxerxe, şi anume în ziua a treisprezecea din luna a douăsprezecea, adică Adar.</span>
<span class="v-num v-13">13&nbsp;</span><span class="v ET8_13" data-id="ET8_13">Iată copia scrisorilor cu porunca: "Marele rege Artaxerxe către guvernatorii ţărilor din cele o sută douăzeci şi şapte de satrapii, din India până'n Etiopia, şi către cei ce cu credincioşie îi sunt supuşi: Salutare! Mulţi din cei răsplătiţi cu cinste prin nemărginita bunătate a binefăcătorilor lor ajung de se trufesc peste măsură şi caută să le facă rău nu numai supuşilor noştri, ci, mai mult, neputându-şi sătura mândria, se silesc să uneltească şi împotriva binefăcătorilor lor, pierzând nu numai recunoştinţa omenească, dar, semeţindu-se şi înălţându-se cu bunurile pe care le au, cred că pot fugi şi de certarea lui Dumnezeu, Cel ce pe toate pururea le vede. Şi de multe ori se întâmplă ca aceia pe care stăpânitorul i-a făcut mai apropiaţi şi mai de credinţă - încredinţându-le chiar cârma regatului - i-au vârât în foarte mari primejdii chiar pe stăpânii lor, căutând a se folosi de ei spre a-şi acoperi nedreptăţile, mergând până la a vărsa sânge nevinovat. Ei înşală mintea stăpânitorilor lor - care nu ştiu ce e înşelăciunea - şi amăgesc înţelepciunea prin viclenie şi minciuni. Acest lucru este dovedit şi de povestirile vechi, precum am arătat, şi de cele ce se întâmplă sub ochii noştri, cum că, prin relele îndemnuri ale unora, bunăvoinţa regilor se întoarce spre rău. De aceea avem noi grijă ca între toţi oamenii din regatul nostru să fie păzită pacea, neluând în seamă învinuirile cu care unii se străduiesc să ne înşele şi cumpănind cele ce se aduc în faţa ochilor noştri şi cercetându-le cu blândă socotinţă. Iată, îl avem în vedere pe Aman, fiul lui Hamadata Macedoneanul , străin de neamul Perşilor şi mult deosebit faţă de chipul nostru blând de a cârmui, pe care noi l-am primit ca pe un străin. Şi devenindu-ne apropiat, s'a învrednicit de nemărginita noastră iubire de oameni până într'atât, încât să fie numit părintele nostru şi să fie de către toţi cinstit ca al doilea după cel de pe tronul regesc. Dar el într'atât s'a înălţat întru semeţie, încât a vrut să ne răpească şi regatul, şi viaţa; căci prin multe minciuni şi uneltiri a cerut să fie nimicit nu numai Mardoheu, izbăvitorul nostru şi marele făcător de bine, dar şi pe neprihănita părtaşă la regalitatea noastră, Estera, împreună cu tot neamul lor. El gândea că dacă-i va ucide pe ei, atunci noi vom rămâne singuri, iar regatul Perşilor să le fie dat Macedonenilor. Iar noi am aflat că Iudeii - pe care cel-de-trei-ori-spurcat îi osândise la moarte - nu sunt răufăcători, ci trăiesc după legi drepte şi sunt fii ai Preaînaltului şi Preamarelui Dumnezeu-Cel-Viu, Cel ce prin bunăvoinţa Sa ne-a dat nouă şi strămoşilor noştri regatul. Aşadar, nu veţi asculta de scrisorile trimise de către Aman, fiul lui Hamadata, cel care, din pricina răutăţii sale, a fost spânzurat, împreună cu toată familia lui, în faţa porţilor cetăţii Suza - Dumnezeu Atotţiitorul dându-i grabnic osânda pe care o merita. Iar copia acestei scrisori s'o vestiţi cu largă deschidere în fiecare loc şi să-i lăsaţi pe Iudei să trăiască după datinile lor şi să-i ajutaţi ca în cea de a treisprezecea zi a lunii a douăsprezecea, adică Adar, să se apere de cei ce li s'ar ridica împotrivă la vreme de primejdie. Fiindcă această zi, care era să fie spre nimicirea neamului celui ales de Atotputernicul Dumnezeu, Acesta le-a făcut-o zi de bucurie. De aceea, şi voi s'o ţineţi printre sărbătorile voastre de seamă şi s'o prăznuiţi în toată desfătarea, pentru ca, atât acum cât şi după aceea, să vă fie spre mântuire, vouă şi celor ce le sunt apropiaţi Perşilor; dar celor ce uneltesc împotriva noastră să le fie amintirea pieirii lor. Şi fiecare cetate sau ţară în care nu se face aşa, aceea în urgie să piară de sabie şi de foc şi să fie nu numai neumblată de oameni, ci şi de-a pururi dezgustătoare pentru fiare şi păsări. - Copiile [acestei scrisori] să fie puse la vedere în tot regatul, iar Iudeii să fie gata ca în ziua aceasta să-şi lovească duşmanii".</span>
<span class="v-num v-14">14&nbsp;</span><span class="v ET8_14" data-id="ET8_14">Atunci călăreţii au ieşit degrabă să îndeplinească porunca regelui; porunca a fost vestită şi în cetatea Suza.</span>
<span class="v-num v-15">15&nbsp;</span><span class="v ET8_15" data-id="ET8_15">Iar Mardoheu a ieşit îmbrăcat în vestmânt regesc, cu coroană de aur şi diademă de vison; şi poporul din Suza a văzut şi s'a veselit.</span>
<span class="v-num v-16">16&nbsp;</span><span class="v ET8_16" data-id="ET8_16">Iar Iudeilor li s'a făcut lumină şi veselie</span>
<span class="v-num v-17">17&nbsp;</span><span class="v ET8_17" data-id="ET8_17">prin cetăţi şi prin ţări, oriunde a ajuns porunca aducătoare de bucurie şi veselie; desfătare şi veselie pentru Iudei. Şi mulţi dintre păgâni se tăiau împrejur şi deveneau Iudei de frica Iudeilor.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="ET7.html">&lt;</a>
<a class="home" href="index.html">=</a>
<a class="next" href="ET9.html">&gt;</a>
</div></div>
</body>
</html>