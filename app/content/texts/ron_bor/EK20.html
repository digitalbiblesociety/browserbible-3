<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEZECHIEL 20 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EK.html">Biblia Ortodoxă Română Sinodală (2006)</a><a class="location" href="EK.html">IEZECHIEL 20</a><a class="prev" href="EK19.html">&lt;</a>
<a class="home" href="index.html">=</a>
<a class="next" href="EK21.html">&gt;</a>
</div></div>
<div class="section chapter EK EK20 ron_bor ron " dir="ltr" lang="ro" data-id="EK20" data-nextid="EK21" data-previd="EK19">
<div class="c">20</div>
<div class="p">
<span class="v-num v-1">1&nbsp;</span><span class="v EK20_1" data-id="EK20_1">În ziua a zecea a lunii a cincea din anul al şaptelea al robiei lui Ioiachim, au venit nişte bărbaţi dintre bătrânii lui Israel să întrebe pe Domnul şi au şezut înaintea feţei mele.</span>
<span class="v-num v-2">2&nbsp;</span><span class="v EK20_2" data-id="EK20_2">Atunci a fost cuvântul Domnului către mine şi mi-a zis:</span>
<span class="v-num v-3">3&nbsp;</span><span class="v EK20_3" data-id="EK20_3">"Fiul omului, vorbeşte cu bătrânii lui Israel şi spune-le: Aşa zice Domnul Dumnezeu: Aţi venit să Mă întrebaţi? Precum este adevărat că Eu sunt viu, tot aşa este de adevărat că nu voi da răspuns, zice Domnul Dumnezeu.</span>
<span class="v-num v-4">4&nbsp;</span><span class="v EK20_4" data-id="EK20_4">Vrei să-i judeci, fiul omului? Dacă vrei să-i judeci, spune-le ticăloşiile părinţilor lor.</span>
<span class="v-num v-5">5&nbsp;</span><span class="v EK20_5" data-id="EK20_5">Şi spune-le: Aşa zice Domnul Dumnezeu: În ziua în care am ales pe Israel şi, ridicându-Mi mâna, M-am jurat seminţiei casei lui Iacov şi M-am descoperit lor în ţara Egiptului şi, ridicându-Mi mâna, le-am zis: Eu sunt Domnul Dumnezeul vostru;</span>
<span class="v-num v-6">6&nbsp;</span><span class="v EK20_6" data-id="EK20_6">În ziua aceea, ridicându-Mi mina, M-am jurat lor să-i scot din ţara Egiptului şi să-i duc în ţara pe care o alesesem pentru ei, în care curge lapte şi miere, cea mai frumoasă dintre toate ţările.</span>
<span class="v-num v-7">7&nbsp;</span><span class="v EK20_7" data-id="EK20_7">Şi le-am zis: Lepădaţi fiecare ticăloşiile de la ochii voştri şi nu vă mai întinaţi cu idolii Egiptului, că Eu sunt Domnul Dumnezeul vostru!</span>
<span class="v-num v-8">8&nbsp;</span><span class="v EK20_8" data-id="EK20_8">Dar ei s-au răzvrătit împotriva Mea şi n-au vrut să Mă asculte; nimeni n-a lepădat ticăloşiile de la ochii săi şi idolii Egiptului nu i-a părăsit. Atunci am zis: Voi vărsa asupra lor mânia Mea şi urgia Mea o voi deşerta peste ei în mijlocul ţării Egiptului.</span>
<span class="v-num v-9">9&nbsp;</span><span class="v EK20_9" data-id="EK20_9">Însă, dacă i-am scos din ţara Egiptului, am făcut aceasta pentru ca numele Meu să nu fie pângărit în ochii neamurilor printre care se aflau ei şi înaintea cărora Mă descoperisem, ca să-i scot din ţara Egiptului.</span>
<span class="v-num v-10">10&nbsp;</span><span class="v EK20_10" data-id="EK20_10">Scoţându-i din ţara Egiptului, i-am adus în pustiu.</span>
<span class="v-num v-11">11&nbsp;</span><span class="v EK20_11" data-id="EK20_11">Şi le-am dat legile Mele, le-am arătat rânduielile Mele, prin care omul, care le va ţine, va trăi.</span>
<span class="v-num v-12">12&nbsp;</span><span class="v EK20_12" data-id="EK20_12">De asemenea le-am dat şi zilele Mele de odihnă, ca să fie semn între Mine şi ei, ca să cunoască ei că Eu sunt Domnul, Sfinţitorul lor.</span>
<span class="v-num v-13">13&nbsp;</span><span class="v EK20_13" data-id="EK20_13">Însă casa lui Israel s-a răzvrătit împotriva Mea în pustiu; după legile Mele n-a umblat şi a lepădat rânduielile Mele, pe care omul trebuie să le împlinească, ca să trăiască prin ele, şi zilele Mele de odihnă le-au călcat. Atunci Eu am gândit să revărs asupra lor mânia Mea în pustiu, ca să-i pierd.</span>
<span class="v-num v-14">14&nbsp;</span><span class="v EK20_14" data-id="EK20_14">Dar Eu am făcut ca numele Meu să nu fie pângărit în ochii neamurilor, la vederea cărora îi scosesem.</span>
<span class="v-num v-15">15&nbsp;</span><span class="v EK20_15" data-id="EK20_15">Ba ridicându-Mi chiar mâna asupra lor în pustiu, M-am jurat că nu-i voi duce în ţara ce rânduisem, în care curge lapte şi miere şi este cea mai frumoasă din toate ţările,</span>
<span class="v-num v-16">16&nbsp;</span><span class="v EK20_16" data-id="EK20_16">Pentru că ei lepădaseră aşezămintele Mele şi după poruncile Mele nu se purtau, ci călcau zilele Mele de odihnă, că inima lor era îndreptată spre idolii lor.</span>
<span class="v-num v-17">17&nbsp;</span><span class="v EK20_17" data-id="EK20_17">Dar ochiul Meu nu s-a îndurat să-i piardă şi nu i-am stârpit în pustiu.</span>
<span class="v-num v-18">18&nbsp;</span><span class="v EK20_18" data-id="EK20_18">Am zis către fiii lor în pustiu: Nu vă purtaţi după rânduielile părinţilor voştri şi obiceiurile lor să nu le păziţi, nici să nu vă întinaţi cu idolii lor.</span>
<span class="v-num v-19">19&nbsp;</span><span class="v EK20_19" data-id="EK20_19">Eu sunt Domnul Dumnezeul vostru; purtaţi-vă după poruncile Mele şi hotărârile Mele păziţi-le şi le împliniţi.</span>
<span class="v-num v-20">20&nbsp;</span><span class="v EK20_20" data-id="EK20_20">Cinstiţi zilele Mele de odihnă, ca să fie semn între Mine şi voi, ca să ştiţi că Eu sunt Domnul Dumnezeul vostru.</span>
<span class="v-num v-21">21&nbsp;</span><span class="v EK20_21" data-id="EK20_21">Dar şi fiii s-au răzvrătit împotriva Mea; nici ei nu s-au purtat după rânduielile Mele şi legile Mele nu le-au păzit; n-au împlinit ceea ce omul trebuie să împlinească, ca să fie viu; au călcat zilele Mele de odihnă şi atunci am gândit să vărs peste ei urgia Mea şi să sting mânia Mea împotriva lor în pustiu;</span>
<span class="v-num v-22">22&nbsp;</span><span class="v EK20_22" data-id="EK20_22">Dar iarăşi Mi-am tras mâna înapoi şi am făcut ca numele Meu să nu fie pângărit în ochii neamurilor, la vederea cărora îi scosesem.</span>
<span class="v-num v-23">23&nbsp;</span><span class="v EK20_23" data-id="EK20_23">De asemenea Mi-am ridicat mâna în pustiu şi M-am jurat să-i risipesc printre popoare şi să-i împrăştii prin ţări,</span>
<span class="v-num v-24">24&nbsp;</span><span class="v EK20_24" data-id="EK20_24">Pentru că nu împliniseră rânduielile Mele, legile Mele le lepădaseră şi călcaseră zilele Mele de odihnă, că ochii lor erau îndreptaţi spre idolii părinţilor lor.</span>
<span class="v-num v-25">25&nbsp;</span><span class="v EK20_25" data-id="EK20_25">Ba încă le-am dat şi legi care nu erau bune şi rânduieli prin care ei nu puteau trăi;</span>
<span class="v-num v-26">26&nbsp;</span><span class="v EK20_26" data-id="EK20_26">Şi i-am întinat prin ofrandele lor, făcându-i să jertfească pe toţi întâi-născuţii lor, pentru a-i pedepsi ca să ştie că Eu sunt Domnul.</span>
<span class="v-num v-27">27&nbsp;</span><span class="v EK20_27" data-id="EK20_27">De aceea, fiul omului, vorbeşte casei lui Israel şi le spune: Aşa zice Domnul Dumnezeu: Iată cu ce M-au mai hulit încă părinţii voştri, purtându-se cu necredincioşie faţă de Mine:</span>
<span class="v-num v-28">28&nbsp;</span><span class="v EK20_28" data-id="EK20_28">Eu i-am adus în ţara pe care cu jurământ făgăduisem să le-o dau, iar ei, punându-şi ochii pe toată colina înaltă şi pe tot arborele umbros, au început să junghie acolo jertfele lor şi au pus acolo prinoasele lor şi miresmele lor de tămâiere cele jignitoare pentru Mine şi au săvârşit acolo jertfele lor cu turnare.</span>
<span class="v-num v-29">29&nbsp;</span><span class="v EK20_29" data-id="EK20_29">Atunci le-am zis: Ce este locul înalt unde vă duceţi voi? Şi ei l-au numit cu numele Bama (înălţime) până în ziua de astăzi.</span>
<span class="v-num v-30">30&nbsp;</span><span class="v EK20_30" data-id="EK20_30">Pentru aceea, zi casei lui Israel: Acestea zice Domnul Dumnezeu: Nu vă întinaţi oare după pilda părinţilor voştri şi oare nu vă desfrânaţi după ticăloşiile lor?</span>
<span class="v-num v-31">31&nbsp;</span><span class="v EK20_31" data-id="EK20_31">Adunându-vă darurile şi trecând copiii voştri prin foc, vă pângăriţi cu toţi idolii voştri până în ziua de astăzi. Şi mai voiţi încă să Mă întrebaţi, casa lui Israel? Precum este adevărat că Eu sunt viu, zice Domnul Dumnezeu, tot aşa este de adevărat că nu vă voi da răspuns.</span>
<span class="v-num v-32">32&nbsp;</span><span class="v EK20_32" data-id="EK20_32">Ceea ce vă frământă mintea nu se va împlini nicidecum. Voi ziceţi: Vom sluji lemnului şi pietrei, ca neamurile, ca triburile din ţările străine.</span>
<span class="v-num v-33">33&nbsp;</span><span class="v EK20_33" data-id="EK20_33">Cum este adevărat că Eu sunt viu, tot aşa este de adevărat că, zice Domnul Dumnezeu, cu mână tare, cu braţ ridicat şi cu vărsarea urgiei Mele voi domni peste voi.</span>
<span class="v-num v-34">34&nbsp;</span><span class="v EK20_34" data-id="EK20_34">Vă voi scoate din mijlocul popoarelor şi vă voi aduna din ţările străine unde aţi fost împrăştiaţi şi vă voi aduna cu mână tare, cu braţ ridicat şi cu vărsarea mâniei,</span>
<span class="v-num v-35">35&nbsp;</span><span class="v EK20_35" data-id="EK20_35">Şi vă voi aduce în pustiul popoarelor şi acolo Mă voi judeca cu voi, faţă către faţă.</span>
<span class="v-num v-36">36&nbsp;</span><span class="v EK20_36" data-id="EK20_36">Cum M-am judecat cu părinţii voştri în pustiul din ţara Egiptului, aşa Mă voi judeca şi cu voi, zice Domnul Dumnezeu.</span>
<span class="v-num v-37">37&nbsp;</span><span class="v EK20_37" data-id="EK20_37">Vă voi trece sub toiag şi vă voi vârî în legăturile aşezământului.</span>
<span class="v-num v-38">38&nbsp;</span><span class="v EK20_38" data-id="EK20_38">Voi alege din voi pe răzvrătiţi, pe cei nesupuşi Mie; îi voi scoate din ţara unde sălăşluiesc ei, dar în ţara lui Israel nu vor intra şi veţi şti că Eu sunt Domnul.</span>
<span class="v-num v-39">39&nbsp;</span><span class="v EK20_39" data-id="EK20_39">Iar voi, casa lui Israel - aşa zice Domnul Dumnezeu - duceţi-vă fiecare la idolii săi şi le slujiţi, dacă nu Mă ascultaţi pe Mine, dar nu mai pângăriţi numele Meu cel sfânt cu darurile voastre şi cu idolii voştri.</span>
<span class="v-num v-40">40&nbsp;</span><span class="v EK20_40" data-id="EK20_40">Pentru că pe muntele Meu cel sfânt, pe muntele cel înalt al lui Israel, - zice Domnul Dumnezeu - acolo îmi va sluji toată casa lui Israel, toată, oricâtă ar fi ea pe pământ; acolo îi voi primi cu bunăvoinţă şi acolo voi cere prinoasele voastre şi pârgile voastre cu toate cele sfinte ale voastre.</span>
<span class="v-num v-41">41&nbsp;</span><span class="v EK20_41" data-id="EK20_41">Vă voi primi ca pe nişte tămâie mirositoare, când vă voi scoate din mijlocul popoarelor şi vă voi aduna din ţările străine, unde aţi fost împrăştiaţi şi Mă voi sfinţi întru voi înaintea ochilor neamurilor.</span>
<span class="v-num v-42">42&nbsp;</span><span class="v EK20_42" data-id="EK20_42">Şi veţi şti atunci că Eu sunt Domnul, când vă voi duce în ţara lui Israel, în ţara pe care am jurat să o dau părinţilor voştri, ridicându-Mi mâna.</span>
<span class="v-num v-43">43&nbsp;</span><span class="v EK20_43" data-id="EK20_43">Vă veţi aminti acolo de căile voastre şi de toate faptele voastre, cu care v-aţi întinat şi vă veţi dezgusta singuri de toate nelegiuirile voastre, pe care le-aţi făcut.</span>
<span class="v-num v-44">44&nbsp;</span><span class="v EK20_44" data-id="EK20_44">Veţi şti că Eu sunt Domnul, când voi face cu voi după numele Meu, nu după căile voastre cele rele, nici după faptele voastre cele stricate, casa lui Israel", zice Domnul Dumnezeu.</span>
<span class="v-num v-45">45&nbsp;</span><span class="v EK20_45" data-id="EK20_45">Şi a fost iar cuvântul Domnului către mine:</span>
<span class="v-num v-46">46&nbsp;</span><span class="v EK20_46" data-id="EK20_46">"Fiul omului, întoarce-ţi faţa spre Teman şi rosteşte cuvântul tău spre miazăzi şi prooroceşte împotriva pădurii din Negheb.</span>
<span class="v-num v-47">47&nbsp;</span><span class="v EK20_47" data-id="EK20_47">Şi zi pădurii celei de la miazăzi: Ascultă cuvântul Domnului: Asa zice Domnul Dumnezeu: Iată Eu voi aprinde foc în tine şi va arde în tine tot copacul verde şi tot lemnul uscat; şi flacăra vâlvâitoare nu se va stinge şi toată faţa va fi arsă de ea de la Negheb până la miazănoapte.</span>
<span class="v-num v-48">48&nbsp;</span><span class="v EK20_48" data-id="EK20_48">Şi va vedea tot trupul că Eu, Domnul, am aprins focul şi nu se va stinge".</span>
<span class="v-num v-49">49&nbsp;</span><span class="v EK20_49" data-id="EK20_49">Şi am zis: "0, Doamne, Dumnezeule, ei zic despre mine: "Nu cumva ne spune el o pildă?"</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EK19.html">&lt;</a>
<a class="home" href="index.html">=</a>
<a class="next" href="EK21.html">&gt;</a>
</div></div>
</body>
</html>