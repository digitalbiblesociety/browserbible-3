<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEȘIREA A DOUA CARTE A LUI MOISE 10 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EX.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="EX.html">IEȘIREA A DOUA CARTE A LUI MOISE 10</a><a class="prev" href="EX9.html">&lt;</a>
<a class="home" href="index.html">=</a>
<a class="next" href="EX11.html">&gt;</a>
</div></div>
<div class="section chapter EX EX10 ron_roa ron " dir="ltr" lang="ron" data-id="EX10" data-nextid="EX11" data-previd="EX9">
<div class="c">10</div>
<div class="p">
<span class="v-num v-1">1&nbsp;</span><span class="v EX10_1" data-id="EX10_1">Şi a grăit Domnul către Moise, zicând: "Intră la Faraon, că Eu i-am învârtoşat inima, pe a lui şi pe a slugilor lui, pentru ca, drept urmare, aceste semne să vină peste ei;</span>
<span class="v-num v-2">2&nbsp;</span><span class="v EX10_2" data-id="EX10_2">ca să povestiţi voi în auzul fiilor voştri şi al fiilor fiilor voştri despre cum i-am jucat Eu pe Egipteni şi despre semnele Mele pe care le-am făcut în mijlocul lor, şi să cunoaşteţi că Eu sunt Domnul".</span>
<span class="v-num v-3">3&nbsp;</span><span class="v EX10_3" data-id="EX10_3">Şi au intrat Moise şi Aaron la Faraon şi i-au zis: "Aşa grăieşte Domnul, Dumnezeul Evreilor: - Până când ai tu de gând să nu te smereşti în faţa Mea? Lasă-Mi poporul să plece, ca să-Mi slujească Mie!</span>
<span class="v-num v-4">4&nbsp;</span><span class="v EX10_4" data-id="EX10_4">Dar dacă nu-Mi vei lăsa poporul să plece, iată că mâine, la ceasul acesta, în toate hotarele tale voi aduce mulţime de lăcuste;</span>
<span class="v-num v-5">5&nbsp;</span><span class="v EX10_5" data-id="EX10_5">ele vor acoperi faţa pământului, iar tu nu vei putea să-ţi mai vezi ţara; ele vor mânca tot ce-a mai scăpat pe pământ, tot ce v'a mai rămas în urma grindinei; vor mânca tot pomul care vă creşte vouă pe câmp;</span>
<span class="v-num v-6">6&nbsp;</span><span class="v EX10_6" data-id="EX10_6">îţi vor umple casele, pe ale tale şi pe ale tuturor slugilor tale şi toate casele din toată ţara Egiptenilor, aşa cum n'au văzut părinţii tăi şi nici părinţii părinţilor tăi, de când sunt ei pe pământ şi până'n ziua de astăzi". Şi s'a întors Moise şi a ieşit de la Faraon.</span>
<span class="v-num v-7">7&nbsp;</span><span class="v EX10_7" data-id="EX10_7">Iar slugile lui Faraon au zis către el: "Până când ne vom poticni noi de toate astea? Dă drumul oamenilor, ca să-i slujească Dumnezeului lor!; sau vrei să-ţi vezi Egiptul pierind?"</span>
<span class="v-num v-8">8&nbsp;</span><span class="v EX10_8" data-id="EX10_8">I-au întors pe Moise şi pe Aaron la Faraon, iar acesta le-a zis: "Duceţi-vă şi slujiţi-I Domnului, Dumnezeului vostru... dar cine şi care sunt cei ce vor merge?"</span>
<span class="v-num v-9">9&nbsp;</span><span class="v EX10_9" data-id="EX10_9">Răspuns-a Moise: "Vom merge cu tinerii noştri, cu bătrânii noştri, cu fiii noştri, cu fiicele noastre, cu turmele noastre şi cu cirezile noastre, căci e sărbătoarea Domnului, Dumnezeului nostru" .</span>
<span class="v-num v-10">10&nbsp;</span><span class="v EX10_10" data-id="EX10_10">Dar [Faraon] le-a zis: "Fie-aşa! Dumnezeu cu voi! Dar cum oare v'aş da eu drumul să vă duceţi împreună cu bunurile voastre?... Vedeţi, voi puneţi ceva la cale...</span>
<span class="v-num v-11">11&nbsp;</span><span class="v EX10_11" data-id="EX10_11">Ei bine, nu, nu aşa! Duceţi-vă, dar numai bărbaţii, şi slujiţi-I lui Dumnezeu, că asta urmăriţi!" Şi i-au dat afară de la Faraon.</span>
<span class="v-num v-12">12&nbsp;</span><span class="v EX10_12" data-id="EX10_12">Şi a zis Domnul către Moise: "Întinde-ţi mâna peste ţara Egiptului: peste ţară vor năvăli lăcustele şi vor mânca toată iarba pământului şi toată roada pomilor care-a rămas nestricată de grindină".</span>
<span class="v-num v-13">13&nbsp;</span><span class="v EX10_13" data-id="EX10_13">Moise şi-a ridicat atunci toiagul spre cer, iar Domnul a adus asupra pământului vânt de la răsărit, toată ziua aceea şi toată noaptea; iar când s'a făcut ziuă, vântul de la răsărit a adus lăcustele.</span>
<span class="v-num v-14">14&nbsp;</span><span class="v EX10_14" data-id="EX10_14">Şi au năvălit ele în toată ţara Egiptului; în toate hotarele Egiptului s'au aşternut, mulţime multă; nici înainte n'au mai fost lăcuste ca atunci, nici că vor fi după aceea.</span>
<span class="v-num v-15">15&nbsp;</span><span class="v EX10_15" data-id="EX10_15">Toată faţa pământului au acoperit-o, şi pământul s'a pustiit: au mâncat toată iarba pământului şi toată roada pomilor care mai rămăsese în urma grindinei; nimic n'a mai rămas verde'n toată ţara Egiptului, nici în copaci, nici în iarba câmpului.</span>
<span class="v-num v-16">16&nbsp;</span><span class="v EX10_16" data-id="EX10_16">Atunci Faraon s'a grăbit să-i cheme pe Moise şi Aaron şi le-a zis: "Greşit-am în faţa Domnului, Dumnezeul vostru, şi'n faţa voastră!</span>
<span class="v-num v-17">17&nbsp;</span><span class="v EX10_17" data-id="EX10_17">Iertaţi-mi acum înc'o dată greşala, şi rugaţi-vă Domnului, Dumnezeul vostru, ca să-mi ia de pe cap prăpădul acesta! "</span>
<span class="v-num v-18">18&nbsp;</span><span class="v EX10_18" data-id="EX10_18">Şi dac'a ieşit de la Faraon, Moise I s'a rugat lui Dumnezeu:</span>
<span class="v-num v-19">19&nbsp;</span><span class="v EX10_19" data-id="EX10_19">Domnul a stârnit vânt puternic de la apus, iar acesta a dus lăcustele şi le-a aruncat în Marea Roşie; în toată ţara Egiptului n'a mai rămas nici o lăcustă.</span>
<span class="v-num v-20">20&nbsp;</span><span class="v EX10_20" data-id="EX10_20">Dar Domnul a învârtoşat inima lui Faraon, iar acesta nu i-a lăsat pe fiii lui Israel să plece.</span>
<span class="v-num v-21">21&nbsp;</span><span class="v EX10_21" data-id="EX10_21">Atunci a zis Domnul către Moise: "Întinde-ţi mâna spre cer: întuneric se va face'n ţara Egiptului, un întuneric să-l pipăi cu mâna".</span>
<span class="v-num v-22">22&nbsp;</span><span class="v EX10_22" data-id="EX10_22">Moise şi-a întins mâna spre cer: întuneric beznă s'a făcut în toată ţara Egiptului şi negură groasă, timp de trei zile,</span>
<span class="v-num v-23">23&nbsp;</span><span class="v EX10_23" data-id="EX10_23">că nu se vedea om cu om ; timp de trei zile nimeni nu s'a urnit de unde era; dar la fiii lui Israel era lumină peste tot unde locuiau ei.</span>
<span class="v-num v-24">24&nbsp;</span><span class="v EX10_24" data-id="EX10_24">Atunci i-a chemat Faraon pe Moise şi pe Aaron şi le-a zis: "Duceţi-vă, slujiţi-I Domnului, Dumnezeului vostru; doar turmele şi cirezile voastre să rămână aici; copiii însă pot merge cu voi".</span>
<span class="v-num v-25">25&nbsp;</span><span class="v EX10_25" data-id="EX10_25">Dar Moise a zis: "Ba nu, ci tu să ne dai vite pentru jertfele şi arderile-de-tot pe care noi I le vom aduce Domnului, Dumnezeului nostru.</span>
<span class="v-num v-26">26&nbsp;</span><span class="v EX10_26" data-id="EX10_26">Vor merge deci cu noi şi vitele noastre, din care nu va rămâne nici măcar o unghie, căci din ele avem noi să-I aducem jertfă Domnului, Dumnezeului nostru; că nici noi nu ştim ce anume jertfe Îi vom aduce Domnului, Dumnezeului nostru, decât după ce vom ajunge acolo".</span>
<span class="v-num v-27">27&nbsp;</span><span class="v EX10_27" data-id="EX10_27">Domnul a învârtoşat inima lui Faraon, iar acesta n'a vrut să-i lase să plece.</span>
<span class="v-num v-28">28&nbsp;</span><span class="v EX10_28" data-id="EX10_28">A zis Faraon [către Moise]: "Du-te de aici! Şi bagă de seamă: să nu cumva să mai dai vreodată ochii cu mine , căci în ziua'n care vei da ochii cu mine, atunci vei muri".</span>
<span class="v-num v-29">29&nbsp;</span><span class="v EX10_29" data-id="EX10_29">Răspuns-a Moise: "Fie-aşa cum ai zis: De-acum n'o să mai dau ochii cu tine pe faţă!...".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EX9.html">&lt;</a>
<a class="home" href="index.html">=</a>
<a class="next" href="EX11.html">&gt;</a>
</div></div>
</body>
</html>