<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEȘIREA 37 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EX.html">Biblia Ortodoxă Română Sinodală (2006)</a><a class="location" href="EX.html">IEȘIREA 37</a><a class="prev" href="EX36.html">&lt;</a>
<a class="home" href="index.html">=</a>
<a class="next" href="EX38.html">&gt;</a>
</div></div>
<div class="section chapter EX EX37 ron_bor ron " dir="ltr" lang="ro" data-id="EX37" data-nextid="EX38" data-previd="EX36">
<div class="c">37</div>
<div class="p">
<span class="v-num v-1">1&nbsp;</span><span class="v EX37_1" data-id="EX37_1">După aceea Beţaleel a făcut chivotul din lemn de salcâm, lung de doi coţi şi jumătate, larg de un cot şi jumătate şi înalt tot de un cot şi jumătate;</span>
<span class="v-num v-2">2&nbsp;</span><span class="v EX37_2" data-id="EX37_2">L-a îmbrăcat cu aur curat pe dinăuntru şi pe din afară, iar împrejur i-a făcut o cunună de aur.</span>
<span class="v-num v-3">3&nbsp;</span><span class="v EX37_3" data-id="EX37_3">A turnat pentru el patru inele de aur, pentru cele patru colţuri de jos ale lui: două inele pe o latură şi două inele pe cealaltă latură.</span>
<span class="v-num v-4">4&nbsp;</span><span class="v EX37_4" data-id="EX37_4">A făcut două pârghii de lemn de salcâm, le-a îmbrăcat cu aur,</span>
<span class="v-num v-5">5&nbsp;</span><span class="v EX37_5" data-id="EX37_5">Şi le-a vârât prin inelele de pe laturile chivotului, ca să poarte chivotul cu ele.</span>
<span class="v-num v-6">6&nbsp;</span><span class="v EX37_6" data-id="EX37_6">A făcut apoi capacul chivotului de aur curat: lung de doi coţi şi jumătate şi lat de un cot şi jumătate.</span>
<span class="v-num v-7">7&nbsp;</span><span class="v EX37_7" data-id="EX37_7">A făcut de asemenea doi heruvimi de aur, lucraţi din ciocan, pentru cele două capete ale capacului,</span>
<span class="v-num v-8">8&nbsp;</span><span class="v EX37_8" data-id="EX37_8">Şi i-a aşezat unul la un capăt şi altul la celălalt capăt al capacului. Heruvimii aceştia erau făcuţi ca ieşind din capac la cele două capete ale lui.</span>
<span class="v-num v-9">9&nbsp;</span><span class="v EX37_9" data-id="EX37_9">Cei doi heruvimi îşi întindeau aripile unul spre altul, umbrind capacul, iar feţele lor erau îndreptate una către alta, privind spre capac.</span>
<span class="v-num v-10">10&nbsp;</span><span class="v EX37_10" data-id="EX37_10">A făcut apoi masa din lemn de salcâm, lungă de doi coţi, lată de un cot şi înaltă de un cot şi jumătate.</span>
<span class="v-num v-11">11&nbsp;</span><span class="v EX37_11" data-id="EX37_11">A îmbrăcat-o cu aur curat şi împrejur i-a făcut o cunună de aur.</span>
<span class="v-num v-12">12&nbsp;</span><span class="v EX37_12" data-id="EX37_12">I-a făcut de asemenea un pervaz împrejur înalt de o palmă, iar împrejurul pervazului a făcut cunună împletită de aur.</span>
<span class="v-num v-13">13&nbsp;</span><span class="v EX37_13" data-id="EX37_13">A turnat pentru ea patru inele de aur şi a prins aceste inele în cele patru colţuri de la cele patru picioare ale ei.</span>
<span class="v-num v-14">14&nbsp;</span><span class="v EX37_14" data-id="EX37_14">Inelele erau prinse de pervaz şi prin ele se petreceau două pârghii pentru purtat masa.</span>
<span class="v-num v-15">15&nbsp;</span><span class="v EX37_15" data-id="EX37_15">Pârghiile de purtat masa le-a făcut din lemn de salcâm şi le-a îmbrăcat cu aur.</span>
<span class="v-num v-16">16&nbsp;</span><span class="v EX37_16" data-id="EX37_16">A făcut vase trebuitoare pentru masă: talere, cădelniţe, linguri şi cupe pentru turnat, toate de aur curat.</span>
<span class="v-num v-17">17&nbsp;</span><span class="v EX37_17" data-id="EX37_17">După aceea a făcut un sfeşnic de aur curat şi sfeşnicul acesta l-a lucrat din ciocan. Fusul lui, braţele lui, cupele lui, nodurile lui şi florile lui erau toate dintr-o bucată.</span>
<span class="v-num v-18">18&nbsp;</span><span class="v EX37_18" data-id="EX37_18">Din laturile lui ieşeau şase braţe: trei braţe ale sfeşnicului ieşeau dintr-o latură a lui şi trei braţe ale sfeşnicului ieşeau din cealaltă latură a lui;</span>
<span class="v-num v-19">19&nbsp;</span><span class="v EX37_19" data-id="EX37_19">Un braţ avea trei cupe în forma florii de migdal, cu nodurile şi florile lor; alt braţ avea trei cupe tot în forma florii de migdal, cu nodurile şi florile lor; aşa aveau toate cele şase braţe, care ieşeau din laturile sfeşnicului.</span>
<span class="v-num v-20">20&nbsp;</span><span class="v EX37_20" data-id="EX37_20">Iar pe fusul sfeşnicului erau patru cupe în forma florii de migdal, cu nodurile şi florile lor.</span>
<span class="v-num v-21">21&nbsp;</span><span class="v EX37_21" data-id="EX37_21">Cele şase braţe, care ieşeau din el, aveau: un nod sub primele două braţe, un nod sub alte două braţe şi un nod sub ultimele două braţe.</span>
<span class="v-num v-22">22&nbsp;</span><span class="v EX37_22" data-id="EX37_22">Nodurile şi ramurile de pe ele erau una cu fusul. Sfeşnicul întreg era lucrat din ciocan, dintr-o singură bucată de aur curat.</span>
<span class="v-num v-23">23&nbsp;</span><span class="v EX37_23" data-id="EX37_23">Apoi i-a făcut şapte candele, mucări şi tăviţe de aur curat.</span>
<span class="v-num v-24">24&nbsp;</span><span class="v EX37_24" data-id="EX37_24">Dintr-un talant de aur curat au făcut sfeşnicul cu toate cele necesare lui.</span>
<span class="v-num v-25">25&nbsp;</span><span class="v EX37_25" data-id="EX37_25">A făcut apoi jertfelnicul tămâierii, din lemn de salcâm, lung de un cot, lat de un cot, adică pătrat şi înalt de doi coţi; coarnele lui erau din el;</span>
<span class="v-num v-26">26&nbsp;</span><span class="v EX37_26" data-id="EX37_26">Şi l-a îmbrăcat cu aur curat pe deasupra, pe laturile lui de jur împrejur şi pe coarnele lui, iar împrejur i-a făcut cunună de aur.</span>
<span class="v-num v-27">27&nbsp;</span><span class="v EX37_27" data-id="EX37_27">Sub pervazul lui, la două din colţurile lui, a prins două inele de aur, şi le-a prins de o parte şi de alta a lui, ca să se petreacă prin ele pârghiile de purtat.</span>
<span class="v-num v-28">28&nbsp;</span><span class="v EX37_28" data-id="EX37_28">Pârghiile le-au făcut din lemn de salcâm şi le-au îmbrăcat cu aur.</span>
<span class="v-num v-29">29&nbsp;</span><span class="v EX37_29" data-id="EX37_29">A făcut de asemenea mir pentru sfânta ungere şi tămâie mirositoare, curate şi cu iscusinţă alcătuite de pregătitorii de aromate.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EX36.html">&lt;</a>
<a class="home" href="index.html">=</a>
<a class="next" href="EX38.html">&gt;</a>
</div></div>
</body>
</html>