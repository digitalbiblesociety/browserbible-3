<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A DOUA PARALIPOMENA (SAU CARTEA A DOUA A CRONICILOR) 5 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="R2.html">Biblia Ortodoxă Română Sinodală (2006)</a><a class="location" href="R2.html">CARTEA A DOUA PARALIPOMENA (SAU CARTEA A DOUA A CRONICILOR) 5</a><a class="prev" href="R24.html">&lt;</a>
<a class="home" href="index.html">=</a>
<a class="next" href="R26.html">&gt;</a>
</div></div>
<div class="section chapter R2 R25 ron_bor ron " dir="ltr" lang="ro" data-id="R25" data-nextid="R26" data-previd="R24">
<div class="c">5</div>
<div class="p">
<span class="v-num v-1">1&nbsp;</span><span class="v R25_1" data-id="R25_1">Astfel s-a sfârşit tot lucrul pe care l-a făcut Solomon pentru templul Domnului. Şi a adus Solomon cele hărăzite de David, tatăl lui: argint şi aur şi toate lucrurile şi le-a dat în vistieria templului Domnului.</span>
<span class="v-num v-2">2&nbsp;</span><span class="v R25_2" data-id="R25_2">Atunci a adunat Solomon pe bătrânii lui Israel şi pe toţi capii seminţiilor şi căpeteniile familiilor fiilor lui Israel la Ierusalim, ca să strămute chivotul legământului Domnului din cetatea lui David, adică din Sion.</span>
<span class="v-num v-3">3&nbsp;</span><span class="v R25_3" data-id="R25_3">Şi s-au adunat la rege toţi Israeliţii la sărbătoare, în luna a şaptea.</span>
<span class="v-num v-4">4&nbsp;</span><span class="v R25_4" data-id="R25_4">După ce au venit toate căpeteniile lui Israel, leviţii au luat chivotul.</span>
<span class="v-num v-5">5&nbsp;</span><span class="v R25_5" data-id="R25_5">Şi au dus chivotul şi cortul adunării şi toate lucrurile sfinte care erau în cort, le-au dus preoţii şi leviţii.</span>
<span class="v-num v-6">6&nbsp;</span><span class="v R25_6" data-id="R25_6">Iar regele Solomon şi toată obştea lui Israel, care se adunase la el înaintea chivotului, au adus jertfe de oi şi boi atâtea, cât nu se puteau număra din pricina mulţimii.</span>
<span class="v-num v-7">7&nbsp;</span><span class="v R25_7" data-id="R25_7">Preoţii au dus chivotul legământului Domnului la locul lui, înăuntrul templului în Sfânta Sfintelor, sub aripile heruvimilor.</span>
<span class="v-num v-8">8&nbsp;</span><span class="v R25_8" data-id="R25_8">Heruvimii îşi întindeau aripile peste locul chivotului şi acopereau ei chivotul şi pârghiile lui de sus.</span>
<span class="v-num v-9">9&nbsp;</span><span class="v R25_9" data-id="R25_9">Apoi pârghiile au fost împinse aşa, încât capetele pârghiilor chivotului se vedeau din Sfânta, în faţa Sfintei Sfintelor, iar pârghiile nu se puteau vedea, şi acolo sunt ele până astăzi.</span>
<span class="v-num v-10">10&nbsp;</span><span class="v R25_10" data-id="R25_10">În chivot nu era nimic, fără numai cele două table pe care le pusese Moise în Horeb, când încheiase Domnul legământul cu fiii lui Israel, după ieşirea din Egipt.</span>
<span class="v-num v-11">11&nbsp;</span><span class="v R25_11" data-id="R25_11">După ce au ieşit preoţii din Sfânta, căci toţi preoţii care se aflau acolo se sfinţiseră, fără să se ţină seamă de rând,</span>
<span class="v-num v-12">12&nbsp;</span><span class="v R25_12" data-id="R25_12">şi când toţi leviţii care erau cântăreţi, Asaf, Heman, Iedutun, fiii lor şi fraţii lor - îmbrăcaţi în vison, şi cu chimbale, chitare şi harfe au stat în partea de răsărit a jertfelnicului şi împreună cu ei au stat o sută douăzeci de preoţi care trâmbiţau din trâmbiţe</span>
<span class="v-num v-13">13&nbsp;</span><span class="v R25_13" data-id="R25_13">Şi îndată ce aceia care sunau din trâmbiţe şi cei care cântau, uniţi într-un singur glas ca să slăvească şi să laude pe Domnul, au făcut să răsune trâmbiţele, chitarele şi celelalte instrumente muzicale, şi au slăvit pe Domnul, zicând: "Căci El este bun, că în veac este mila Lui!", atunci templul Domnului s-a umplut de norul slavei Lui,</span>
<span class="v-num v-14">14&nbsp;</span><span class="v R25_14" data-id="R25_14">Încât preoţii nu puteau sta la slujbă din pricina norului, pentru că slava Domnului umpluse templul Domnului.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="R24.html">&lt;</a>
<a class="home" href="index.html">=</a>
<a class="next" href="R26.html">&gt;</a>
</div></div>
</body>
</html>