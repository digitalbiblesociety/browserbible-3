<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A TREIA A LUI EZDRA 1 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="E1.html">Biblia Ortodoxă Română Sinodală (2006)</a><a class="location" href="E1.html">CARTEA A TREIA A LUI EZDRA 1</a><a class="prev" href="PA1.html">&lt;</a>
<a class="home" href="index.html">=</a>
<a class="next" href="E12.html">&gt;</a>
</div></div>
<div class="section chapter E1 E11 ron_bor ron " dir="ltr" lang="ro" data-id="E11" data-nextid="E12" data-previd="PA1">
<div class="mt">CARTEA A TREIA A LUI EZDRA</div>
<div class="c">1</div>
<div class="p">
<span class="v-num v-1">1&nbsp;</span><span class="v E11_1" data-id="E11_1">Şi a prăznuit Iosia Paştile în Ierusalim în cinstea Domnului Dumnezeului său şi a jertfit pasha în paisprezece zile ale lunii întâi, aşezând preoţii după rândul lor, împodobiţi în templul Domnului.</span>
<span class="v-num v-2">2&nbsp;</span><span class="v E11_2" data-id="E11_2">Şi a poruncit leviţilor, slujitorilor la cele sfinte ale lui Israel, să se sfinţească pe sine Domnului în templul pe care l-a zidit Solomon, fiul regelui David.</span>
<span class="v-num v-3">3&nbsp;</span><span class="v E11_3" data-id="E11_3">"Nu va fi chemarea voastră să-l ridicaţi pe umeri, ci acum slujiţi Domnului Dumnezeului vostru şi purtaţi grijă neamului lui Israel.</span>
<span class="v-num v-4">4&nbsp;</span><span class="v E11_4" data-id="E11_4">Şi pregătiţi mieii pentru Paşti după neamurile şi după familiile voastre, după rânduiala lui David, regele lui Israel, şi după strălucirea lui Solomon, fiul lui.</span>
<span class="v-num v-5">5&nbsp;</span><span class="v E11_5" data-id="E11_5">Şi stând în templu după rânduiala părinţilor, cuvenită vouă leviţilor, cei ce staţi în şir înaintea fraţilor voştri din Israel,</span>
<span class="v-num v-6">6&nbsp;</span><span class="v E11_6" data-id="E11_6">Cu rânduială jertfiţi Paştile, şi pregătiţi jertfele fraţilor voştri, şi faceţi Paştile după porunca Domnului, care s-a dat lui Moise".</span>
<span class="v-num v-7">7&nbsp;</span><span class="v E11_7" data-id="E11_7">Şi a dăruit Iosia poporului care se afla de faţă, din miei şi din iezi treizeci de mii, viţei trei mii; acestea din turmele regelui s-au dat, după făgăduinţa sa, poporului, preoţilor şi leviţilor.</span>
<span class="v-num v-8">8&nbsp;</span><span class="v E11_8" data-id="E11_8">Şi au dat Helchia şi Zaharia şi Iehiel, ispravnicii templului Domnului, preoţilor pentru Paşti, oi două mii şase sute, viţei trei sute.</span>
<span class="v-num v-9">9&nbsp;</span><span class="v E11_9" data-id="E11_9">Şi Iehonia şi Semaia şi Natanael, fratele său, şi Haşabia şi Ieiel şi Ioram, cei peste mii, au dat leviţilor pentru Paşti, oi cinci mii, viţei şapte sute.</span>
<span class="v-num v-10">10&nbsp;</span><span class="v E11_10" data-id="E11_10">Şi după ce s-au făcut acestea cu bună-cuviinţă, au stat preoţii şi leviţii, având azimele după seminţii şi după capii de familie înaintea poporului, ca să aducă Domnului după cele scrise în cartea lui Moise.</span>
<span class="v-num v-11">11&nbsp;</span><span class="v E11_11" data-id="E11_11">Şi au fript pasha la foc, cum se cuvine şi jertfele le-au fiert în căldări şi în tingiri, cu bun miros, şi le-au adus la toţi cei din popor.</span>
<span class="v-num v-12">12&nbsp;</span><span class="v E11_12" data-id="E11_12">Şi după acestea au gătit pentru ei înşişi şi pentru preoţi, fraţii lor, fiii lui Aaron, pentru că preoţii aduceau grăsimile până la căderea nopţii, şi leviţii au gătit lor şi preoţilor, fraţii lor, fiii lui Aaron.</span>
<span class="v-num v-13">13&nbsp;</span><span class="v E11_13" data-id="E11_13">Şi cântăreţii templului Domnului, fiii lui Asaf, erau în rândul lor, după cum a rânduit David.</span>
<span class="v-num v-14">14&nbsp;</span><span class="v E11_14" data-id="E11_14">Şi Asaf şi Zaharia şi Iedutun, dregătorul regelui,</span>
<span class="v-num v-15">15&nbsp;</span><span class="v E11_15" data-id="E11_15">Şi portarii stăteau fiecare la poarta lui, fiindcă nimănui nu-i era îngăduit să-i treacă rândul Şi leviţii, fraţii lor, au gătit pentru ei.</span>
<span class="v-num v-16">16&nbsp;</span><span class="v E11_16" data-id="E11_16">Şi s-au săvârşit cele de jertfă Domnului, ca în acea zi să se sărbătorească Paştile şi să se aducă jertfele pe jertfelnicul lui Dumnezeu, după porunca regelui Iosia.</span>
<span class="v-num v-17">17&nbsp;</span><span class="v E11_17" data-id="E11_17">Şi au prăznuit fiii lui Israel câţi se aflau de faţă, în vremea aceasta, Paştile şi praznicul azimelor, şapte zile.</span>
<span class="v-num v-18">18&nbsp;</span><span class="v E11_18" data-id="E11_18">Şi nu s-au sărbătorit Paşti ca acestea în Israel, din zilele lui Samuel proorocul.</span>
<span class="v-num v-19">19&nbsp;</span><span class="v E11_19" data-id="E11_19">Şi toţi regii lui Israel n-au sărbătorit Paşti ca acestea, cum le-au sărbătorit Iosia şi preoţii şi leviţii şi Iudeii, şi tot Israelul, şi cei ce s-au aflat în locuinţa lor în Ierusalim.</span>
<span class="v-num v-20">20&nbsp;</span><span class="v E11_20" data-id="E11_20">În anul al optsprezecelea al domniei lui Iosia, s-au sărbătorit Paştile acestea.</span>
<span class="v-num v-21">21&nbsp;</span><span class="v E11_21" data-id="E11_21">Şi s-au îndreptat faptele lui Iosia înaintea Domnului lui, cu inimă plină de evlavie.</span>
<span class="v-num v-22">22&nbsp;</span><span class="v E11_22" data-id="E11_22">Şi lucrurile despre el s-au scris în vremurile cele mai dinainte, despre cei ce au păcătuit şi au făcut nelegiuiri înaintea Domnului, mai mult decât orice neam şi împărăţie, şi cele ce au amărât sufletul lui, cum şi cuvintele cu care Domnul a mustrat pe Israel.</span>
<span class="v-num v-23">23&nbsp;</span><span class="v E11_23" data-id="E11_23">Şi după toate lucrurile acestea ale lui Iosia, s-a întâmplat ca Faraon, regele Egiptului, să vină cu război în Carchemiş, pe Eufrat.</span>
<span class="v-num v-24">24&nbsp;</span><span class="v E11_24" data-id="E11_24">Şi a ieşit în întâmpinarea lui Iosia şi a trimis la el regele Egiptului, zicând: Ce este mie şi ţie, rege al lui Iuda? Nu împotriva ta sunt eu trimis de la Domnul Dumnezeu,</span>
<span class="v-num v-25">25&nbsp;</span><span class="v E11_25" data-id="E11_25">Ci spre Eufrat se îndreaptă războiul meu Şi acum Domnul cu mine este şi Domnul cu mine sârguind este.</span>
<span class="v-num v-26">26&nbsp;</span><span class="v E11_26" data-id="E11_26">Depărtează-te de la mine şi nu sta împotriva Domnului.</span>
<span class="v-num v-27">27&nbsp;</span><span class="v E11_27" data-id="E11_27">Şi n-a întors de la el Iosia carul său, ci a pornit război, neluând aminte la cuvintele lui Ieremia proorocul, cuvinte din gura Domnului, şi a intrat cu el în luptă în câmpia Meghidonului.</span>
<span class="v-num v-28">28&nbsp;</span><span class="v E11_28" data-id="E11_28">Şi s-au coborât dregătorii la regele Iosia, şi a zis regele slugilor sale: Scoateţi-mă din luptă, că am slăbit foarte.</span>
<span class="v-num v-29">29&nbsp;</span><span class="v E11_29" data-id="E11_29">Şi îndată l-au scos pe el slugile lui din rândul de bătaie, şi el s-a suit în al doilea car al lui şi, ajungând la Ierusalim, şi-a sfârşit viaţa şi a fost îngropat în mormântul părinţilor săi.</span>
<span class="v-num v-30">30&nbsp;</span><span class="v E11_30" data-id="E11_30">În toată Iudeea au jelit pe Iosia şi a plâns Ieremia proorocul pentru Iosia; şi căpeteniile cu femeile l-au plâns până în ziua de astăzi.</span>
<span class="v-num v-31">31&nbsp;</span><span class="v E11_31" data-id="E11_31">Şi s-a dat aceasta, ca să se facă totdeauna la tot neamul lui Israel.</span>
<span class="v-num v-32">32&nbsp;</span><span class="v E11_32" data-id="E11_32">Şi acestea sunt scrise în cartea celor povestite despre regii lui Iuda, de asemenea şi faptele pe care le-a săvârşit Iosia şi mărirea lui şi înţelepciunea lui în legea Domnului.</span>
<span class="v-num v-33">33&nbsp;</span><span class="v E11_33" data-id="E11_33">Iar cele ce s-au făcut de el mai înainte şi cele de acum s-au scris în Cartea regilor lui Israel şi ai lui Iuda.</span>
<span class="v-num v-34">34&nbsp;</span><span class="v E11_34" data-id="E11_34">Şi căpeteniile poporului au luat pe Ioahaz, fiul lui Iosia, l-au pus rege în locul lui Iosia, tatăl lui, fiind de douăzeci şi trei de ani.</span>
<span class="v-num v-35">35&nbsp;</span><span class="v E11_35" data-id="E11_35">Şi a domnit în Iuda şi în Ierusalim trei luni.</span>
<span class="v-num v-36">36&nbsp;</span><span class="v E11_36" data-id="E11_36">Şi l-a mutat regele Egiptului, ca să nu domnească în Ierusalim.</span>
<span class="v-num v-37">37&nbsp;</span><span class="v E11_37" data-id="E11_37">Şi a păgubit pe popor cu o sută de talanţi de argint şi cu un talant de aur.</span>
<span class="v-num v-38">38&nbsp;</span><span class="v E11_38" data-id="E11_38">Şi regele Egiptului a pus rege în Iuda şi în Ierusalim pe Ioiachim, fratele lui Ioahaz.</span>
<span class="v-num v-39">39&nbsp;</span><span class="v E11_39" data-id="E11_39">Şi a legat Ioiachim pe dregătorii cei mari, şi pe Zarachi, fratele său, prinzându-l, l-a dus în Egipt.</span>
<span class="v-num v-40">40&nbsp;</span><span class="v E11_40" data-id="E11_40">Şi era Ioiachim de douăzeci şi cinci de ani când s-a făcut rege în Iuda şi în Ierusalim şi a făcut rău înaintea Domnului.</span>
<span class="v-num v-41">41&nbsp;</span><span class="v E11_41" data-id="E11_41">Şi împotriva acestuia s-a suit Nabucodonosor, regele Babilonului, şi, legându-l cu legături de aramă, l-a dus în Babilon.</span>
<span class="v-num v-42">42&nbsp;</span><span class="v E11_42" data-id="E11_42">Şi din sfinţitele vase ale Domnului, luând Nabucodonosor şi ducându-le, le-a agăţat în templul lui, în Babilon.</span>
<span class="v-num v-43">43&nbsp;</span><span class="v E11_43" data-id="E11_43">Şi cele ce s-au scris despre el şi despre necurăţia lui şi despre nelegiuirea lui, s-au scris în Cartea Cronicilor regilor.</span>
<span class="v-num v-44">44&nbsp;</span><span class="v E11_44" data-id="E11_44">Şi în locul lui Ioiachim a domnit fiul lui, care, când a ajuns rege, era de optsprezece ani.</span>
<span class="v-num v-45">45&nbsp;</span><span class="v E11_45" data-id="E11_45">Şi a domnit trei luni şi zece zile în Ierusalim şi a făcut rău înaintea Domnului.</span>
<span class="v-num v-46">46&nbsp;</span><span class="v E11_46" data-id="E11_46">Şi după un an, trimiţând Nabucodonosor, l-a mutat în Babilon, împreună cu vasele cele sfinte ale Domnului.</span>
<span class="v-num v-47">47&nbsp;</span><span class="v E11_47" data-id="E11_47">Şi a pus pe Sedechia rege în Iuda şi în Ierusalim, în vârstă de douăzeci şi unu de ani.</span>
<span class="v-num v-48">48&nbsp;</span><span class="v E11_48" data-id="E11_48">Şi a domnit unsprezece ani şi a făcut rău înaintea Domnului şi nu s-a ruşinat de cuvintele care s-auţ grăit prin Ieremia proorocul din gura Domnului.</span>
<span class="v-num v-49">49&nbsp;</span><span class="v E11_49" data-id="E11_49">Şi fiind legat cu jurământ de regele Nabucodonosor pe numele Domnului, el a călcat jurământul şi a fost îndepărtat din domnie.</span>
<span class="v-num v-50">50&nbsp;</span><span class="v E11_50" data-id="E11_50">Şi învârtoşându-şi cerbicea şi inima sa, a călcat cele legiuite ale Domnului Dumnezeului lui Israel.</span>
<span class="v-num v-51">51&nbsp;</span><span class="v E11_51" data-id="E11_51">Şi fruntaşii poporului şi ai preoţilor au făcut multe nelegiuiri, mai multe decât toate necurăţiile tuturor neamurilor, şi au pângărit templul Domnului cel sfinţit în Ierusalim.</span>
<span class="v-num v-52">52&nbsp;</span><span class="v E11_52" data-id="E11_52">Şi a trimis Dumnezeul părinţilor lor pe îngerul Său să-i cheme, întrucât îi ocrotea pe ei şi locaşul Său.</span>
<span class="v-num v-53">53&nbsp;</span><span class="v E11_53" data-id="E11_53">Iar ei îşi băteau joc de vestitorii Lui, şi în ziua în care a grăit Domnul; ei batjocoreau pe proorocii Lui, până ce, mâniindu-Se El pe poporul Său pentru păgânătăţi, a poruncit regilor Caldeilor să se suie împotriva lor.</span>
<span class="v-num v-54">54&nbsp;</span><span class="v E11_54" data-id="E11_54">Aceştia au omorât pe tinerii lor cu sabia împrejurul sfântului lor locaş şi nu le-a fost milă de cel tânăr şi de fecioară şi de bătrân, şi de cel mai tânăr al lor.</span>
<span class="v-num v-55">55&nbsp;</span><span class="v E11_55" data-id="E11_55">Ci pe toţi i-au dat în mâinile lor, şi toate vasele sfinte ale Domnului, cele mari şi cele mici, şi vasele chivotului lui Dumnezeu.</span>
<span class="v-num v-56">56&nbsp;</span><span class="v E11_56" data-id="E11_56">Şi luând vistieria regelui, au dus-o în Babilon şi au ars templul Domnului.</span>
<span class="v-num v-57">57&nbsp;</span><span class="v E11_57" data-id="E11_57">Şi au surpat zidurile Ierusalimului şi turnurile lui le-au ars cu foc şi au făcut netrebnice toate cele mărite ale lui şi pe cei scăpaţi de ascuţişul sabiei i-au dus în Babilon.</span>
<span class="v-num v-58">58&nbsp;</span><span class="v E11_58" data-id="E11_58">Şi au fost slugi lui Nabucodonosor şi fiilor lui, până ce au venit Perşii stăpâni, ca să se împlinească cuvântul Domnului care a fost în gura lui Ieremia, până ce pământul se va bucura de odihnele sale în tot timpul pustiirii lui, odihnind până la împlinirea celor şaptezeci de ani.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="PA1.html">&lt;</a>
<a class="home" href="index.html">=</a>
<a class="next" href="E12.html">&gt;</a>
</div></div>
</body>
</html>