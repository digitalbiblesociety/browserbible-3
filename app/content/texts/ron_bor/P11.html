<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>1PETRU 1 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="P1.html">Biblia Ortodoxă Română Sinodală (2006)</a><a class="location" href="P1.html">1PETRU 1</a><a class="prev" href="JM5.html">&lt;</a>
<a class="home" href="index.html">=</a>
<a class="next" href="P12.html">&gt;</a>
</div></div>
<div class="section chapter P1 P11 ron_bor ron " dir="ltr" lang="ron" data-id="P11" data-nextid="P12" data-previd="JM5">
<div class="mt">ÎNTÂIA EPISTOLĂ SOBORNICEASCĂ A SFÂNTULUI APOSTOL PETRU</div>
<div class="c">1</div>
<div class="p">
<span class="v-num v-1">1&nbsp;</span><span class="v P11_1" data-id="P11_1">Petru, apostol al lui Iisus Hristos, către cei ce trăiesc împrăştiaţi printre străini, în Pont, în Galatia, în Capadocia, în Asia şi în Bitinia,</span>
<span class="v-num v-2">2&nbsp;</span><span class="v P11_2" data-id="P11_2">Aleşi după cea mai dinainte ştiinţă a lui Dumnezeu-Tatăl, şi prin sfinţirea de către Duhul, spre ascultare şi stropirea cu sângele lui Iisus Hristos: har vouă şi pacea să se înmulţească!</span>
<span class="v-num v-3">3&nbsp;</span><span class="v P11_3" data-id="P11_3">Binecuvântat fie Dumnezeu şi Tatăl Domnului nostru Iisus Hristos, Care, după mare mila Sa, prin învierea lui Iisus Hristos din morţi, ne-a născut din nou, spre nădejde vie,</span>
<span class="v-num v-4">4&nbsp;</span><span class="v P11_4" data-id="P11_4">Spre moştenire nestricăcioasă şi neîntinată şi neveştejită, păstrată în ceruri pentru voi,</span>
<span class="v-num v-5">5&nbsp;</span><span class="v P11_5" data-id="P11_5">Cei ce sunteţi păziţi cu puterea lui Dumnezeu, prin credinţă, spre mântuire, gata să se dea pe faţă în vremea de apoi.</span>
<span class="v-num v-6">6&nbsp;</span><span class="v P11_6" data-id="P11_6">Întru aceasta vă bucuraţi, măcar că acum ar trebui să fiţi trişti, încercaţi fiind de multe feluri de ispite pentru puţină vreme,</span>
<span class="v-num v-7">7&nbsp;</span><span class="v P11_7" data-id="P11_7">Pentru ca credinţa voastră încercată, mult mai de preţ decât aurul cel pieritor, dar lămurit prin foc, să fie găsită spre laudă şi spre slavă şi spre cinste, la arătarea lui Iisus Hristos.</span>
<span class="v-num v-8">8&nbsp;</span><span class="v P11_8" data-id="P11_8">Pe El, fără să-L fi văzut, Îl iubiţi; întru El, deşi acum nu-L vedeţi, voi credeţi şi vă bucuraţi cu bucurie negrăită şi preamărită,</span>
<span class="v-num v-9">9&nbsp;</span><span class="v P11_9" data-id="P11_9">Dobândind răsplata credinţei voastre, mântuirea sufletelor.</span>
<span class="v-num v-10">10&nbsp;</span><span class="v P11_10" data-id="P11_10">Această mântuire au căutat-o cu stăruinţă şi au cercetat-o cu de-amănuntul proorocii, care au proorocit despre harul ce avea să vină la voi.</span>
<span class="v-num v-11">11&nbsp;</span><span class="v P11_11" data-id="P11_11">Cercetând în care şi în ce fel de vreme le arăta Duhul lui Hristos, Care era întru ei, când le mărturisea de mai înainte despre patimile lui Hristos şi despre măririle cele de după ele,</span>
<span class="v-num v-12">12&nbsp;</span><span class="v P11_12" data-id="P11_12">Lor le-a fost descoperit că nu pentru ei înşişi, ci pentru voi slujeau ei aceste lucruri, care acum vi s-au vestit prin cei ce, întru Duhul Sfânt trimis din cer, v-au propovăduit Evanghelia, spre care şi îngerii doresc să privească.</span>
<span class="v-num v-13">13&nbsp;</span><span class="v P11_13" data-id="P11_13">Pentru aceea, încingând mijloacele cugetului vostru, trezindu-vă, nădăjduiţi desăvârşit în harul care vi se va da vouă, la arătarea lui Iisus Hristos.</span>
<span class="v-num v-14">14&nbsp;</span><span class="v P11_14" data-id="P11_14">Ca fii ascultători, nu vă potriviţi poftelor de mai înainte, din vremea neştiinţei voastre,</span>
<span class="v-num v-15">15&nbsp;</span><span class="v P11_15" data-id="P11_15">Ci, după Sfântul Care v-a chemat pe voi, fiţi şi voi înşivă sfinţi în toată petrecerea vieţii.</span>
<span class="v-num v-16">16&nbsp;</span><span class="v P11_16" data-id="P11_16">Că scris este: "Fiţi sfinţi, pentru că Eu sunt Sfânt".</span>
<span class="v-num v-17">17&nbsp;</span><span class="v P11_17" data-id="P11_17">Şi dacă chemaţi Tată pe Cel ce judecă cu nepărtinire, după lucrul fiecăruia, petreceţi în frică zilele vremelniciei voastre,</span>
<span class="v-num v-18">18&nbsp;</span><span class="v P11_18" data-id="P11_18">Ştiind că nu cu lucruri stricăcioase, cu argint sau cu aur, aţi fost răscumpăraţi din viaţa voastră deşartă, lăsată de la părinţi,</span>
<span class="v-num v-19">19&nbsp;</span><span class="v P11_19" data-id="P11_19">Ci cu scumpul sânge al lui Hristos, ca al unui miel nevinovat şi neprihănit,</span>
<span class="v-num v-20">20&nbsp;</span><span class="v P11_20" data-id="P11_20">Care a fost cunoscut mai dinainte de întemeierea lumii, dar Care S-a arătat, în anii cei mai de pe urmă, pentru voi,</span>
<span class="v-num v-21">21&nbsp;</span><span class="v P11_21" data-id="P11_21">Cei ce prin El aţi crezut în Dumnezeu, Care L-a înviat pe El din morţi, şi I-a dat Lui slavă, ca să vă fie credinţa şi nădejdea voastră în Dumnezeu.</span>
<span class="v-num v-22">22&nbsp;</span><span class="v P11_22" data-id="P11_22">Curăţindu-vă sufletele prin ascultarea de adevăr, spre nefăţarnică iubire de fraţi, iubiţi-vă unul pe altul, din toată inima, cu toată stăruinţa,</span>
<span class="v-num v-23">23&nbsp;</span><span class="v P11_23" data-id="P11_23">Fiind născuţi din nou nu din sămânţă stricăcioasă, ci din nestricăcioasă, prin cuvântul lui Dumnezeu cel viu şi care rămâne în veac.</span>
<span class="v-num v-24">24&nbsp;</span><span class="v P11_24" data-id="P11_24">Pentru că tot trupul este ca iarba şi toată slava lui ca floarea ierbii: uscatu-s-a iarba şi floarea a căzut,</span>
<span class="v-num v-25">25&nbsp;</span><span class="v P11_25" data-id="P11_25">Iar cuvântul Domnului rămâne în veac. Şi acesta este cuvântul, care vi s-a binevestit.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JM5.html">&lt;</a>
<a class="home" href="index.html">=</a>
<a class="next" href="P12.html">&gt;</a>
</div></div>
</body>
</html>