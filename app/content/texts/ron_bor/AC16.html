<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FAPTE 16 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="AC.html">Biblia Ortodoxă Română Sinodală (2006)</a><a class="location" href="AC.html">FAPTE 16</a><a class="prev" href="AC15.html">&lt;</a>
<a class="home" href="index.html">=</a>
<a class="next" href="AC17.html">&gt;</a>
</div></div>
<div class="section chapter AC AC16 ron_bor ron " dir="ltr" lang="ron" data-id="AC16" data-nextid="AC17" data-previd="AC15">
<div class="c">16</div>
<div class="p">
<span class="v-num v-1">1&nbsp;</span><span class="v AC16_1" data-id="AC16_1">Şi a sosit la Derbe şi la Listra. Şi iată era acolo un ucenic cu numele Timotei, fiul unei femei iudee credincioase, şi al unui tată elin,</span>
<span class="v-num v-2">2&nbsp;</span><span class="v AC16_2" data-id="AC16_2">Care avea bune mărturii de la fraţii din Listra şi din Iconiu.</span>
<span class="v-num v-3">3&nbsp;</span><span class="v AC16_3" data-id="AC16_3">Pavel a voit ca acesta să vină împreună cu el şi, luându-l, l-a tăiat împrejur, din pricina iudeilor care erau în acele locuri; căci toţi ştiau că tatăl lui era elin.</span>
<span class="v-num v-4">4&nbsp;</span><span class="v AC16_4" data-id="AC16_4">Şi când treceau prin cetăţi, învăţau să păzească învăţăturile rânduite de apostolii şi de preoţii din Ierusalim.</span>
<span class="v-num v-5">5&nbsp;</span><span class="v AC16_5" data-id="AC16_5">Deci Bisericile se întăreau în credinţă şi sporeau cu numărul în fiecare zi.</span>
<span class="v-num v-6">6&nbsp;</span><span class="v AC16_6" data-id="AC16_6">Şi ei au străbătut Frigia şi ţinutul Galatiei, opriţi fiind de Duhul Sfânt ca să propovăduiască cuvântul în Asia.</span>
<span class="v-num v-7">7&nbsp;</span><span class="v AC16_7" data-id="AC16_7">Venind la hotarele Misiei, încercau să meargă în Bitinia, dar Duhul lui Iisus nu i-a lăsat.</span>
<span class="v-num v-8">8&nbsp;</span><span class="v AC16_8" data-id="AC16_8">Şi trecând dincolo de Misia, au coborât la Troa.</span>
<span class="v-num v-9">9&nbsp;</span><span class="v AC16_9" data-id="AC16_9">Şi noaptea i s-a arătat lui Pavel o vedenie: Un bărbat macedonean sta rugându-l şi zicând: Treci în Macedonia şi ne ajută.</span>
<span class="v-num v-10">10&nbsp;</span><span class="v AC16_10" data-id="AC16_10">Când a văzut el această vedenie, am căutat să plecăm îndată în Macedonia, înţelegând că Dumnezeu ne cheamă să le vestim Evanghelia.</span>
<span class="v-num v-11">11&nbsp;</span><span class="v AC16_11" data-id="AC16_11">Pornind cu corabia de la Troa, am mers drept la Samotracia, iar a doua zi la Neapoli,</span>
<span class="v-num v-12">12&nbsp;</span><span class="v AC16_12" data-id="AC16_12">Şi de acolo la Filipi, care este cea dintâi cetate a acestei părţi a Macedoniei şi colonie romană. Iar în această cetate am rămas câteva zile.</span>
<span class="v-num v-13">13&nbsp;</span><span class="v AC16_13" data-id="AC16_13">Şi în ziua sâmbetei am ieşit în afara porţii, lângă râu, unde credeam că este loc de rugăciune şi, şezând, vorbeam femeilor care se adunaseră.</span>
<span class="v-num v-14">14&nbsp;</span><span class="v AC16_14" data-id="AC16_14">Şi o femeie, cu numele Lidia, vânzătoare de porfiră, din cetatea Tiatirelor, temătoare de Dumnezeu, asculta. Acesteia Dumnezeu i-a deschis inima ca să ia aminte la cele grăite de Pavel.</span>
<span class="v-num v-15">15&nbsp;</span><span class="v AC16_15" data-id="AC16_15">Iar după ce s-a botezat şi ea şi casa ei, ne-a rugat, zicând: De m-aţi socotit că sunt credincioasă Domnului, intrând în casa mea, rămâneţi. Şi ne-a făcut să rămânem.</span>
<span class="v-num v-16">16&nbsp;</span><span class="v AC16_16" data-id="AC16_16">Dar odată, pe când ne duceam la rugăciune, ne-a întâmpinat o slujnică, care avea duh pitonicesc şi care aducea mult câştig stăpânilor ei, ghicind.</span>
<span class="v-num v-17">17&nbsp;</span><span class="v AC16_17" data-id="AC16_17">Aceasta, ţinându-se după Pavel şi după noi, striga, zicând: Aceşti oameni sunt robi ai Dumnezeului celui Preaînalt, care vă vestesc vouă calea mântuirii.</span>
<span class="v-num v-18">18&nbsp;</span><span class="v AC16_18" data-id="AC16_18">Şi aceasta o făcea timp de multe zile. Iar Pavel mâniindu-se şi întorcându-se, a zis duhului: În numele lui Iisus Hristos îţi poruncesc să ieşi din ea. Şi în acel ceas a ieşit.</span>
<span class="v-num v-19">19&nbsp;</span><span class="v AC16_19" data-id="AC16_19">Şi stăpânii ei, văzând că s-a dus nădejdea câştigului lor, au pus mâna pe Pavel şi pe Sila şi i-au în piaţă înaintea dregătorilor.</span>
<span class="v-num v-20">20&nbsp;</span><span class="v AC16_20" data-id="AC16_20">Şi ducându-i la judecători, au zis: Aceşti oameni, care sunt iudei, tulbură cetatea noastră.</span>
<span class="v-num v-21">21&nbsp;</span><span class="v AC16_21" data-id="AC16_21">Şi vestesc obiceiuri care nouă nu ne este îngăduit să le primim, nici să le facem, fiindcă suntem romani.</span>
<span class="v-num v-22">22&nbsp;</span><span class="v AC16_22" data-id="AC16_22">Şi s-a sculat şi mulţimea împotriva lor. Şi judecătorii, rupându-le hainele, au poruncit să-i bată cu vergi.</span>
<span class="v-num v-23">23&nbsp;</span><span class="v AC16_23" data-id="AC16_23">Şi, după ce le-au dat multe lovituri, i-au aruncat în temniţă, poruncind temnicerului să-i păzească cu grijă.</span>
<span class="v-num v-24">24&nbsp;</span><span class="v AC16_24" data-id="AC16_24">Acesta, primind o asemenea poruncă, i-a băgat în fundul temniţei şi le-a strâns picioarele în butuci;</span>
<span class="v-num v-25">25&nbsp;</span><span class="v AC16_25" data-id="AC16_25">Iar la miezul nopţii, Pavel şi Sila, rugându-se, lăudau pe Dumnezeu în cântări, iar cei ce erau în temniţă îi ascultau.</span>
<span class="v-num v-26">26&nbsp;</span><span class="v AC16_26" data-id="AC16_26">Şi deodată s-a făcut cutremur mare, încât s-au zguduit temeliile temniţei şi îndată s-au deschis toate uşile şi legăturile tuturor s-au dezlegat.</span>
<span class="v-num v-27">27&nbsp;</span><span class="v AC16_27" data-id="AC16_27">Şi deşteptându-se temnicerul şi văzând deschise uşile temniţei, scoţând sabia, voia să se omoare, socotind că cei închişi au fugit.</span>
<span class="v-num v-28">28&nbsp;</span><span class="v AC16_28" data-id="AC16_28">Iar Pavel a strigat cu glas mare, zicând: Să nu-ţi faci nici un rău, că toţi suntem aici.</span>
<span class="v-num v-29">29&nbsp;</span><span class="v AC16_29" data-id="AC16_29">Iar el, cerând lumină, s-a repezit înăuntru şi, tremurând de spaimă, a căzut înaintea lui Pavel şi a lui Sila;</span>
<span class="v-num v-30">30&nbsp;</span><span class="v AC16_30" data-id="AC16_30">Şi scoţându-i afară (după ce pe ceilalţi i-a zăvorât la loc), le-a zis: Domnilor, ce trebuie să fac ca să mă mântuiesc?</span>
<span class="v-num v-31">31&nbsp;</span><span class="v AC16_31" data-id="AC16_31">Iar ei au zis: Crede în Domnul Iisus şi te vei mântui tu şi casa ta.</span>
<span class="v-num v-32">32&nbsp;</span><span class="v AC16_32" data-id="AC16_32">Şi i-au grăit lui cuvântul lui Dumnezeu şi tuturor celor din casa lui.</span>
<span class="v-num v-33">33&nbsp;</span><span class="v AC16_33" data-id="AC16_33">Şi el, luându-i la sine, în acel ceas al nopţii, a spălat rănile lor şi s-a botezat el şi toţi ai lui îndată.</span>
<span class="v-num v-34">34&nbsp;</span><span class="v AC16_34" data-id="AC16_34">Şi ducându-i în casă, a pus masa şi s-a veselit cu toată casa, crezând în Dumnezeu.</span>
<span class="v-num v-35">35&nbsp;</span><span class="v AC16_35" data-id="AC16_35">Şi făcându-se ziuă, judecătorii au trimis pe purtătorii de vergi, zicând: Dă drumul oamenilor acelora.</span>
<span class="v-num v-36">36&nbsp;</span><span class="v AC16_36" data-id="AC16_36">Iar temnicerul a spus cuvintele acestea către Pavel: Că au trimis judecătorii să fiţi lăsaţi liberi. Acum deci ieşiţi şi mergeţi în pace.</span>
<span class="v-num v-37">37&nbsp;</span><span class="v AC16_37" data-id="AC16_37">Dar Pavel a zis către ei: După ce, fără judecată, ne-au bătut în faţa lumii, pe noi care suntem cetăţeni romani şi ne-au băgat în temniţă, acum ne scot afară pe ascuns? Nu aşa! Ci să vină ei înşişi să ne scoată afară.</span>
<span class="v-num v-38">38&nbsp;</span><span class="v AC16_38" data-id="AC16_38">Şi purtătorii de vergi au spus judecătorilor aceste cuvinte. Şi auzind că sunt cetăţeni romani, judecătorii s-au temut.</span>
<span class="v-num v-39">39&nbsp;</span><span class="v AC16_39" data-id="AC16_39">Şi venind, se rugau de ei şi, scoţându-i afară, îi rugau să plece din cetate.</span>
<span class="v-num v-40">40&nbsp;</span><span class="v AC16_40" data-id="AC16_40">Iar ei, ieşind din închisoare, s-au dus în casa Lidiei; şi văzând pe fraţi, i-au mângâiat şi au plecat.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="AC15.html">&lt;</a>
<a class="home" href="index.html">=</a>
<a class="next" href="AC17.html">&gt;</a>
</div></div>
</body>
</html>