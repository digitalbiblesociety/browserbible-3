<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>ISAIA 27 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="IS.html">Biblia Ortodoxă Română Sinodală (2006)</a><a class="location" href="IS.html">ISAIA 27</a><a class="prev" href="IS26.html">&lt;</a>
<a class="home" href="index.html">=</a>
<a class="next" href="IS28.html">&gt;</a>
</div></div>
<div class="section chapter IS IS27 ron_bor ron " dir="ltr" lang="ro" data-id="IS27" data-nextid="IS28" data-previd="IS26">
<div class="c">27</div>
<div class="p">
<span class="v-num v-1">1&nbsp;</span><span class="v IS27_1" data-id="IS27_1">În ziua aceea Domnul se va năpusti cu sabia Sa grea, mare şi puternică, asupra leviatanului, a şarpelui care fuge, asupra leviatanului, a şarpelui încolăcit, şi va omorî balaurul cel din Nil.</span>
<span class="v-num v-2">2&nbsp;</span><span class="v IS27_2" data-id="IS27_2">Şi se va zice în ziua aceea: "Vie cu vin bun, cântă!</span>
<span class="v-num v-3">3&nbsp;</span><span class="v IS27_3" data-id="IS27_3">Eu, Domnul, sunt străjerul ei, în fiecare clipă Eu o ud, ca frunzele ei să nu cadă. Zi şi noapte Eu o păzesc;</span>
<span class="v-num v-4">4&nbsp;</span><span class="v IS27_4" data-id="IS27_4">Nu sunt mâniat de fel pe ea. Dar dacă voi găsi mărăcini şi spini, voi porni război împotriva lor şi-i voi arde pe toţi.</span>
<span class="v-num v-5">5&nbsp;</span><span class="v IS27_5" data-id="IS27_5">Sau mai bine să caute ocrotirea Mea şi cu Mine să facă pace, şi cu Mine să fie în pace!...".</span>
<span class="v-num v-6">6&nbsp;</span><span class="v IS27_6" data-id="IS27_6">Dar într-o zi Iacov va prinde rădăcini, Israel va înflori, va rodi şi cu roadele sale lumea o va umple.</span>
<span class="v-num v-7">7&nbsp;</span><span class="v IS27_7" data-id="IS27_7">L-a lovit oare Domnul cum l-au lovit cei ce l-au lovit, sau i-a omorât El cum au făcut ucigaşii lui?</span>
<span class="v-num v-8">8&nbsp;</span><span class="v IS27_8" data-id="IS27_8">Cu izgonire, cu robie pedepsitu-i-a şi i-a măturat cu suflarea Lui năprasnică de vânt de răsărit.</span>
<span class="v-num v-9">9&nbsp;</span><span class="v IS27_9" data-id="IS27_9">Aşa a fost ispăşită fărădelegea lui Iacov, şi acesta este rodul iertării păcatului său. El a sfărâmat în bucăţi toate pietrele jertfelnicului, ca nişte pietre de var; dumbrăvile Astartei şi stâlpii soarelui nu se vor mai ridica.</span>
<span class="v-num v-10">10&nbsp;</span><span class="v IS27_10" data-id="IS27_10">Cetatea cea întărită a rămas singură, un loc părăsit şi neumblat ca un pustiu. Acolo paşte viţelul, în ea îşi are sălaşul şi îi mănâncă mlădiţele.</span>
<span class="v-num v-11">11&nbsp;</span><span class="v IS27_11" data-id="IS27_11">Când crengile se usucă, se rup şi cad, femeile vin şi le dau foc. Acesta este un popor fără de minte şi nici Ziditorul lui nu Se milostiveşte de el şi nici Făcătorul lui nu are milă de el.</span>
<span class="v-num v-12">12&nbsp;</span><span class="v IS27_12" data-id="IS27_12">Şi în ziua aceea, Domnul va aduna roade de la Eufrat şi până la râul Egiptului; şi voi veţi fi culeşi unul câte unul, feciori ai lui Israel!</span>
<span class="v-num v-13">13&nbsp;</span><span class="v IS27_13" data-id="IS27_13">În vremea aceea, trâmbiţa cea mare va trâmbiţa şi cei care se pierduseră în pământul Asiriei şi cei ce se risipiseră în ţara Egiptului vor veni şi se vor închina Domnului, în muntele cel sfânt, în Ierusalim.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="IS26.html">&lt;</a>
<a class="home" href="index.html">=</a>
<a class="next" href="IS28.html">&gt;</a>
</div></div>
</body>
</html>