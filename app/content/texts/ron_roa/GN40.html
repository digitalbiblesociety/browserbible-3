<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FACEREA ÎNTÂIA CARTE A LUI MOISE 40 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="GN.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="GN.html">FACEREA ÎNTÂIA CARTE A LUI MOISE 40</a><a class="prev" href="GN39.html">&lt;</a>
<a class="home" href="index.html">=</a>
<a class="next" href="GN41.html">&gt;</a>
</div></div>
<div class="section chapter GN GN40 ron_roa ron " dir="ltr" lang="ro" data-id="GN40" data-nextid="GN41" data-previd="GN39">
<div class="c">40</div>
<div class="p">
<span class="v-num v-1">1&nbsp;</span><span class="v GN40_1" data-id="GN40_1">Şi a fost că, la o vreme după aceasta, marele paharnic al regelui Egiptului şi marele pitar au greşit împotriva stăpânului lor, regele Egiptului.</span>
<span class="v-num v-2">2&nbsp;</span><span class="v GN40_2" data-id="GN40_2">Şi s'a mâniat Faraon pe cei doi dregători ai săi: pe marele paharnic şi pe marele pitar,</span>
<span class="v-num v-3">3&nbsp;</span><span class="v GN40_3" data-id="GN40_3">şi i-a pus sub pază în casa căpeteniei gărzii, în temniţa unde era închis Iosif.</span>
<span class="v-num v-4">4&nbsp;</span><span class="v GN40_4" data-id="GN40_4">Căpetenia gărzii l-a rânduit pe Iosif pe lângă ei, iar el i-a slujit; şi pentru câtăva vreme ei au rămas sub pază.</span>
<span class="v-num v-5">5&nbsp;</span><span class="v GN40_5" data-id="GN40_5">Într'o noapte însă marele pitar şi marele paharnic ai regelui Egiptului, care erau închişi în temniţă, au visat amândoi vise; dar fiecare visul său şi fiecare vis cu înţelesul lui.</span>
<span class="v-num v-6">6&nbsp;</span><span class="v GN40_6" data-id="GN40_6">Când Iosif a intrat la ei dimineaţa, a văzut că erau abătuţi.</span>
<span class="v-num v-7">7&nbsp;</span><span class="v GN40_7" data-id="GN40_7">Şi i-a întrebat Iosif pe dregătorii lui Faraon, care erau cu el sub pază în casa stăpânului său: "De ce vă sunt feţele triste pe ziua de azi?"</span>
<span class="v-num v-8">8&nbsp;</span><span class="v GN40_8" data-id="GN40_8">Iar ei au răspuns: "Am visat câte un vis şi nu-i nimeni să ni-l tâlcuiască". Iosif le-a zis: "Oare tâlcuirile nu sunt ele de la Dumnezeu? Aşadar, spuneţi-mi-le mie!"</span>
<span class="v-num v-9">9&nbsp;</span><span class="v GN40_9" data-id="GN40_9">Marele paharnic i-a povestit lui Iosif visul său. A zis: "În somnul meu, o viţă de vie era înainte-mi;</span>
<span class="v-num v-10">10&nbsp;</span><span class="v GN40_10" data-id="GN40_10">iar pe viţă, trei mlădiţe. Şi dac'a odrăslit, dădea'n vlăstari ciorchini de struguri copţi.</span>
<span class="v-num v-11">11&nbsp;</span><span class="v GN40_11" data-id="GN40_11">Paharul lui Faraon era în mâna mea; am luat un strugure, l-am stors în paharul lui Faraon şi am dat paharul în mâna lui Faraon".</span>
<span class="v-num v-12">12&nbsp;</span><span class="v GN40_12" data-id="GN40_12">Iosif i-a zis: "Iată-i tâlcuirea: Cele trei mlădiţe sunt trei zile.</span>
<span class="v-num v-13">13&nbsp;</span><span class="v GN40_13" data-id="GN40_13">După trei zile îşi va aminti Faraon de dregătoria ta şi te va pune iarăşi în slujbă; şi-i vei da lui Faraon paharul în mână, aşa cum o făceai şi înainte, când erai paharnicul său.</span>
<span class="v-num v-14">14&nbsp;</span><span class="v GN40_14" data-id="GN40_14">Dar adu-ţi aminte de ce-am fost eu pentru tine, când va fi să-ţi meargă ţie'n plin; fă-mi binele de a-i aminti lui Faraon de mine şi scoate-mă din această închisoare;</span>
<span class="v-num v-15">15&nbsp;</span><span class="v GN40_15" data-id="GN40_15">căci cu vicleşug m'au răpit din ţara Evreilor, şi nici aici n'am făcut nimic; cu toate acestea, iată că m'au aruncat în groapa aceasta".</span>
<span class="v-num v-16">16&nbsp;</span><span class="v GN40_16" data-id="GN40_16">Şi dacă marele pitar a văzut cât de bine a tâlcuit, a zis către Iosif: "Am avut şi eu un vis: Se făcea că purtam pe cap trei coşuri cu pâine.</span>
<span class="v-num v-17">17&nbsp;</span><span class="v GN40_17" data-id="GN40_17">Iar în coşul cel mai de deasupra erau tot felul de aluaturi coapte de pitar pentru masa lui Faraon, dar păsările cerului le mâncau din coşul de pe capul meu".</span>
<span class="v-num v-18">18&nbsp;</span><span class="v GN40_18" data-id="GN40_18">Răspunzând acestuia, Iosif i-a zis: "Iată-i tâlcuirea: Cele trei coşuri sunt trei zile.</span>
<span class="v-num v-19">19&nbsp;</span><span class="v GN40_19" data-id="GN40_19">Încă trei zile, şi Faraon îţi va lua capul şi te va spânzura de un copac, iar păsările cerului se vor înfrupta din carnea ta".</span>
<span class="v-num v-20">20&nbsp;</span><span class="v GN40_20" data-id="GN40_20">Şi a fost că în cea de a treia zi, care era ziua de naştere a lui Faraon, acesta a făcut ospăţ pentru toţi curtenii săi; şi'n mijlocul curtenilor săi şi-a adus aminte de dregătoria marelui paharnic şi de aceea a marelui pitar;</span>
<span class="v-num v-21">21&nbsp;</span><span class="v GN40_21" data-id="GN40_21">pe marele paharnic l-a aşezat din nou în dregătoria lui, iar acesta îi dădea lui Faraon paharul în mână;</span>
<span class="v-num v-22">22&nbsp;</span><span class="v GN40_22" data-id="GN40_22">iar pe marele pitar l-a spânzurat, aşa cum le tâlcuise Iosif.</span>
<span class="v-num v-23">23&nbsp;</span><span class="v GN40_23" data-id="GN40_23">Dar marele paharnic nu şi-a mai adus aminte de Iosif; îl uitase.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="GN39.html">&lt;</a>
<a class="home" href="index.html">=</a>
<a class="next" href="GN41.html">&gt;</a>
</div></div>
</body>
</html>