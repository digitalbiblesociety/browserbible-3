<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>NUMERII 24 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="NU.html">Biblia Ortodoxă Română Sinodală (2006)</a><a class="location" href="NU.html">NUMERII 24</a><a class="prev" href="NU23.html">&lt;</a>
<a class="home" href="index.html">=</a>
<a class="next" href="NU25.html">&gt;</a>
</div></div>
<div class="section chapter NU NU24 ron_bor ron " dir="ltr" lang="ro" data-id="NU24" data-nextid="NU25" data-previd="NU23">
<div class="c">24</div>
<div class="p">
<span class="v-num v-1">1&nbsp;</span><span class="v NU24_1" data-id="NU24_1">Văzând Valaam că Domnul binevoieşte să se binecuvânteze Israel, n-a mai alergat după obicei la vrăjitorii, ci s-a întors cu faţa spre pustie;</span>
<span class="v-num v-2">2&nbsp;</span><span class="v NU24_2" data-id="NU24_2">Şi ridicându-şi Valaam ochii săi, a văzut pe Israel aşezat după seminţiile sale şi a venit peste dânsul duhul lui Dumnezeu,</span>
<span class="v-num v-3">3&nbsp;</span><span class="v NU24_3" data-id="NU24_3">Şi şi-a rostit el cuvântul său, zicând: "Aşa zice Valaam, fiul lui Beor; aşa grăieşte bărbatul cel ce vede cu adevărat;</span>
<span class="v-num v-4">4&nbsp;</span><span class="v NU24_4" data-id="NU24_4">Aşa glăsuieşte cel ce ascultă cuvântul lui Dumnezeu, cel ce cunoaşte gândurile Celui Atotputernic, cel ce vede descoperirile lui Dumnezeu, ca în vis, dar ochii şi-i are deschişi:</span>
<span class="v-num v-5">5&nbsp;</span><span class="v NU24_5" data-id="NU24_5">Cât sunt de frumoase sălaşurile tale, Iacove, corturile tale, Israele!</span>
<span class="v-num v-6">6&nbsp;</span><span class="v NU24_6" data-id="NU24_6">Se desfăşoară ca nişte văi, ca nişte grădini pe lângă râuri, ca nişte cedri pe lângă ape, ca nişte corturi pe care le-a înfipt Domnul!</span>
<span class="v-num v-7">7&nbsp;</span><span class="v NU24_7" data-id="NU24_7">Ieşi-va din sămânţa lui un Om, care va stăpâni neamuri multe şi stăpânirea Lui va întrece pe a lui Agag şi împărăţia Lui se va înălţa.</span>
<span class="v-num v-8">8&nbsp;</span><span class="v NU24_8" data-id="NU24_8">Dumnezeu l-a scos din Egipt şi puterea lui va fi ca a taurului; mânca-va popoarele duşmane lui, va sfărâma oasele lor şi cu săgeţile sale va săgeta pe vrăjmaşi.</span>
<span class="v-num v-9">9&nbsp;</span><span class="v NU24_9" data-id="NU24_9">Plecatu-s-a şi s-a culcat ca un leu şi ca o leoaică; cine-l va scula? Cel ce te binecuvântează, binecuvântat să fie, şi cel ce te blesteamă să fie blestemat!"</span>
<span class="v-num v-10">10&nbsp;</span><span class="v NU24_10" data-id="NU24_10">Atunci s-a mâniat Balac pe Valaam şi, frângându-şi mâinile, a zis Balac către Valaam: "Eu te-am chemat să-mi blestemi pe vrăjmaşii mei, iar tu, iată, i-ai binecuvântat de trei ori până acum.</span>
<span class="v-num v-11">11&nbsp;</span><span class="v NU24_11" data-id="NU24_11">Fugi dar în ţara ta! Am zis că te voi cinsti; dar iată că Domnul te-a lipsit de cinste".</span>
<span class="v-num v-12">12&nbsp;</span><span class="v NU24_12" data-id="NU24_12">Valaam însă a zis către Balac: "N-am spus eu oare solilor tăi pe care i-ai trimis la mine:</span>
<span class="v-num v-13">13&nbsp;</span><span class="v NU24_13" data-id="NU24_13">Chiar de mi-ar da Balac casa sa plină de argint şi de aur, nu voi putea să calc porunca Domnului, ca să fac ceva bun sau rău după placul meu; câte-mi va spune Domnul, acelea le voi grăi?</span>
<span class="v-num v-14">14&nbsp;</span><span class="v NU24_14" data-id="NU24_14">Deci, iată, mă duc repede în ţara mea; dar vino să-ţi spun ce are să facă poporul acesta cu poporul tău în vremurile viitoare".</span>
<span class="v-num v-15">15&nbsp;</span><span class="v NU24_15" data-id="NU24_15">Şi şi-a urmat Valaam cuvântul său şi a zis: "Aşa grăieşte Valaam, fiul lui Beor; aşa grăieşte bărbatul cel ce vede cu adevărat,</span>
<span class="v-num v-16">16&nbsp;</span><span class="v NU24_16" data-id="NU24_16">Cel ce ascultă cuvintele lui Dumnezeu, cel ce are ştiinţă de la Cel Preaînalt şi vede descoperirile lui Dumnezeu, ca în vis, dar ochii îi sunt deschişi:</span>
<span class="v-num v-17">17&nbsp;</span><span class="v NU24_17" data-id="NU24_17">Îl văd, dar acum încă nu este; îl privesc, dar nu de aproape; o stea răsare din Iacov; un toiag se ridică din Israel şi va lovi pe căpeteniile Moabului şi pe toţi fiii lui Set îi va zdrobi.</span>
<span class="v-num v-18">18&nbsp;</span><span class="v NU24_18" data-id="NU24_18">Lua-va de moştenire pe Edom şi va stăpâni Seirul vrăjmaşilor săi şi Israel îşi va arăta puterea.</span>
<span class="v-num v-19">19&nbsp;</span><span class="v NU24_19" data-id="NU24_19">Din Iacov se va scula Cel ce va stăpâni cu putere şi va pierde pe cei ce vor rămâne în cetate".</span>
<span class="v-num v-20">20&nbsp;</span><span class="v NU24_20" data-id="NU24_20">Apoi văzând pe Amalec, şi-a urmat cuvântul şi a zis: "Cel întâi dintre popoare e Amalec, dar şi neamul lui va pieri".</span>
<span class="v-num v-21">21&nbsp;</span><span class="v NU24_21" data-id="NU24_21">Văzând după aceea pe Chenei, şi-a urmat cuvântul şi a zis: "Locuinţa ta e tare şi cuibul tău e aşezat pe stâncă;</span>
<span class="v-num v-22">22&nbsp;</span><span class="v NU24_22" data-id="NU24_22">Dar Cain va fi dărâmat şi nu este mult până ce Asur te va duce în robie".</span>
<span class="v-num v-23">23&nbsp;</span><span class="v NU24_23" data-id="NU24_23">Iar când a văzut pe Og, şi-a urmat cuvântul şi a zis: "Vai, vai, cine va mai trăi când Dumnezeu va aduce acestea!</span>
<span class="v-num v-24">24&nbsp;</span><span class="v NU24_24" data-id="NU24_24">Veni-vor corăbii de la Chitim şi vor smeri pe Asur, vor smeri pe Heber, dar şi acelea vor pieri".</span>
<span class="v-num v-25">25&nbsp;</span><span class="v NU24_25" data-id="NU24_25">Sculându-se apoi Valaam s-a întors înapoi, în ţara sa; şi s-a dus şi Balac întru ale sale.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="NU23.html">&lt;</a>
<a class="home" href="index.html">=</a>
<a class="next" href="NU25.html">&gt;</a>
</div></div>
</body>
</html>