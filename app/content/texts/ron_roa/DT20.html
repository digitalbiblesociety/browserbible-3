<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>DEUTERONOMUL (A CINCEA CARTE A LUI MOISE) 20 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="DT.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="DT.html">DEUTERONOMUL (A CINCEA CARTE A LUI MOISE) 20</a><a class="prev" href="DT19.html">&lt;</a>
<a class="home" href="index.html">=</a>
<a class="next" href="DT21.html">&gt;</a>
</div></div>
<div class="section chapter DT DT20 ron_roa ron " dir="ltr" lang="ro" data-id="DT20" data-nextid="DT21" data-previd="DT19">
<div class="c">20</div>
<div class="p">
<span class="v-num v-1">1&nbsp;</span><span class="v DT20_1" data-id="DT20_1">Când vei ieşi la război asupra duşmanilor tăi şi vei vedea cai, care de luptă şi gloată mai multă decât ai tu, să nu te temi de ei, căci cu tine este Domnul, Dumnezeul tău, Cel ce te-a scos din ţara Egiptului.</span>
<span class="v-num v-2">2&nbsp;</span><span class="v DT20_2" data-id="DT20_2">Iar când vei fi aproape de luptă, să vină preotul şi să-i vorbească poporului, spunându-i:</span>
<span class="v-num v-3">3&nbsp;</span><span class="v DT20_3" data-id="DT20_3">Ascultă, Israele, voi mergeţi astăzi la război asupra duşmanilor voştri; inima să nu vă slăbească, nu vă temeţi, nu vă speriaţi, nu şovăiţi în faţa lor.</span>
<span class="v-num v-4">4&nbsp;</span><span class="v DT20_4" data-id="DT20_4">Că Domnul, Dumnezeul vostru, Cel ce'mpreună cu voi merge înaintea voastră, împreună cu voi îi va bate pe duşmanii voştri [şi] vă va mântui.</span>
<span class="v-num v-5">5&nbsp;</span><span class="v DT20_5" data-id="DT20_5">Cărturarii vor grăi şi ei către popor, zicând:Cine e omul care şi-a zidit casă nouă şi n'a sfinţit-o ?: să se ducă şi să se'ntoarcă la casa lui, ca nu cumva să moară'n bătălie şi să i-o sfinţească altul.</span>
<span class="v-num v-6">6&nbsp;</span><span class="v DT20_6" data-id="DT20_6">Cine e omul care şi-a sădit vie şi încă nu s'a bucurat de ea?: să se ducă şi să se'ntoarcă la casa lui, ca nu cumva să moară'n bătălie şi un altul să se bucure de ea.</span>
<span class="v-num v-7">7&nbsp;</span><span class="v DT20_7" data-id="DT20_7">Cine e omul care s'a logodit cu o femeie şi n'a luat-o?: să se ducă şi să se'ntoarcă la casa lui, ca nu cumva să moară'n bătălie şi s'o ia altul.</span>
<span class="v-num v-8">8&nbsp;</span><span class="v DT20_8" data-id="DT20_8">De asemenea, cărturarii vor mai grăi către popor, zicând: Cine e omul care se'nspăimântă şi-i puţintel la inimă?: să se ducă şi să se'ntoarcă la casa lui, ca nu cumva să'mpuţineze şi inima fratelui său aşa cum e a lui.</span>
<span class="v-num v-9">9&nbsp;</span><span class="v DT20_9" data-id="DT20_9">Şi va fi că după ce cărturarii vor înceta să-i vorbească poporului, atunci pe mai-marii oştirii îi vor pune'nainte să călăuzească poporul.</span>
<span class="v-num v-10">10&nbsp;</span><span class="v DT20_10" data-id="DT20_10">Când te vei apropia de o cetate ca să te baţi cu ea, mai întâi s'o îmbii la pace.</span>
<span class="v-num v-11">11&nbsp;</span><span class="v DT20_11" data-id="DT20_11">Dacă-ţi vor răspunde cu pace şi-ţi vor deschide, atunci tot poporul ce se află într'însa îţi va plăti bir şi-ţi va fi supus .</span>
<span class="v-num v-12">12&nbsp;</span><span class="v DT20_12" data-id="DT20_12">Dar dacă nu te va asculta şi va face război asupră-ţi, atunci s'o împresori;</span>
<span class="v-num v-13">13&nbsp;</span><span class="v DT20_13" data-id="DT20_13">şi când Domnul, Dumnezeul tău, o va da în mâinile tale, tot ce este'ntr'însa parte bărbătească s'o ucizi cu tăişul săbiei,</span>
<span class="v-num v-14">14&nbsp;</span><span class="v DT20_14" data-id="DT20_14">în afară de femei şi de bunuri şi de vitele toate şi de tot ce este'n cetate; toate averile să ţi le iei ca pradă, şi tu vei mânca de la duşmanii tăi toată prada pe care Domnul, Dumnezeul tău, ţi-o dă ţie.</span>
<span class="v-num v-15">15&nbsp;</span><span class="v DT20_15" data-id="DT20_15">Aşa vei face cu toate cetăţile care sunt foarte departe de tine şi care nu sunt dintre cetăţile acestor neamuri.</span>
<span class="v-num v-16">16&nbsp;</span><span class="v DT20_16" data-id="DT20_16">Dar în cetăţile acestor neamuri pe care Domnul, Dumnezeul tău, ţi le dă să le moşteneşti pământul, să nu laşi în viaţă nimic din tot ce suflă,</span>
<span class="v-num v-17">17&nbsp;</span><span class="v DT20_17" data-id="DT20_17">ci de istov să-i dai pieirii , pe Hetei şi pe Amorei, pe Canaaneeni şi pe Ferezei, pe Hevei, pe Iebusei şi pe Gherghesei, aşa cum ţi-a poruncit ţie Domnul, Dumnezeul tău,</span>
<span class="v-num v-18">18&nbsp;</span><span class="v DT20_18" data-id="DT20_18">ca nu cumva ei să vă înveţe să faceţi toate urâciunile pe care le-au făcut pentru dumnezeii lor, şi să păcătuiţi astfel în faţa Domnului, Dumnezeului vostru.</span>
<span class="v-num v-19">19&nbsp;</span><span class="v DT20_19" data-id="DT20_19">Dacă, luptându-te să cucereşti o cetate, o vei ţine împresurată mai multe zile, să nu-i strici pomii, nici să te pui pe ei cu securea; din pom să mănânci, dar de tăiat să nu-l tai; oare pomul ce stă'n pământ este el om să poată fugi de dinainte-ţi la adăpost în ţarc?</span>
<span class="v-num v-20">20&nbsp;</span><span class="v DT20_20" data-id="DT20_20">Numai copacul pe care-l ştii că nu face roadă bună de mâncat, pe acela poţi să-l strici şi să-l tai, ca să-ţi durezi întărituri de'mpresurare asupra cetăţii care se războieşte cu tine, până ce ţi se va preda.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="DT19.html">&lt;</a>
<a class="home" href="index.html">=</a>
<a class="next" href="DT21.html">&gt;</a>
</div></div>
</body>
</html>