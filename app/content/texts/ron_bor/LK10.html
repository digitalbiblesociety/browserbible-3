<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>LUCA 10 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="LK.html">Biblia Ortodoxă Română Sinodală (2006)</a><a class="location" href="LK.html">LUCA 10</a><a class="prev" href="LK9.html">&lt;</a>
<a class="home" href="index.html">=</a>
<a class="next" href="LK11.html">&gt;</a>
</div></div>
<div class="section chapter LK LK10 ron_bor ron " dir="ltr" lang="ro" data-id="LK10" data-nextid="LK11" data-previd="LK9">
<div class="c">10</div>
<div class="p">
<span class="v-num v-1">1&nbsp;</span><span class="v LK10_1" data-id="LK10_1">Iar după acestea, Domnul a ales alţi şaptezeci (şi doi) şi i-a trimis câte doi înaintea feţei Sale, în fiecare cetate şi loc, unde Însuşi avea să vină.</span>
<span class="v-num v-2">2&nbsp;</span><span class="v LK10_2" data-id="LK10_2">Şi zicea către ei: Secerişul este mult, dar lucrătorii sunt puţini; rugaţi deci pe Domnul secerişului, ca să scoată lucrători la secerişul Său.</span>
<span class="v-num v-3">3&nbsp;</span><span class="v LK10_3" data-id="LK10_3">Mergeţi; iată, Eu vă trimit ca pe nişte miei în mijlocul lupilor.</span>
<span class="v-num v-4">4&nbsp;</span><span class="v LK10_4" data-id="LK10_4">Nu purtaţi pungă, nici traistă, nici încălţăminte; şi pe nimeni să nu salutaţi pe cale.</span>
<span class="v-num v-5">5&nbsp;</span><span class="v LK10_5" data-id="LK10_5">Iar în orice casă veţi intra, întâi ziceţi: Pace casei acesteia.</span>
<span class="v-num v-6">6&nbsp;</span><span class="v LK10_6" data-id="LK10_6">Şi de va fi acolo un fiu al păcii, pacea voastră se va odihni peste el, iar de nu, se va întoarce la voi.</span>
<span class="v-num v-7">7&nbsp;</span><span class="v LK10_7" data-id="LK10_7">Şi în această casă rămâneţi, mâncând şi bând cele ce vă vor da, căci vrednic este lucrătorul de plata sa. Nu vă mutaţi din casă în casă.</span>
<span class="v-num v-8">8&nbsp;</span><span class="v LK10_8" data-id="LK10_8">Şi în orice cetate veţi intra şi vă vor primi, mâncaţi cele ce vă vor pune înainte.</span>
<span class="v-num v-9">9&nbsp;</span><span class="v LK10_9" data-id="LK10_9">Şi vindecaţi pe bolnavii din ea şi ziceţi-le: S-a apropiat de voi împărăţia lui Dumnezeu.</span>
<span class="v-num v-10">10&nbsp;</span><span class="v LK10_10" data-id="LK10_10">Şi în orice cetate veţi intra şi nu vă vor primi, ieşind în pieţele ei, ziceţi:</span>
<span class="v-num v-11">11&nbsp;</span><span class="v LK10_11" data-id="LK10_11">Şi praful care s-a lipit de picioarele noastre din cetatea noastră vi-l scuturăm vouă. Dar aceasta să ştiţi, că s-a apropiat împărăţia lui Dumnezeu.</span>
<span class="v-num v-12">12&nbsp;</span><span class="v LK10_12" data-id="LK10_12">Zic vouă: Că mai uşor va fi Sodomei în ziua aceea, decât cetăţii aceleia.</span>
<span class="v-num v-13">13&nbsp;</span><span class="v LK10_13" data-id="LK10_13">Vai ţie, Horazine! Vai ţie, Betsaido! Căci dacă în Tir şi în Sidon s-ar fi făcut minunile care s-au făcut la voi, de mult s-ar fi pocăit, stând în sac şi în cenuşă.</span>
<span class="v-num v-14">14&nbsp;</span><span class="v LK10_14" data-id="LK10_14">Dar Tirului şi Sidonului mai uşor le va fi la judecată, decât vouă.</span>
<span class="v-num v-15">15&nbsp;</span><span class="v LK10_15" data-id="LK10_15">Şi tu, Capernaume, nu ai fost înălţat, oare, până la cer? Până la iad vei fi coborât!</span>
<span class="v-num v-16">16&nbsp;</span><span class="v LK10_16" data-id="LK10_16">Cel ce vă ascultă pe voi pe Mine Mă ascultă, şi cel ce se leapădă de voi se leapădă de Mine; iar cine se leapădă de Mine se leapădă de Cel ce M-a trimis pe Mine.</span>
<span class="v-num v-17">17&nbsp;</span><span class="v LK10_17" data-id="LK10_17">Şi s-au întors cei şaptezeci (şi doi) cu bucurie, zicând: Doamne, şi demonii ni se supun în numele Tău.</span>
<span class="v-num v-18">18&nbsp;</span><span class="v LK10_18" data-id="LK10_18">Şi le-a zis: Am văzut pe satana ca un fulger căzând din cer.</span>
<span class="v-num v-19">19&nbsp;</span><span class="v LK10_19" data-id="LK10_19">Iată, v-am dat putere să călcaţi peste şerpi şi peste scorpii, şi peste toată puterea vrăjmaşului, şi nimic nu vă va vătăma.</span>
<span class="v-num v-20">20&nbsp;</span><span class="v LK10_20" data-id="LK10_20">Dar nu vă bucuraţi de aceasta, că duhurile vi se pleacă, ci vă bucuraţi că numele voastre sunt scrise în ceruri.</span>
<span class="v-num v-21">21&nbsp;</span><span class="v LK10_21" data-id="LK10_21">În acesta ceas, El S-a bucurat în Duhul Sfânt şi a zis: Te slăvesc pe Tine, Părinte, Doamne al cerului şi al pământului, că ai ascuns acestea de cei înţelepţi şi de cei pricepuţi şi le-ai descoperit pruncilor. Aşa, Părinte, căci aşa a fost înaintea Ta, bunăvoinţa Ta.</span>
<span class="v-num v-22">22&nbsp;</span><span class="v LK10_22" data-id="LK10_22">Toate Mi-au fost date de către Tatăl Meu şi nimeni nu cunoaşte cine este Fiul, decât numai Tatăl, şi cine este Tatăl, decât numai Fiul şi căruia voieşte Fiul să-i descopere.</span>
<span class="v-num v-23">23&nbsp;</span><span class="v LK10_23" data-id="LK10_23">Şi întorcându-Se către ucenici, de o parte a zis: Fericiţi sunt ochii care văd cele ce vedeţi voi!</span>
<span class="v-num v-24">24&nbsp;</span><span class="v LK10_24" data-id="LK10_24">Căci zic vouă: Mulţi prooroci şi regi au voit să vadă ceea ce vedeţi voi, dar n-au văzut, şi să audă ceea ce auziţi, dar n-au auzit.</span>
<span class="v-num v-25">25&nbsp;</span><span class="v LK10_25" data-id="LK10_25">Şi iată, un învăţător de lege s-a ridicat, ispitindu-L şi zicând: Învăţătorule, ce să fac ca să moştenesc viaţa de veci?</span>
<span class="v-num v-26">26&nbsp;</span><span class="v LK10_26" data-id="LK10_26">Iar Iisus a zis către el: Ce este scris în Lege? Cum citeşti?</span>
<span class="v-num v-27">27&nbsp;</span><span class="v LK10_27" data-id="LK10_27">Iar el, răspunzând, a zis: Să iubeşti pe Domnul Dumnezeul tău din toată inima ta şi din tot sufletul tău şi din toată puterea ta şi din tot cugetul tău, iar pe aproapele tău ca pe tine însuţi.</span>
<span class="v-num v-28">28&nbsp;</span><span class="v LK10_28" data-id="LK10_28">Iar El i-a zis: Drept ai răspuns, fă aceasta şi vei trăi.</span>
<span class="v-num v-29">29&nbsp;</span><span class="v LK10_29" data-id="LK10_29">Dar el, voind să se îndrepteze pe sine, a zis către Iisus: Şi cine este aproapele meu?</span>
<span class="v-num v-30">30&nbsp;</span><span class="v LK10_30" data-id="LK10_30">Iar Iisus, răspunzând, a zis: Un om cobora de la Ierusalim la Ierihon, şi a căzut între tâlhari, care, după ce l-au dezbrăcat şi l-au rănit, au plecat, lăsându-l aproape mort.</span>
<span class="v-num v-31">31&nbsp;</span><span class="v LK10_31" data-id="LK10_31">Din întâmplare un preot cobora pe calea aceea şi, văzându-l, a trecut pe alături.</span>
<span class="v-num v-32">32&nbsp;</span><span class="v LK10_32" data-id="LK10_32">De asemenea şi un levit, ajungând în acel loc şi văzând, a trecut pe alături.</span>
<span class="v-num v-33">33&nbsp;</span><span class="v LK10_33" data-id="LK10_33">Iar un samarinean, mergând pe cale, a venit la el şi, văzându-l, i s-a făcut milă,</span>
<span class="v-num v-34">34&nbsp;</span><span class="v LK10_34" data-id="LK10_34">Şi, apropiindu-se, i-a legat rănile, turnând pe ele untdelemn şi vin, şi, punându-l pe dobitocul său, l-a dus la o casă de oaspeţi şi a purtat grijă de el.</span>
<span class="v-num v-35">35&nbsp;</span><span class="v LK10_35" data-id="LK10_35">Iar a doua zi, scoţând doi dinari i-a dat gazdei şi i-a zis: Ai grijă de el şi, ce vei mai cheltui, eu, când mă voi întoarce, îţi voi da.</span>
<span class="v-num v-36">36&nbsp;</span><span class="v LK10_36" data-id="LK10_36">Care din aceşti trei ţi se pare că a fost aproapele celui căzut între tâlhari?</span>
<span class="v-num v-37">37&nbsp;</span><span class="v LK10_37" data-id="LK10_37">Iar el a zis: Cel care a făcut milă cu el. Şi Iisus i-a zis: Mergi şi fă şi tu asemenea.</span>
<span class="v-num v-38">38&nbsp;</span><span class="v LK10_38" data-id="LK10_38">Şi pe când mergeau ei, El a intrat într-un sat, iar o femeie, cu numele Marta, L-a primit în casa ei.</span>
<span class="v-num v-39">39&nbsp;</span><span class="v LK10_39" data-id="LK10_39">Şi ea avea o soră ce se numea Maria, care, aşezându-se la picioarele Domnului, asculta cuvântul Lui.</span>
<span class="v-num v-40">40&nbsp;</span><span class="v LK10_40" data-id="LK10_40">Iar Marta se silea cu multă slujire şi, apropiindu-se, a zis: Doamne, au nu socoteşti că sora mea m-a lăsat singură să slujesc? Spune-i deci să-mi ajute.</span>
<span class="v-num v-41">41&nbsp;</span><span class="v LK10_41" data-id="LK10_41">Şi, răspunzând, Domnul i-a zis: Marto, Marto, te îngrijeşti şi pentru multe te sileşti;</span>
<span class="v-num v-42">42&nbsp;</span><span class="v LK10_42" data-id="LK10_42">Dar un lucru trebuie: căci Maria partea bună şi-a ales, care nu se va lua de la ea.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="LK9.html">&lt;</a>
<a class="home" href="index.html">=</a>
<a class="next" href="LK11.html">&gt;</a>
</div></div>
</body>
</html>