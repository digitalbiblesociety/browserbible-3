<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEȘIREA 19 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EX.html">Biblia Ortodoxă Română Sinodală (2006)</a><a class="location" href="EX.html">IEȘIREA 19</a><a class="prev" href="EX18.html">&lt;</a>
<a class="home" href="index.html">=</a>
<a class="next" href="EX20.html">&gt;</a>
</div></div>
<div class="section chapter EX EX19 ron_bor ron " dir="ltr" lang="ro" data-id="EX19" data-nextid="EX20" data-previd="EX18">
<div class="c">19</div>
<div class="p">
<span class="v-num v-1">1&nbsp;</span><span class="v EX19_1" data-id="EX19_1">Iar în luna a treia de la ieşirea fiilor lui Israel din pământul Egiptului, chiar în ziua de lună plină, au ajuns în pustia Sinai.</span>
<span class="v-num v-2">2&nbsp;</span><span class="v EX19_2" data-id="EX19_2">Plecase deci Israel de la Rafidim şi ajungând în pustia Sinai, au tăbărât acolo în pustie, în faţa muntelui.</span>
<span class="v-num v-3">3&nbsp;</span><span class="v EX19_3" data-id="EX19_3">Apoi s-a suit Moise în munte, la Dumnezeu; şi l-a strigat Domnul din vârful muntelui şi i-a zis: "Grăieşte casei lui Iacov şi vesteşte fiilor lui Israel aşa:</span>
<span class="v-num v-4">4&nbsp;</span><span class="v EX19_4" data-id="EX19_4">"Aţi văzut ce am făcut Egiptenilor şi cum v-am luat pe aripi de vultur şi v-am adus la Mine.</span>
<span class="v-num v-5">5&nbsp;</span><span class="v EX19_5" data-id="EX19_5">Deci, de veţi asculta glasul Meu şi de veţi păzi legământul Meu, dintre toate neamurile Îmi veţi fi popor ales că al Meu este tot pământul;</span>
<span class="v-num v-6">6&nbsp;</span><span class="v EX19_6" data-id="EX19_6">Îmi veţi fi împărăţie preoţească şi neam sfânt!" Acestea sunt cuvintele pe care le vei spune fiilor lui Israel".</span>
<span class="v-num v-7">7&nbsp;</span><span class="v EX19_7" data-id="EX19_7">Şi venind, Moise a chemat pe bătrânii poporului şi le-a spus toate cuvintele acestea pe care le poruncise Domnul.</span>
<span class="v-num v-8">8&nbsp;</span><span class="v EX19_8" data-id="EX19_8">Atunci tot poporul, răspunzând într-un glas, a zis: "Toate câte a zis Domnul vom face şi vom fi ascultători!" Şi a dus Moise cuvintele poporului la Domnul.</span>
<span class="v-num v-9">9&nbsp;</span><span class="v EX19_9" data-id="EX19_9">Iar Domnul a zis către Moise: "Iată voi veni la tine în stâlp de nor des, ca să audă poporul că Eu grăiesc cu tine, şi să te creadă pururea". Iar Moise a spus Domnului cuvintele poporului.</span>
<span class="v-num v-10">10&nbsp;</span><span class="v EX19_10" data-id="EX19_10">Zis-a Domnul către Moise: "Pogoară-te de grăieşte poporului să se ţină curat astăzi şi mâine, şi să-şi spele hainele,</span>
<span class="v-num v-11">11&nbsp;</span><span class="v EX19_11" data-id="EX19_11">Ca să fie gata pentru poimâine, căci poimâine Se va pogorî Domnul înaintea ochilor a tot poporul pe Muntele Sinai.</span>
<span class="v-num v-12">12&nbsp;</span><span class="v EX19_12" data-id="EX19_12">Să-i tragi poporului hotar împrejurul muntelui şi să-i spui: Păziţi-vă de a vă sui în munte şi de a vă atinge de ceva din el, că tot cel ce se va atinge de munte va muri.</span>
<span class="v-num v-13">13&nbsp;</span><span class="v EX19_13" data-id="EX19_13">Nici cu mâna să nu se atingă de el, că va fi ucis cu pietre sau se va săgeta cu săgeata; nu va rămâne în viaţă, fie om, fie dobitoc. Iar dacă se vor îndepărta tunetele şi trâmbiţele şi norul de pe munte, se vor putea sui în munte".</span>
<span class="v-num v-14">14&nbsp;</span><span class="v EX19_14" data-id="EX19_14">Pogorându-se deci Moise din munte la popor, el a sfinţit poporul şi, spălându-şi ei hainele,</span>
<span class="v-num v-15">15&nbsp;</span><span class="v EX19_15" data-id="EX19_15">Le-a zis Moise: "Să fiţi gata pentru poimâine şi de femei să nu vă atingeţi!"</span>
<span class="v-num v-16">16&nbsp;</span><span class="v EX19_16" data-id="EX19_16">Iar a treia zi, când s-a făcut ziuă, erau tunete şi fulgere şi nor des pe Muntele Sinai şi sunet de trâmbiţe foarte puternic. Şi s-a cutremurat tot poporul în tabără.</span>
<span class="v-num v-17">17&nbsp;</span><span class="v EX19_17" data-id="EX19_17">Atunci a scos Moise poporul din tabără în întâmpinarea lui Dumnezeu şi au stat la poalele muntelui.</span>
<span class="v-num v-18">18&nbsp;</span><span class="v EX19_18" data-id="EX19_18">Iar Muntele Sinai fumega tot, că Se pogorâse Dumnezeu pe el în foc; şi se ridica de pe el fum, ca fumul dintr-un cuptor, şi tot muntele se cutremura puternic.</span>
<span class="v-num v-19">19&nbsp;</span><span class="v EX19_19" data-id="EX19_19">De asemenea şi sunetul trâmbiţei se auzea din ce în ce mai tare; şi Moise grăia, iar Dumnezeu îi răspundea cu glas.</span>
<span class="v-num v-20">20&nbsp;</span><span class="v EX19_20" data-id="EX19_20">Deci, fiind pogorât Domnul pe Muntele Sinai, pe vârful muntelui, a chemat Domnul pe Moise în vârful muntelui şi s-a suit Moise acolo.</span>
<span class="v-num v-21">21&nbsp;</span><span class="v EX19_21" data-id="EX19_21">Atunci a zis Domnul către Moise: "Pogoară-te şi opreşte poporul, ca să nu năvălească spre Domnul, să vadă slava Lui, că vor cădea mulţi dintre ei.</span>
<span class="v-num v-22">22&nbsp;</span><span class="v EX19_22" data-id="EX19_22">Iar preoţii, care se apropie de Domnul Dumnezeu, să se sfinţească, ca nu cumva să-i lovească Domnul".</span>
<span class="v-num v-23">23&nbsp;</span><span class="v EX19_23" data-id="EX19_23">Zis-a Moise către Domnul: "Nu se poate ca poporul să se suie pe Muntele Sinai, pentru că Tu ne-ai oprit din vreme, şi ai zis: Trage hotar împrejurul muntelui şi-l sfinţeşte!"</span>
<span class="v-num v-24">24&nbsp;</span><span class="v EX19_24" data-id="EX19_24">Iar Domnul i-a răspuns: "Du-te şi te pogoară şi apoi te vei sui împreună cu Aaron; iar preoţii şi poporul să nu îndrăznească a se sui la Domnul, ca să nu-i lovească Domnul".</span>
<span class="v-num v-25">25&nbsp;</span><span class="v EX19_25" data-id="EX19_25">Şi s-a pogorât Moise la popor şi i-a spus toate.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EX18.html">&lt;</a>
<a class="home" href="index.html">=</a>
<a class="next" href="EX20.html">&gt;</a>
</div></div>
</body>
</html>