<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A PATRA A REGILOR 25 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="K2.html">Biblia Ortodoxă Română Sinodală (2006)</a><a class="location" href="K2.html">CARTEA A PATRA A REGILOR 25</a><a class="prev" href="K224.html">&lt;</a>
<a class="home" href="index.html">=</a>
<a class="next" href="R11.html">&gt;</a>
</div></div>
<div class="section chapter K2 K225 ron_bor ron " dir="ltr" lang="ro" data-id="K225" data-nextid="R11" data-previd="K224">
<div class="c">25</div>
<div class="p">
<span class="v-num v-1">1&nbsp;</span><span class="v K225_1" data-id="K225_1">Iar în anul al nouălea al domniei lui Sedechia, în luna a zecea, în ziua a zecea a lunii, a venit Nabucodonosor, regele Babilonului, cu toată oştirea sa asupra Ierusalimului şi l-a împresurat şi a făcut împrejurul lui întărituri.</span>
<span class="v-num v-2">2&nbsp;</span><span class="v K225_2" data-id="K225_2">Şi a stat cetatea împresurată până în anul al unsprezecelea al regelui Sedechia.</span>
<span class="v-num v-3">3&nbsp;</span><span class="v K225_3" data-id="K225_3">Iar în anul al unsprszecelea al regelui Sedechia, în ziua a noua a lunii a patra, era mare foamete în cetate şi poporul ţării nu mai avea pâine.</span>
<span class="v-num v-4">4&nbsp;</span><span class="v K225_4" data-id="K225_4">Atunci cetatea a fost luată şi toţi ostaşii au fugit noaptea pe calea porţilor care se aflau între două ziduri, lângă grădina regelui. Caldeii însă stăteau împrejurul cetăţii; şi a ieşit şi regele pe calea ce duce în câmpie.</span>
<span class="v-num v-5">5&nbsp;</span><span class="v K225_5" data-id="K225_5">Dar a alergat oştirea Caldeilor după rege şi l-au ajuns în şesul Ierihonului; iar oştirea lui a fugit toată de la el.</span>
<span class="v-num v-6">6&nbsp;</span><span class="v K225_6" data-id="K225_6">Şi au luat pe rege şi l-au dus la regele Babilonului, în Ribla, şi l-au supus judecăţii.</span>
<span class="v-num v-7">7&nbsp;</span><span class="v K225_7" data-id="K225_7">Şi au junghiat pe fiii regelui înaintea ochilor lui, iar lui Sedechia i-au scos ochii, l-au pus în lanţuri şi l-au dus la Babilon.</span>
<span class="v-num v-8">8&nbsp;</span><span class="v K225_8" data-id="K225_8">Iar în luna a cincea, în ziua a şaptea a lunii, adică în anul al nouăsprezecelea al lui Nabucodonosor, regele Babilonului, Nebuzaradan, căpetenia gărzii, slujitorul regelui Babilonului, a venit la Ierusalim</span>
<span class="v-num v-9">9&nbsp;</span><span class="v K225_9" data-id="K225_9">Şi a ars templul Domnului, casa regelui şi toate casele din Ierusalim; toate casele cele mari le-a ars cu foc.</span>
<span class="v-num v-10">10&nbsp;</span><span class="v K225_10" data-id="K225_10">Iar oştirea Caldeilor care era cu comandantul gărzii a dărâmat şi zidurile cele dimprejurul Ierusalimului.</span>
<span class="v-num v-11">11&nbsp;</span><span class="v K225_11" data-id="K225_11">Apoi Nebuzaradan, căpetenia gărzii, a strămutat la Babilon şi celălalt popor care mai rămăsese în Ierusalim, pe cei ce se predaseră regelui Babilonului şi rămăşiţa poporului de rând.</span>
<span class="v-num v-12">12&nbsp;</span><span class="v K225_12" data-id="K225_12">Numai puţini din poporul sărac al ţării au fost lăsaţi de căpetenia gărzii, să lucreze viile şi ogoarele.</span>
<span class="v-num v-13">13&nbsp;</span><span class="v K225_13" data-id="K225_13">Caldeii au stricat şi stâlpii cei de aramă care erau în templul Domnului, postamentele, marea cea de aramă din templul Domnului şi arama lor au dus-o în Babilon.</span>
<span class="v-num v-14">14&nbsp;</span><span class="v K225_14" data-id="K225_14">Căldările, lopeţile, cuţitele, lingurile şi toate vasele de aramă, care se întrebuinţau la slujbă, le-au luat.</span>
<span class="v-num v-15">15&nbsp;</span><span class="v K225_15" data-id="K225_15">Şi a mai luat căpetenia gărzii cădelniţele, cupele şi tot ce era de aur şi ce era de argint.</span>
<span class="v-num v-16">16&nbsp;</span><span class="v K225_16" data-id="K225_16">Au luat cei doi stâlpi, marea şi postamentele pe care le făcuse Solomon pentru templul Domnului. Arama din toate aceste lucruri nu se mai putea cântări.</span>
<span class="v-num v-17">17&nbsp;</span><span class="v K225_17" data-id="K225_17">Un singur stâlp era înalt de optsprezece coţi; coroana lui era de aramă şi înălţimea ei era de trei coţi; pereţii ei şi împletiturile dimprejurul ei, toate erau de aramă. Asemenea era şi al doilea stâlp cu coroana lui.</span>
<span class="v-num v-18">18&nbsp;</span><span class="v K225_18" data-id="K225_18">Apoi a mai luat căpetenia gărzii pe Seraia arhiereul, pe Ţefania, al doilea preot şi pe alţi trei care stăteau de strajă la prag.</span>
<span class="v-num v-19">19&nbsp;</span><span class="v K225_19" data-id="K225_19">Iar din cetate a luat un eunuc, care era căpetenie peste oşteni şi cinci oameni, care stăteau înaintea regelui şi care acum se aflau în cetate; pe căpetenia cea mare a oştirii, care înscria la oaste poporul şi şaizeci de oameni din poporul ţării, care se aflau în cetate.</span>
<span class="v-num v-20">20&nbsp;</span><span class="v K225_20" data-id="K225_20">Pe aceştia i-a luat Nebuzaradan, căpetenia gărzii şi i-a dus la regele Babilonului, în Ribla.</span>
<span class="v-num v-21">21&nbsp;</span><span class="v K225_21" data-id="K225_21">Iar regele Babilonului i-a lovit şi i-a ucis la Ribla, în ţinutul Hamat. Aşa a fost strămutat Iuda din ţara lui.</span>
<span class="v-num v-22">22&nbsp;</span><span class="v K225_22" data-id="K225_22">22</span>
<span class="v-num v-23">23&nbsp;</span><span class="v K225_23" data-id="K225_23">Când au auzit toate căpeteniile şi ostaşii lor că regele Babilonului a pus căpetenie pe Ghedalia, au venit la Ghedalia în Miţpa: Ismael, fiul lui Netania, Iohanan, fiul lui Careah, Seraia, fiul lui Tanhumet, din Netofa, şi Iaazania, fiul lui Maacati, ei împreună cu oamenii lor.</span>
<span class="v-num v-24">24&nbsp;</span><span class="v K225_24" data-id="K225_24">Şi a jurat Ghedalia acestora şi oamenilor lor şi le-a zis: "Nu vă temeri a fi supuşii Caldeilor. Aşezaţi-vă în ţara aceasta şi slujiţi regelui Babilonului şi va fi bine!"</span>
<span class="v-num v-25">25&nbsp;</span><span class="v K225_25" data-id="K225_25">Dar în luna a şaptea a venit Ismael, fiul lui Netania al lui Elişama din neamul regesc, cu zece oameni şi a lovit pe Ghedalia şi acesta a murit şi a lovit şi pe Iudeii Şi pe Caldeii care erau cu el în Miţpa.</span>
<span class="v-num v-26">26&nbsp;</span><span class="v K225_26" data-id="K225_26">Atunci s-a sculat tot poporul, de la mic până la mare, cu căpeteniile oştirii şi s-au dus în, Egipt, pentru că se temeau de Caldei.</span>
<span class="v-num v-27">27&nbsp;</span><span class="v K225_27" data-id="K225_27">În anul al treizeci şi şaptelea de la strămutarea lui Ioiachim, regele lui Iuda, în luna a douăsprezecea, în ziua a douăzeci şi şaptea a acestei luni, Evil-Merodac, regele Babilonului, în anul urcării sale pe tron, a scos pe Ioiachim, regele Iudei, din temniţă,</span>
<span class="v-num v-28">28&nbsp;</span><span class="v K225_28" data-id="K225_28">A vorbit cu el prietenos şi a pus tronul lui mai sus de tronurile regilor care erau la el în Babilon;</span>
<span class="v-num v-29">29&nbsp;</span><span class="v K225_29" data-id="K225_29">I-a schimbat hainele lui de temniţă şi Ioiachim a mâncat totdeauna la masa regelui, în toate zilele vierii lui.</span>
<span class="v-num v-30">30&nbsp;</span><span class="v K225_30" data-id="K225_30">Cele trebuitoare hranei lui i-au fost date neîncetat de rege, zi cu zi, cât a trăit el.</span>
</div>
</div>
<div class="footnotes">

</div>

<div class="footer"><div class="nav">
<a class="prev" href="K224.html">&lt;</a>
<a class="home" href="index.html">=</a>
<a class="next" href="R11.html">&gt;</a>
</div></div>
</body>
</html>