<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEREMIA 19 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JR.html">Biblia Ortodoxă Română Sinodală (2006)</a><a class="location" href="JR.html">IEREMIA 19</a><a class="prev" href="JR18.html">&lt;</a>
<a class="home" href="index.html">=</a>
<a class="next" href="JR20.html">&gt;</a>
</div></div>
<div class="section chapter JR JR19 ron_bor ron " dir="ltr" lang="ro" data-id="JR19" data-nextid="JR20" data-previd="JR18">
<div class="c">19</div>
<div class="p">
<span class="v-num v-1">1&nbsp;</span><span class="v JR19_1" data-id="JR19_1">Aşa a zis Domnul: "Mergi şi cumpără o oală de lut de la olar; ia cu tine pe cei mai bătrâni din popor şi din căpeteniile preoţilor şi ieşi în valea Ben-Hinom, care este la Poarta Olăriei.</span>
<span class="v-num v-2">2&nbsp;</span><span class="v JR19_2" data-id="JR19_2">Acolo să rosteşti cuvintele pe care ti le voi spune şi să zici:</span>
<span class="v-num v-3">3&nbsp;</span><span class="v JR19_3" data-id="JR19_3">"Regi ai lui Iuda şi locuitori ai Ierusalimului, ascultaţi cuvântul Domnului! Aşa grăieşte Domnul Savaot, Dumnezeul lui Israel: Iată voi aduce aşa strâmtorare asupra lacului acestuia, încât, auzind cineva, să-i ţiuie urechile,</span>
<span class="v-num v-4">4&nbsp;</span><span class="v JR19_4" data-id="JR19_4">Pentru că M-au părăsit, au înstrăinat lacul acesta şi tămâiază pe el alţi dumnezei, pe care nu i-au cunoscut nici ei, nici părinţii lor şi nici regii lui Iuda; au umplut locul acesta de sângele nevinovaţilor şi au făcut înălţimi pentru Baal, ca să ardă pe fiii lor cu foc.</span>
<span class="v-num v-5">5&nbsp;</span><span class="v JR19_5" data-id="JR19_5">Ei aduc ardere de tot pentru Baal, ceea ce Eu nu le-am poruncit, nici le-am grăit şi ceea ce nici prin minte nu Mi-a trecut.</span>
<span class="v-num v-6">6&nbsp;</span><span class="v JR19_6" data-id="JR19_6">De aceea iată vin zile, zice Domnul, când locul acesta nu se va mai chema Tofet sau valea fiilor lui Hinom, ci valea uciderii.</span>
<span class="v-num v-7">7&nbsp;</span><span class="v JR19_7" data-id="JR19_7">Voi pierde cu desăvârşire pe Iuda şi Ierusalimul în locul acesta şi-i voi răpune cu sabia înaintea vrăjmaşilor lor şi cu mâna celor ce caută sufletul lor, şi voi da trupurile lor spre hrană păsărilor cerului şi fiarelor pământului.</span>
<span class="v-num v-8">8&nbsp;</span><span class="v JR19_8" data-id="JR19_8">Voi face cetatea aceasta pustie şi batjocură. Tot cel ce va trece prin ea se va mira şi va fluiera a pustiu, văzând toate rănile ei.</span>
<span class="v-num v-9">9&nbsp;</span><span class="v JR19_9" data-id="JR19_9">Şi-i voi ospăta cu carnea fiilor lor şi cu carnea fiicelor lor; şi va mânca fiecare carnea aproapelui său, fiind în împresurare şi în strâmtorare, când îi vor strâmtora vrăjmaşii lor şi cei ce vor să le ia viaţa.</span>
<span class="v-num v-10">10&nbsp;</span><span class="v JR19_10" data-id="JR19_10">Apoi să spargi oala înaintea ochilor bărbaţilor acelora, care vor merge cu tine, şi să le zici:</span>
<span class="v-num v-11">11&nbsp;</span><span class="v JR19_11" data-id="JR19_11">"Iată ce zice Domnul Savaot: Voi sfărâma poporul acesta şi cetatea aceasta, aşa cum am sfărâmat vasul olarului, care nu mai poate fi făcut la loc, şi-i vor îngropa în Tofet din pricina lipsei de loc pentru îngropare.</span>
<span class="v-num v-12">12&nbsp;</span><span class="v JR19_12" data-id="JR19_12">Aşa voi face cu locul acesta, zice Domnul, şi cu locuitorii lui, şi voi face cetatea aceasta ca Tofetul.</span>
<span class="v-num v-13">13&nbsp;</span><span class="v JR19_13" data-id="JR19_13">Şi casele Ierusalimului şi casele regilor lui Iuda vor fi necurate, ca Tofetul, pentru că pe acoperişul tuturor caselor s-aduce tămâie întregii oştiri cereşti şi se săvârşesc turnări în cinstea dumnezeilor străini".</span>
<span class="v-num v-14">14&nbsp;</span><span class="v JR19_14" data-id="JR19_14">Şi s-a întors Ieremia din Tofet, unde-l trimisese Domnul să proorocească, şi a stat în curtea templului Domnului şi a zis către tot poporul:</span>
<span class="v-num v-15">15&nbsp;</span><span class="v JR19_15" data-id="JR19_15">"Aşa zice Domnul Savaot, Dumnezeul lui Israel: Iată voi aduce asupra cetăţii acesteia şi asupra celorlalte cetăţi toate nenorocirile pe care le-am rostit împotriva ei, pentru că şi-au învârtoşat inima şi nu ascultă cuvintele Mele".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JR18.html">&lt;</a>
<a class="home" href="index.html">=</a>
<a class="next" href="JR20.html">&gt;</a>
</div></div>
</body>
</html>