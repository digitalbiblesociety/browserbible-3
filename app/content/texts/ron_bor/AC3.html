<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FAPTE 3 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="AC.html">Biblia Ortodoxă Română Sinodală (2006)</a><a class="location" href="AC.html">FAPTE 3</a><a class="prev" href="AC2.html">&lt;</a>
<a class="home" href="index.html">=</a>
<a class="next" href="AC4.html">&gt;</a>
</div></div>
<div class="section chapter AC AC3 ron_bor ron " dir="ltr" lang="ro" data-id="AC3" data-nextid="AC4" data-previd="AC2">
<div class="c">3</div>
<div class="p">
<span class="v-num v-1">1&nbsp;</span><span class="v AC3_1" data-id="AC3_1">Iar Petru şi Ioan se suiau la templu pentru rugăciunea din ceasul al nouălea.</span>
<span class="v-num v-2">2&nbsp;</span><span class="v AC3_2" data-id="AC3_2">Şi era un bărbat olog din pântecele mamei sale, pe care-l aduceau şi-l puneau în fiecare zi la poarta templului, zisă Poarta Frumoasă, ca să ceară milostenie de la cei ce intrau în templu,</span>
<span class="v-num v-3">3&nbsp;</span><span class="v AC3_3" data-id="AC3_3">Care, văzând că Petru şi Ioan vor să intre în templu, le-a cerut milostenie.</span>
<span class="v-num v-4">4&nbsp;</span><span class="v AC3_4" data-id="AC3_4">Iar Petru, căutând spre el, împreună cu Ioan, a zis: Priveşte noi;</span>
<span class="v-num v-5">5&nbsp;</span><span class="v AC3_5" data-id="AC3_5">Iar el se uita la ei cu luare-aminte, aşteptând să primească ceva de la ei.</span>
<span class="v-num v-6">6&nbsp;</span><span class="v AC3_6" data-id="AC3_6">Iar Petru a zis: Argint şi aur nu am; dar ce am, aceea îţi dau. În numele lui Iisus Hristos Nazarineanul, scoală-te şi umblă!</span>
<span class="v-num v-7">7&nbsp;</span><span class="v AC3_7" data-id="AC3_7">Şi apucându-l de mâna dreaptă, l-a ridicat şi îndată gleznele şi tălpile picioarelor lui s-au întărit.</span>
<span class="v-num v-8">8&nbsp;</span><span class="v AC3_8" data-id="AC3_8">Şi sărind, a stat în picioare şi umbla, şi a intrat cu ei în templu, umblând şi sărind şi lăudând pe Dumnezeu.</span>
<span class="v-num v-9">9&nbsp;</span><span class="v AC3_9" data-id="AC3_9">Şi tot poporul l-a văzut umblând şi lăudând pe Dumnezeu.</span>
<span class="v-num v-10">10&nbsp;</span><span class="v AC3_10" data-id="AC3_10">Şi îl cunoşteau că el era cel care şedea pentru milostenie, la Poarta Frumoasă a templului, şi s-au umplut de uimire şi de mirare pentru ceea ce i s-a întâmplat.</span>
<span class="v-num v-11">11&nbsp;</span><span class="v AC3_11" data-id="AC3_11">Şi ţinându-se el de Petru şi de Ioan, tot poporul, uimit, alerga la ei, în pridvorul numit al lui Solomon.</span>
<span class="v-num v-12">12&nbsp;</span><span class="v AC3_12" data-id="AC3_12">Iar Petru, văzând aceasta, a răspuns către popor: Bărbaţi israeliţi, de ce vă miraţi de acest lucru, sau de ce staţi cu ochii aţintiţi la noi, ca şi cum cu a noastră putere sau cucernicie l-am fi făcut pe acesta să umble?</span>
<span class="v-num v-13">13&nbsp;</span><span class="v AC3_13" data-id="AC3_13">Dumnezeul lui Avraam şi al lui Isaac şi al lui Iacov, Dumnezeul părinţilor noştri a slăvit pe Fiul Său Iisus, pe Care voi L-aţi predat şi L-aţi tăgăduit în faţa lui Pilat, care găsise cu cale să-L elibereze.</span>
<span class="v-num v-14">14&nbsp;</span><span class="v AC3_14" data-id="AC3_14">Dar voi v-aţi lepădat de Cel sfânt şi drept şi aţi cerut să vă dăruiască un bărbat ucigaş.</span>
<span class="v-num v-15">15&nbsp;</span><span class="v AC3_15" data-id="AC3_15">Iar pe Începătorul vieţii L-aţi omorât, pe Care însă Dumnezeu L-a înviat din morţi şi ai Cărui martori suntem noi.</span>
<span class="v-num v-16">16&nbsp;</span><span class="v AC3_16" data-id="AC3_16">Şi prin credinţa în numele Lui, pe acesta pe care îl vedeţi şi îl cunoaşteţi, l-a întărit numele lui Iisus şi credinţa cea întru El i-a dat lui întregirea aceasta a trupului, înaintea voastră, a tuturor.</span>
<span class="v-num v-17">17&nbsp;</span><span class="v AC3_17" data-id="AC3_17">Şi acum, fraţilor, ştiu că din neştiinţă aţi făcut rău ca şi mai-marii voştri.</span>
<span class="v-num v-18">18&nbsp;</span><span class="v AC3_18" data-id="AC3_18">Dar Dumnezeu a împlinit astfel cele ce vestise dinainte prin gura tuturor proorocilor, că Hristosul Său va pătimi.</span>
<span class="v-num v-19">19&nbsp;</span><span class="v AC3_19" data-id="AC3_19">Deci pocăiţi-vă şi vă întoarceţi, ca să se şteargă păcatele voastre,</span>
<span class="v-num v-20">20&nbsp;</span><span class="v AC3_20" data-id="AC3_20">Ca să vină de la faţa Domnului vremuri de uşurare şi ca să vă trimită pe Cel mai dinainte vestit vouă, pe Iisus Hristos,</span>
<span class="v-num v-21">21&nbsp;</span><span class="v AC3_21" data-id="AC3_21">Pe Care trebuie să-L primească Cerul până la vremile stabilirii din nou a tuturor celor despre care a vorbit Dumnezeu prin gura sfinţilor Săi prooroci din veac.</span>
<span class="v-num v-22">22&nbsp;</span><span class="v AC3_22" data-id="AC3_22">Moise a zis către părinţi: "Domnul Dumnezeu va ridica vouă dintre fraţii voştri Prooroc ca mine. Pe El să-L ascultaţi în toate câte vă va spune.</span>
<span class="v-num v-23">23&nbsp;</span><span class="v AC3_23" data-id="AC3_23">Şi tot sufletul care nu va asculta de Proorocul Acela, va fi nimicit din popor".</span>
<span class="v-num v-24">24&nbsp;</span><span class="v AC3_24" data-id="AC3_24">Iar toţi proorocii de la Samuel şi cei câţi le-au urmat au vorbit şi au vestit zilele acestea.</span>
<span class="v-num v-25">25&nbsp;</span><span class="v AC3_25" data-id="AC3_25">Voi sunteţi fiii proorocilor şi ai legământului pe care l-a încheiat Dumnezeu cu părinţii noştri, grăind către Avraam: "Şi întru seminţia ta se vor binecuvânta toate neamurile pământului".</span>
<span class="v-num v-26">26&nbsp;</span><span class="v AC3_26" data-id="AC3_26">Dumnezeu, înviind pe Fiul Său, L-a trimis întâi la voi, să vă binecuvânteze, ca fiecare să se întoarcă de la răutăţile sale.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="AC2.html">&lt;</a>
<a class="home" href="index.html">=</a>
<a class="next" href="AC4.html">&gt;</a>
</div></div>
</body>
</html>