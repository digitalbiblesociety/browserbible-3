<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNTÂI PARALIPOMENA 11 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="R1.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="R1.html">CARTEA ÎNTÂI PARALIPOMENA 11</a><a class="prev" href="R110.html">&lt;</a>
<a class="home" href="index.html">=</a>
<a class="next" href="R112.html">&gt;</a>
</div></div>
<div class="section chapter R1 R111 ron_roa ron " dir="ltr" lang="ron" data-id="R111" data-nextid="R112" data-previd="R110">
<div class="c">11</div>
<div class="p">
<span class="v-num v-1">1&nbsp;</span><span class="v R111_1" data-id="R111_1">Şi întregul Israel a venit la David în Hebron şi i-a zis: "Iată, noi suntem oasele tale şi carnea ta.</span>
<span class="v-num v-2">2&nbsp;</span><span class="v R111_2" data-id="R111_2">Chiar şi înainte, când domnea Saul, tu erai cel ce cârmuia intrările şi ieşirile lui Israel, şi tu eşti cel căruia Domnul, Dumnezeul tău, i-a zis: "Tu îl vei paşte pe poporul Meu Israel şi tu vei fi să cârmuieşti peste Israel"".</span>
<span class="v-num v-3">3&nbsp;</span><span class="v R111_3" data-id="R111_3">Şi toţi bătrânii lui Israel au venit la rege în Hebron. Iar regele David, acolo, în Hebron, a făcut cu ei legământ în faţa Domnului; şi ei l-au uns pe David să fie rege peste Israel, după cuvântul Domnului [rostit] prin Samuel.</span>
<span class="v-num v-4">4&nbsp;</span><span class="v R111_4" data-id="R111_4">Apoi regele şi oamenii lui Israel s'au dus la Ierusalim (adică la Iebus, căci ţinutul de acolo era locuit de Iebusei).</span>
<span class="v-num v-5">5&nbsp;</span><span class="v R111_5" data-id="R111_5">Dar locuitorii Iebusului i-au zis lui David: "Aici nu vei intra!" Atunci el a luat fortăreaţa Sionului; aceasta este cetatea lui David.</span>
<span class="v-num v-6">6&nbsp;</span><span class="v R111_6" data-id="R111_6">Şi a zis David: "Oricine îi va lovi întâi pe Iebusei va fi dregător şi căpetenie". Atunci Ioab, fiul Ţeruiei, s'a ridicat primul şi a devenit căpetenie.</span>
<span class="v-num v-7">7&nbsp;</span><span class="v R111_7" data-id="R111_7">David a locuit în fortăreaţă; de aceea s'a numit ea cetatea lui David.</span>
<span class="v-num v-8">8&nbsp;</span><span class="v R111_8" data-id="R111_8">Şi a întărit cetatea cu un zid de jur-împrejur.</span>
<span class="v-num v-9">9&nbsp;</span><span class="v R111_9" data-id="R111_9">David sporea întru toate şi se ridica; şi Domnul Atotţiitorul era cu el.</span>
<span class="v-num v-10">10&nbsp;</span><span class="v R111_10" data-id="R111_10">Iată căpeteniile vitejilor lui David, cei ce l-au întărit pe David să fie rege peste tot Israelul, după cuvântul pe care Domnul îl grăise despre Israel;</span>
<span class="v-num v-11">11&nbsp;</span><span class="v R111_11" data-id="R111_11">şi iată numărul vitejilor lui David: Iaşobeam, fiul lui Hacmoni, căpetenie peste treizeci; el şi-a scos o singură dată sabia împotriva a trei sute, pe care i-a ucis dintr'o dată.</span>
<span class="v-num v-12">12&nbsp;</span><span class="v R111_12" data-id="R111_12">După el, Eleazar, fiul lui Dodo Ahohitul, unul din cei trei viteji.</span>
<span class="v-num v-13">13&nbsp;</span><span class="v R111_13" data-id="R111_13">El se afla cu David în Pasdamim, unde Filistenii se adunaseră pentru război; în ţarină era un ogor plin cu orz, iar poporul a fugit din faţa Filistenilor.</span>
<span class="v-num v-14">14&nbsp;</span><span class="v R111_14" data-id="R111_14">El însă a stat în mijlocul ogorului şi l-a apărat şi i-a bătut pe Filisteni; şi mare biruinţă a făcut Domnul.</span>
<span class="v-num v-15">15&nbsp;</span><span class="v R111_15" data-id="R111_15">Trei din cele treizeci de căpetenii s'au coborât la stâncă, la David, în peştera Adulam, în timp ce tabăra Filistenior se afla în Valea Uriaşilor .</span>
<span class="v-num v-16">16&nbsp;</span><span class="v R111_16" data-id="R111_16">David se afla atunci în loc întărit, iar o unitate a Filistenilor se afla, tot atunci, în Betleem.</span>
<span class="v-num v-17">17&nbsp;</span><span class="v R111_17" data-id="R111_17">Şi David a dorit şi a zis: "Cine-mi va da apă din fântâna Betleemului, cea de lângă poartă?"</span>
<span class="v-num v-18">18&nbsp;</span><span class="v R111_18" data-id="R111_18">Atunci cei trei au rupt tabăra Filistenilor şi au scos apă din fântâna Betleemului, cea de lângă poartă, şi au luat-o şi au venit la David; dar David n'a vrut s'o bea, ci I-a vărsat-o Domnului</span>
<span class="v-num v-19">19&nbsp;</span><span class="v R111_19" data-id="R111_19">şi a zis: "Departe de mine, Doamne, de a face una ca aceasta; voi bea eu oare sângele acestor oameni, cel din vieţile lor?: căci punându-şi vieţile lor în cumpănă, aşa au adus-o". Şi n'a vrut s'o bea. Iată, deci, ce-au făcut cei trei viteji.</span>
<span class="v-num v-20">20&nbsp;</span><span class="v R111_20" data-id="R111_20">Abişai, fratele lui Ioab, era căpetenie între [alţi] trei; el şi-a scos sabia împotriva a trei sute şi i-a ucis dintr'o dată; şi era vestit între cei trei;</span>
<span class="v-num v-21">21&nbsp;</span><span class="v R111_21" data-id="R111_21">el a fost mai renumit decât ceilalţi doi din cei trei şi le-a fost căpetenie; dar pe [primii] trei nu i-a ajuns.</span>
<span class="v-num v-22">22&nbsp;</span><span class="v R111_22" data-id="R111_22">Benaia, fiul lui Iehoiada, era fecior de viteaz; multe sunt faptele lui din Cabţeel; el a ucis doi oameni leonini din Moab şi s'a coborât într'o groapă şi a omorât un leu într'o zi cu zăpadă;</span>
<span class="v-num v-23">23&nbsp;</span><span class="v R111_23" data-id="R111_23">tot el a ucis un egiptean, om chipeş, [înalt] de cinci coţi, care purta în mână o suliţă cât sulul de la războiul de ţesut; Benaia s'a coborât la el cu un toiag, a smuls suliţa din mâna Egipteanului şi l-a ucis cu propria lui suliţă.</span>
<span class="v-num v-24">24&nbsp;</span><span class="v R111_24" data-id="R111_24">Astfel de lucruri a făcut Benaia, fiul lui Iehoiada; numele lui se află printre cei trei viteji;</span>
<span class="v-num v-25">25&nbsp;</span><span class="v R111_25" data-id="R111_25">el era mai de seamă decât cei treizeci, dar pe [primii] trei nu i-a ajuns. David l-a pus peste casa sa.</span>
<span class="v-num v-26">26&nbsp;</span><span class="v R111_26" data-id="R111_26">Iată-i pe vitejii oştirilor: Asael, fratele lui Ioab; Elhanan, fiul lui Dodo din Betleem;</span>
<span class="v-num v-27">27&nbsp;</span><span class="v R111_27" data-id="R111_27">Şamot din Haror; Heleţ din Pelon;</span>
<span class="v-num v-28">28&nbsp;</span><span class="v R111_28" data-id="R111_28">Ira, fiul lui Icheş din Tecoa; Abiezer din Anatot;</span>
<span class="v-num v-29">29&nbsp;</span><span class="v R111_29" data-id="R111_29">Sibecai Huşateul; Ilai din Ahoh;</span>
<span class="v-num v-30">30&nbsp;</span><span class="v R111_30" data-id="R111_30">Maharai din Netofat; Heled, fiul lui Baana din Netofat;</span>
<span class="v-num v-31">31&nbsp;</span><span class="v R111_31" data-id="R111_31">Itai, fiul lui Ribai, din muntele lui Veniamin; Benaia din Piraton;</span>
<span class="v-num v-32">32&nbsp;</span><span class="v R111_32" data-id="R111_32">Hurai din Nahali-Gaaş; Abiel din Araba;</span>
<span class="v-num v-33">33&nbsp;</span><span class="v R111_33" data-id="R111_33">Azmavet din Bahurim; Eliahba din Şaalbon;</span>
<span class="v-num v-34">34&nbsp;</span><span class="v R111_34" data-id="R111_34">fiul lui Haşem din Ghizon; Ionatan, fiul lui Şaghi din Harar;</span>
<span class="v-num v-35">35&nbsp;</span><span class="v R111_35" data-id="R111_35">Ahiam, fiul lui Sacar din Harar; Elifelet, fiul lui Ur;</span>
<span class="v-num v-36">36&nbsp;</span><span class="v R111_36" data-id="R111_36">Hefer din Mechera; Ahia din Pelon;</span>
<span class="v-num v-37">37&nbsp;</span><span class="v R111_37" data-id="R111_37">Heţro Carmelitul; Naarai, fiul lui Ezbai;</span>
<span class="v-num v-38">38&nbsp;</span><span class="v R111_38" data-id="R111_38">Ioil, fiul lui Natan; Mibhar, fiul lui Hagri;</span>
<span class="v-num v-39">39&nbsp;</span><span class="v R111_39" data-id="R111_39">Ţelec, fiul lui Ammon; Nahrai din Beerot, scutierul lui Ioab, fiul Ţeruiei;</span>
<span class="v-num v-40">40&nbsp;</span><span class="v R111_40" data-id="R111_40">Ira din Iatir; Gareb din Iatir;</span>
<span class="v-num v-41">41&nbsp;</span><span class="v R111_41" data-id="R111_41">Urie Heteul; Zabad, fiul lui Ahlai;</span>
<span class="v-num v-42">42&nbsp;</span><span class="v R111_42" data-id="R111_42">Adina, fiul lui Şiza, căpetenie a Rubeniţilor, care avea sub el treizeci de inşi;</span>
<span class="v-num v-43">43&nbsp;</span><span class="v R111_43" data-id="R111_43">Hanan, fiul lui Maaca; Iosafat din Mitni;</span>
<span class="v-num v-44">44&nbsp;</span><span class="v R111_44" data-id="R111_44">Uzia din Aştarot; Şama şi Iehiel, fiii lui Hotam din Aroer;</span>
<span class="v-num v-45">45&nbsp;</span><span class="v R111_45" data-id="R111_45">Iediael, fiul lui Şimri, şi Ioha, fratele său, Tiţitul;</span>
<span class="v-num v-46">46&nbsp;</span><span class="v R111_46" data-id="R111_46">Eliel din Mahavim; Ieribai şi Ioşavia, fiii lui Elnaam, şi Itma Moabitul;</span>
<span class="v-num v-47">47&nbsp;</span><span class="v R111_47" data-id="R111_47">Eliel, Obed şi Iaasiel din Meţoba.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="R110.html">&lt;</a>
<a class="home" href="index.html">=</a>
<a class="next" href="R112.html">&gt;</a>
</div></div>
</body>
</html>