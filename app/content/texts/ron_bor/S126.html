<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNTÂI A REGILOR 26 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="S1.html">Biblia Ortodoxă Română Sinodală (2006)</a><a class="location" href="S1.html">CARTEA ÎNTÂI A REGILOR 26</a><a class="prev" href="S125.html">&lt;</a>
<a class="home" href="index.html">=</a>
<a class="next" href="S127.html">&gt;</a>
</div></div>
<div class="section chapter S1 S126 ron_bor ron " dir="ltr" lang="ro" data-id="S126" data-nextid="S127" data-previd="S125">
<div class="c">26</div>
<div class="p">
<span class="v-num v-1">1&nbsp;</span><span class="v S126_1" data-id="S126_1">Atunci au venit Zifeii de la miazăzi la Saul în Ghibeea şi au zis: "Iată David stă ascuns la noi, pe muntele Hachila, care vine în faţa Ieşimonului".</span>
<span class="v-num v-2">2&nbsp;</span><span class="v S126_2" data-id="S126_2">S-a sculat deci Saul şi s-a coborât în pustiul Zif, cu trei mii de bărbaţi, israeliţi aleşi, ca să caute pe David prin pustiul Zif.</span>
<span class="v-num v-3">3&nbsp;</span><span class="v S126_3" data-id="S126_3">Saul şi-a aşezat tabăra pe muntele Hachila, care vine în faţa Ieşimonului, lângă drum; iar David se afla în pustiu şi vedea că Saul merge după el în pustiu.</span>
<span class="v-num v-4">4&nbsp;</span><span class="v S126_4" data-id="S126_4">Deci a trimis David iscoade şi a aflat că Saul venise cu adevărat din Cheila.</span>
<span class="v-num v-5">5&nbsp;</span><span class="v S126_5" data-id="S126_5">Şi sculându-se David pe ascuns, s-a dus la locul unde se aşezase Saul cu tabăra şi a văzut David locul unde dormea Saul şi Abner, fiul lui Ner, căpetenia oştirii lui. Saul însă dormea în cort, iar oştenii erau aşezaţi împrejurul lui.</span>
<span class="v-num v-6">6&nbsp;</span><span class="v S126_6" data-id="S126_6">Apoi întorcându-se, David a grăit cu Ahimelec Heteul şi cu Abişai, fiul lui Ţeruia, fratele lui Ioab, şi a zis: "Cine merge cu mine la Saul în tabără?" Răspuns-a Abişai: "Eu merg cu tine".</span>
<span class="v-num v-7">7&nbsp;</span><span class="v S126_7" data-id="S126_7">Şi au venit David şi Abişai la oamenii lui Saul, noaptea. Saul era culcat şi dormea în cort; suliţa lui era înfiptă în pământ la căpătâiul lui; iar Abner şi oştenii dormeau împrejurul lui.</span>
<span class="v-num v-8">8&nbsp;</span><span class="v S126_8" data-id="S126_8">Atunci Abişai a zis lui David: "Acum Dumnezeu a dat pe vrăjmaşul tău în mâinile tale; îngăduie-mi deci să-l pironesc de pământ cu suliţa dintr-o singură lovitură".</span>
<span class="v-num v-9">9&nbsp;</span><span class="v S126_9" data-id="S126_9">David însă a zis către Abişai: "Să nu-l ucizi, căci cine-şi va ridica mâna asupra unsului Domnului şi va rămâne nepedepsit?"</span>
<span class="v-num v-10">10&nbsp;</span><span class="v S126_10" data-id="S126_10">Apoi David a zis: "Viu este Domnul! El dar să-l lovească; sau va veni ziua lui şi va muri, sau va merge la război şi va pieri; iar mie să nu-mi îngăduie Domnul să-mi ridic mâna asupra unsului Domnului!</span>
<span class="v-num v-11">11&nbsp;</span><span class="v S126_11" data-id="S126_11">Dar ia suliţa lui, care este la căpătâiul lui, şi vasul cu apă şi să mergem într-ale noastre".</span>
<span class="v-num v-12">12&nbsp;</span><span class="v S126_12" data-id="S126_12">Şi a luat David suliţa şi vasul cu apă de la căpătâiul lui Saul şi s-au dus ei într-ale lor şi nimeni nu i-a văzut, nici nu i-a simţit; căci nimeni nu s-a deşteptat, că Domnul trimisese peste ei somn adânc şi dormeau toţi.</span>
<span class="v-num v-13">13&nbsp;</span><span class="v S126_13" data-id="S126_13">Iar după ce David a trecut dincolo, a stat pe vârful muntelui, fiind acum depărtare mare între ei.</span>
<span class="v-num v-14">14&nbsp;</span><span class="v S126_14" data-id="S126_14">A strigat David către oşteni şi către Abner, fiul lui Ner şi a zis: "Ei! Abner!" Iar Abner a zis: "Cine eşti şi de ce strigi să-l tulburi pe rege?"</span>
<span class="v-num v-15">15&nbsp;</span><span class="v S126_15" data-id="S126_15">A răspuns David lui Abner: "Au nu eşti tu bărbat şi cine este asemenea ţie în Israel? De ce dar nu păzeşti pe regele, stăpânul tău? Căci a venit cineva din popor ca să ucidă pe regele, stăpânul tău.</span>
<span class="v-num v-16">16&nbsp;</span><span class="v S126_16" data-id="S126_16">Nu faci bine ce faci! Viu este Domnul, voi sunteţi vrednici de moarte, pentru că nu păziţi pe domnul vostru, unsul Domnului. Priveşte, unde este suliţa regelui şi vasul cu apă care era la capul lui!"</span>
<span class="v-num v-17">17&nbsp;</span><span class="v S126_17" data-id="S126_17">Saul însă a cunoscut glasul lui David şi a zis: "Al tău este glasul acesta, fiul meu?" Iar David a răspuns: "Al meu, domnul meu, rege!"</span>
<span class="v-num v-18">18&nbsp;</span><span class="v S126_18" data-id="S126_18">Apoi a adăugat: "Pentru ce urmăreşte domnul meu pe robul său? Ce-am făcut eu? Sau ce rău este în mâna mea?</span>
<span class="v-num v-19">19&nbsp;</span><span class="v S126_19" data-id="S126_19">Să asculte dar regele, stăpânul meu, cuvintele robului său: Dacă Domnul te-a îndemnat împotriva mea, să fie aceasta din partea ta jertfă cu bună mireasmă; iar dacă fiii oamenilor te-au pus la cale, blestemaţi să fie ei înaintea Domnului, căci ei m-au izgonit acum, ca să nu mai fac parte din moştenirea Domnului, zicând: Mergi de slujeşte la dumnezei străini.</span>
<span class="v-num v-20">20&nbsp;</span><span class="v S126_20" data-id="S126_20">Să nu se verse însă sângele meu pe pământ înaintea Domnului; căci regele lui Israel a ieşit să caute un purice, cum se caută prepeliţele pe dealuri".</span>
<span class="v-num v-21">21&nbsp;</span><span class="v S126_21" data-id="S126_21">Iar Saul a zis: "Am greşit! Întoarce-te, fiul meu David, că nu-ţi voi mai face rău, pentru că sufletul meu a fost acum scump în ochii tăi; nebuneşte m-am purtat şi am greşit foarte mult".</span>
<span class="v-num v-22">22&nbsp;</span><span class="v S126_22" data-id="S126_22">David însă a răspuns şi a zis: "Iată suliţa regelui; să vină unul din oameni şi să o ia,</span>
<span class="v-num v-23">23&nbsp;</span><span class="v S126_23" data-id="S126_23">Şi să-i dea fiecăruia Domnul după dreptatea lui şi după credinţă, deoarece Domnul te-a dat pe tine astăzi în mâinile mele, dar cu n-am vrut să-mi ridic mâna mea asupra unsului Domnului;</span>
<span class="v-num v-24">24&nbsp;</span><span class="v S126_24" data-id="S126_24">Şi precum a fost acum viaţa ta preţioasă în ochii mei, aşa să se preţuiască viaţa mea în ochii Domnului şi să mă izbăvească El de toată strâmtorarea ".</span>
<span class="v-num v-25">25&nbsp;</span><span class="v S126_25" data-id="S126_25">Iar Saul a zis către David: "Binecuvântat să fii tu, fiul meu David; şi să lucrezi lucrul tău cu spor şi să-l isprăveşti cu bine". Şi s-a dus David în drumul său, iar Saul s-a întors la locul lui.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="S125.html">&lt;</a>
<a class="home" href="index.html">=</a>
<a class="next" href="S127.html">&gt;</a>
</div></div>
</body>
</html>