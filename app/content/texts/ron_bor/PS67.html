<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>PSALMII 67 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="PS.html">Biblia Ortodoxă Română Sinodală (2006)</a><a class="location" href="PS.html">PSALMII 67</a><a class="prev" href="PS66.html">&lt;</a>
<a class="home" href="index.html">=</a>
<a class="next" href="PS68.html">&gt;</a>
</div></div>
<div class="section chapter PS PS67 ron_bor ron " dir="ltr" lang="ron" data-id="PS67" data-nextid="PS68" data-previd="PS66">
<div class="c">Psalmul 67</div>
<div class="p">
<span class="v-num v-1">1&nbsp;</span><span class="v PS67_1" data-id="PS67_1">Să se scoale Dumnezeu şi să se risipească vrăjmaşii Lui şi să fugă de la faţa Lui cei ce-L urăsc pe El.</span>
<span class="v-num v-2">2&nbsp;</span><span class="v PS67_2" data-id="PS67_2">Precum se stinge fumul, să se stingă; cum se topeşte ceara de faţa focului, aşa să piară păcătoşii de la faţa lui Dumnezeu,</span>
<span class="v-num v-3">3&nbsp;</span><span class="v PS67_3" data-id="PS67_3">Iar drepţii să se bucure şi să se veselească înaintea lui Dumnezeu, să se desfăteze în veselie.</span>
<span class="v-num v-4">4&nbsp;</span><span class="v PS67_4" data-id="PS67_4">Cântaţi lui Dumnezeu, cântaţi numelui Lui, gătiţi calea Celui ce străbate pustia, Domnul este numele Lui,</span>
<span class="v-num v-5">5&nbsp;</span><span class="v PS67_5" data-id="PS67_5">Şi vă bucuraţi înaintea Lui. Să se tulbure de faţa Lui, a Părintelui orfanilor şi a Judecătorului văduvelor.</span>
<span class="v-num v-6">6&nbsp;</span><span class="v PS67_6" data-id="PS67_6">Dumnezeu este în locul cel sfânt al Lui; Dumnezeu aşază pe cei singuratici în casă,</span>
<span class="v-num v-7">7&nbsp;</span><span class="v PS67_7" data-id="PS67_7">Scoate cu vitejie pe cei legaţi în obezi, la fel pe cei amărâţi, pe cei ce locuiesc în morminte.</span>
<span class="v-num v-8">8&nbsp;</span><span class="v PS67_8" data-id="PS67_8">Dumnezeule, când mergeai Tu înaintea poporului Tău, când treceai Tu prin pustiu,</span>
<span class="v-num v-9">9&nbsp;</span><span class="v PS67_9" data-id="PS67_9">Pământul s-a cutremurat şi cerurile s-au topit şi Sinaiul s-a clătinat de la faţa Dumnezeului lui Israel.</span>
<span class="v-num v-10">10&nbsp;</span><span class="v PS67_10" data-id="PS67_10">Ploaie de bunăvoie vei osebi, Dumnezeule, moştenirii Tale. Ea a slăbit, dar Tu ai întărit-o.</span>
<span class="v-num v-11">11&nbsp;</span><span class="v PS67_11" data-id="PS67_11">Vietăţile Tale locuiesc în ea; întru bunătatea Ta, Dumnezeule, purtat-ai grijă de cel sărac.</span>
<span class="v-num v-12">12&nbsp;</span><span class="v PS67_12" data-id="PS67_12">Domnul va da cuvântul celor ce vestesc cu putere multă.</span>
<span class="v-num v-13">13&nbsp;</span><span class="v PS67_13" data-id="PS67_13">Împăratul puterilor, poporului iubit va împărţi prăzile.</span>
<span class="v-num v-14">14&nbsp;</span><span class="v PS67_14" data-id="PS67_14">Dacă veţi dormi în mijlocul moştenirilor voastre, aripile voastre argintate vor fi ca ale porumbiţei şi spatele vostru va străluci ca aurul.</span>
<span class="v-num v-15">15&nbsp;</span><span class="v PS67_15" data-id="PS67_15">Când Împăratul Cel ceresc va împrăştia pe regi în ţara Sa, ei vor fi albi ca zăpada pe Selmon.</span>
<span class="v-num v-16">16&nbsp;</span><span class="v PS67_16" data-id="PS67_16">Munte al lui Dumnezeu este muntele Vasan, munte de piscuri este muntele Vasan.</span>
<span class="v-num v-17">17&nbsp;</span><span class="v PS67_17" data-id="PS67_17">Pentru ce, munţi cu piscuri, pizmuiţi muntele în care a binevoit Dumnezeu să locuiască în el, pentru că va locui în el până la sfârşit?</span>
<span class="v-num v-18">18&nbsp;</span><span class="v PS67_18" data-id="PS67_18">Carele lui Dumnezeu sunt mii de mii; mii sunt cei ce se bucură de ele. Domnul în mijlocul lor, pe Sinai, în locaşul Său cel sfânt.</span>
<span class="v-num v-19">19&nbsp;</span><span class="v PS67_19" data-id="PS67_19">Suitu-Te-ai la înălţime, robit-ai mulţime, luat-ai daruri de la oameni, chiar şi cu cei răzvrătiţi îngăduiţi au fost să locuiască.</span>
<span class="v-num v-20">20&nbsp;</span><span class="v PS67_20" data-id="PS67_20">Domnul Dumnezeu este binecuvântat, binecuvântat este Dumnezeu zi de zi; să sporească între noi, Dumnezeul mântuirii noastre.</span>
<span class="v-num v-21">21&nbsp;</span><span class="v PS67_21" data-id="PS67_21">Dumnezeul nostru este Dumnezeul mântuirii şi ale Domnului Dumnezeu sunt ieşirile morţii.</span>
<span class="v-num v-22">22&nbsp;</span><span class="v PS67_22" data-id="PS67_22">Dar Dumnezeu va sfărâma capetele vrăjmaşilor Săi, creştetul părului celor ce umblă întru greşelile lor.</span>
<span class="v-num v-23">23&nbsp;</span><span class="v PS67_23" data-id="PS67_23">Zis-a Domnul: "Din Vasan îl voi întoarce, întoarce-voi pe vrăjmaşii tăi din adâncurile mării,</span>
<span class="v-num v-24">24&nbsp;</span><span class="v PS67_24" data-id="PS67_24">Pentru ca să se afunde piciorul tău în sângele lor şi limba câinilor tăi în sângele vrăjmaşilor tăi.</span>
<span class="v-num v-25">25&nbsp;</span><span class="v PS67_25" data-id="PS67_25">Văzut-am, Dumnezeule, intrarea Ta, văzut-am intrarea Dumnezeului şi Împăratului meu în locaşul cel sfânt:</span>
<span class="v-num v-26">26&nbsp;</span><span class="v PS67_26" data-id="PS67_26">Înainte mergeau căpeteniile, după ei cei ce cântau din strune, în mijloc fecioarele bătând din timpane şi zicând:</span>
<span class="v-num v-27">27&nbsp;</span><span class="v PS67_27" data-id="PS67_27">"În adunări binecuvântaţi pe Dumnezeu, pe Domnul din izvoarele lui Israel!"</span>
<span class="v-num v-28">28&nbsp;</span><span class="v PS67_28" data-id="PS67_28">Acolo era Veniamin cel mai tânăr, în uimire; căpeteniile lui Iuda, povăţuitorii lor, căpeteniile Zabulonului, căpeteniile Neftalimului şi ziceau:</span>
<span class="v-num v-29">29&nbsp;</span><span class="v PS67_29" data-id="PS67_29">"Porunceşte, Dumnezeule, puterii Tale; întăreşte Dumnezeule această lucrare pe care ai făcut-o nouă.</span>
<span class="v-num v-30">30&nbsp;</span><span class="v PS67_30" data-id="PS67_30">Pentru locaşul Tău, din Ierusalim, Îţi vor aduce împăraţii daruri.</span>
<span class="v-num v-31">31&nbsp;</span><span class="v PS67_31" data-id="PS67_31">Ceartă fiarele din trestii, ceartă taurii adunaţi împotriva junincilor popoarelor, ca să nu fie depărtaţi cei care au fost încercaţi ca argintul.</span>
<span class="v-num v-32">32&nbsp;</span><span class="v PS67_32" data-id="PS67_32">Risipeşte neamurile cele ce voiesc războaie". Veni-vor soli din Egipt; Etiopia va întinde mai înainte la Dumnezeu mâna ei, zicând:</span>
<span class="v-num v-33">33&nbsp;</span><span class="v PS67_33" data-id="PS67_33">"Împărăţiile pământului cântaţi lui Dumnezeu, cântaţi Domnului.</span>
<span class="v-num v-34">34&nbsp;</span><span class="v PS67_34" data-id="PS67_34">Cântaţi Dumnezeului Celui ce S-a suit peste cerul cerului, spre răsărit; iată va da glasul Său, glas de putere.</span>
<span class="v-num v-35">35&nbsp;</span><span class="v PS67_35" data-id="PS67_35">Daţi slavă lui Dumnezeu! Peste Israel măreţia Lui şi puterea Lui în nori.</span>
<span class="v-num v-36">36&nbsp;</span><span class="v PS67_36" data-id="PS67_36">Minunat este Dumnezeu întru sfinţii Lui, Dumnezeul lui Israel; Însuşi va da putere şi întărire poporului Său. Binecuvântat este Dumnezeu".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="PS66.html">&lt;</a>
<a class="home" href="index.html">=</a>
<a class="next" href="PS68.html">&gt;</a>
</div></div>
</body>
</html>