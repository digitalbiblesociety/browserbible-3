<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>LEVITICUL 21 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="LV.html">Biblia Ortodoxă Română Sinodală (2006)</a><a class="location" href="LV.html">LEVITICUL 21</a><a class="prev" href="LV20.html">&lt;</a>
<a class="home" href="index.html">=</a>
<a class="next" href="LV22.html">&gt;</a>
</div></div>
<div class="section chapter LV LV21 ron_bor ron " dir="ltr" lang="ro" data-id="LV21" data-nextid="LV22" data-previd="LV20">
<div class="c">21</div>
<div class="p">
<span class="v-num v-1">1&nbsp;</span><span class="v LV21_1" data-id="LV21_1">Zis-a Domnul către Moise: "Grăieşte preoţilor, fiilor lui Aaron şi le spune:</span>
<span class="v-num v-2">2&nbsp;</span><span class="v LV21_2" data-id="LV21_2">Să nu se spurce prin atingere de mort din poporul lor. Să se atingă numai de rudenia de aproape a lor, de mama lor şi de tatăl lor, de fiul lor şi de fiica lor, de fratele lor;</span>
<span class="v-num v-3">3&nbsp;</span><span class="v LV21_3" data-id="LV21_3">De sora lor fecioară, care trăieşte la ei şi e nemăritată, poate să se atingă, fără să se spurce.</span>
<span class="v-num v-4">4&nbsp;</span><span class="v LV21_4" data-id="LV21_4">De nimeni altul din poporul său să nu se atingă, ca să nu se spurce.</span>
<span class="v-num v-5">5&nbsp;</span><span class="v LV21_5" data-id="LV21_5">Să nu-şi radă capul, să nu-şi tundă marginea bărbii şi să nu-şi facă tăieturi pe trupurile lor pentru morţi.</span>
<span class="v-num v-6">6&nbsp;</span><span class="v LV21_6" data-id="LV21_6">Să fie sfinţi ai Dumnezeului lor şi să nu pângărească numele Dumnezeului lor, că ei aduc jertfă Domnului şi pâine Dumnezeului lor şi de aceea să fie sfinţi.</span>
<span class="v-num v-7">7&nbsp;</span><span class="v LV21_7" data-id="LV21_7">Să nu-şi ia de soţie femeie desfrânată sau necinstită; nici femeie lepădată de bărbatul ei, căci sunt sfinţi ai Domnului Dumnezeului lor.</span>
<span class="v-num v-8">8&nbsp;</span><span class="v LV21_8" data-id="LV21_8">Cinsteşte-i ca pe sfinţi, căci ei aduc pâine Dumnezeului tău; sfinţi să vă fie, căci Eu, Domnul, Cel ce vă sfinţesc, sunt sfânt.</span>
<span class="v-num v-9">9&nbsp;</span><span class="v LV21_9" data-id="LV21_9">Dacă fiica preotului se va spurca prin desfrânare, ea necinsteşte pe tatăl său: să fie arsă cu foc.</span>
<span class="v-num v-10">10&nbsp;</span><span class="v LV21_10" data-id="LV21_10">Marele preot din fraţii tăi, pe capul căruia s-a turnat mirul de ungere şi care este sfinţit, ca să se îmbrace cu veşmintele sfinte, să nu-şi descopere capul său, nici să-şi sfâşie hainele;</span>
<span class="v-num v-11">11&nbsp;</span><span class="v LV21_11" data-id="LV21_11">Şi nici de un mort să nu se apropie, nici chiar de tatăl său sau de mama sa să nu se atingă.</span>
<span class="v-num v-12">12&nbsp;</span><span class="v LV21_12" data-id="LV21_12">De locaşul sfânt să nu se depărteze, ca să nu necinstească locaşul Dumnezeului său, căci mirul sfânt de ungere al Dumnezeului lui este asupra lui. Eu sunt Domnul.</span>
<span class="v-num v-13">13&nbsp;</span><span class="v LV21_13" data-id="LV21_13">Acesta îşi va lua de femeie fecioară din poporul său.</span>
<span class="v-num v-14">14&nbsp;</span><span class="v LV21_14" data-id="LV21_14">Văduvă, sau lepădată, sau necinstită, sau desfrânată să nu ia, ci fecioară din poporul său să-şi ia de femeie.</span>
<span class="v-num v-15">15&nbsp;</span><span class="v LV21_15" data-id="LV21_15">Să nu-şi spurce sămânţa sa în poporul său, că Eu sunt Domnul Dumnezeu, Cel ce îl sfinţesc"!</span>
<span class="v-num v-16">16&nbsp;</span><span class="v LV21_16" data-id="LV21_16">Grăit-a Domnul cu Moise şi a zis:</span>
<span class="v-num v-17">17&nbsp;</span><span class="v LV21_17" data-id="LV21_17">"Spune lui Aaron: Nimeni din neamul tău în viitor şi din rudele tale să nu se apropie, ca să aducă daruri Dumnezeului său, de va avea vreo meteahnă pe trupul său.</span>
<span class="v-num v-18">18&nbsp;</span><span class="v LV21_18" data-id="LV21_18">Tot omul cu meteahnă pe trup să nu se apropie: nici orb, nici şchiop, nici ciung,</span>
<span class="v-num v-19">19&nbsp;</span><span class="v LV21_19" data-id="LV21_19">Nici cel cu piciorul rupt sau cu mâna ruptă, nici ghebos, nici cu vreun mădular uscat,</span>
<span class="v-num v-20">20&nbsp;</span><span class="v LV21_20" data-id="LV21_20">Nici cel cu albeaţă pe ochi, nici chelul, nici pipernicitul, nici cel cu părţile bărbăteşti vătămate.</span>
<span class="v-num v-21">21&nbsp;</span><span class="v LV21_21" data-id="LV21_21">Nici un om din sămânţa preotului Aaron, care va avea pe trupul său vreo meteahnă, să nu se apropie ca să aducă jertfă Domnului; că are meteahnă şi de aceea să nu se apropie ca să aducă daruri Dumnezeului său.</span>
<span class="v-num v-22">22&nbsp;</span><span class="v LV21_22" data-id="LV21_22">Darurile Dumnezeului său sunt sfinţenii mari, din sfinţenii poate să mănânce,</span>
<span class="v-num v-23">23&nbsp;</span><span class="v LV21_23" data-id="LV21_23">Dar de perdea să nu treacă şi la jertfelnic să nu se apropie; să nu necinstească locaşul Meu cel sfânt, căci Eu sunt Domnul, Cel ce îi sfinţesc".</span>
<span class="v-num v-24">24&nbsp;</span><span class="v LV21_24" data-id="LV21_24">Şi a spus Moise acestea lui Aaron, fiilor lui şi tuturor fiilor lui Israel.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="LV20.html">&lt;</a>
<a class="home" href="index.html">=</a>
<a class="next" href="LV22.html">&gt;</a>
</div></div>
</body>
</html>