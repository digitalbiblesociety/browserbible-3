<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>PSALMII 31 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="PS.html">Biblia Ortodoxă Română Sinodală (2006)</a><a class="location" href="PS.html">PSALMII 31</a><a class="prev" href="PS30.html">&lt;</a>
<a class="home" href="index.html">=</a>
<a class="next" href="PS32.html">&gt;</a>
</div></div>
<div class="section chapter PS PS31 ron_bor ron " dir="ltr" lang="ron" data-id="PS31" data-nextid="PS32" data-previd="PS30">
<div class="c">Psalmul 31</div>
<div class="p">
<span class="v-num v-1">1&nbsp;</span><span class="v PS31_1" data-id="PS31_1">Fericiţi cărora s-au iertat fărădelegile şi cărora s-au acoperit păcatele.</span>
<span class="v-num v-2">2&nbsp;</span><span class="v PS31_2" data-id="PS31_2">Fericit bărbatul, căruia nu-i va socoti Domnul păcatul, nici nu este în gura lui vicleşug.</span>
<span class="v-num v-3">3&nbsp;</span><span class="v PS31_3" data-id="PS31_3">Că am tăcut, îmbătrânit-au oasele mele, când strigam toată ziua.</span>
<span class="v-num v-4">4&nbsp;</span><span class="v PS31_4" data-id="PS31_4">Că ziua şi noaptea s-a îngreunat peste mine mâna Ta şi am căzut în suferinţă când ghimpele Tău mă împungea.</span>
<span class="v-num v-5">5&nbsp;</span><span class="v PS31_5" data-id="PS31_5">Păcatul meu l-am cunoscut şi fărădelegea mea n-am ascuns-o, împotriva mea.</span>
<span class="v-num v-6">6&nbsp;</span><span class="v PS31_6" data-id="PS31_6">Zis-am: "Mărturisi-voi fărădelegea mea Domnului"; şi Tu ai iertat nelegiuirea păcatului meu.</span>
<span class="v-num v-7">7&nbsp;</span><span class="v PS31_7" data-id="PS31_7">Pentru aceasta se va ruga către Tine tot cuviosul la vreme potrivită, iar potop de ape multe de el nu se va apropia.</span>
<span class="v-num v-8">8&nbsp;</span><span class="v PS31_8" data-id="PS31_8">Tu eşti scăparea mea din necazul ce mă cuprinde, bucuria mea; izbăveşte-mă de cei ce m-au înconjurat.</span>
<span class="v-num v-9">9&nbsp;</span><span class="v PS31_9" data-id="PS31_9">Înţelepţi-te-voi şi te voi îndrepta pe calea aceasta, pe care vei merge; aţinti-voi spre tine ochii Mei.</span>
<span class="v-num v-10">10&nbsp;</span><span class="v PS31_10" data-id="PS31_10">Nu fi ca un cal şi ca un catâr, la care nu este pricepere; cu zăbală şi cu frâu fălcile lor voi strânge ca să nu se apropie de tine.</span>
<span class="v-num v-11">11&nbsp;</span><span class="v PS31_11" data-id="PS31_11">Multe sunt bătăile păcătosului; iar pe cel ce nădăjduieşte în Domnul, mila îl va înconjura.</span>
<span class="v-num v-12">12&nbsp;</span><span class="v PS31_12" data-id="PS31_12">Veseliţi-vă în Domnul şi vă bucuraţi, drepţilor, şi vă lăudaţi toţi cei drepţi la inimă.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="PS30.html">&lt;</a>
<a class="home" href="index.html">=</a>
<a class="next" href="PS32.html">&gt;</a>
</div></div>
</body>
</html>