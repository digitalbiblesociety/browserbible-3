<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEREMIA 1 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JR.html">Biblia Ortodoxă Română Sinodală (2006)</a><a class="location" href="JR.html">IEREMIA 1</a><a class="prev" href="IS66.html">&lt;</a>
<a class="home" href="index.html">=</a>
<a class="next" href="JR2.html">&gt;</a>
</div></div>
<div class="section chapter JR JR1 ron_bor ron " dir="ltr" lang="ron" data-id="JR1" data-nextid="JR2" data-previd="IS66">
<div class="mt">IEREMIA</div>
<div class="c">1</div>
<div class="p">
<span class="v-num v-1">1&nbsp;</span><span class="v JR1_1" data-id="JR1_1">Cuvintele lui Ieremia, fiul lui Hilchia, dintre preoţii de la Anatot, din pământul lui Veniamin,</span>
<span class="v-num v-2">2&nbsp;</span><span class="v JR1_2" data-id="JR1_2">Către care a fost cuvântul Domnului, în zilele lui Iosia, fiul lui Amon, regele lui Iuda, în anul al treisprezecelea al domniei acestuia,</span>
<span class="v-num v-3">3&nbsp;</span><span class="v JR1_3" data-id="JR1_3">Precum şi în zilele lui Ioiachim, fiul lui Iosia, regele lui Iuda, până în luna a cincea din anul al unsprezecelea al lui Sedechia, fiul lui Iosia, regele lui Iuda, adică până la robirea Ierusalimului.</span>
<span class="v-num v-4">4&nbsp;</span><span class="v JR1_4" data-id="JR1_4">Fost-a cuvântul Domnului către mine şi mi-a zis:</span>
<span class="v-num v-5">5&nbsp;</span><span class="v JR1_5" data-id="JR1_5">"Înainte de a te fi zămislit în pântece, te-am cunoscut, şi înainte de a ieşi din pântece, te-am sfinţit şi te-am rânduit prooroc pentru popoare".</span>
<span class="v-num v-6">6&nbsp;</span><span class="v JR1_6" data-id="JR1_6">Iar eu am răspuns: "O, Doamne, Dumnezeule, eu nu ştiu să vorbesc, pentru că sunt încă tânăr".</span>
<span class="v-num v-7">7&nbsp;</span><span class="v JR1_7" data-id="JR1_7">Domnul însă mi-a zis: "Să nu zici: Sunt încă tânăr; căci la câţi te voi trimite, la toţi vei merge şi tot ce-ţi voi porunci vei spune.</span>
<span class="v-num v-8">8&nbsp;</span><span class="v JR1_8" data-id="JR1_8">Să nu te temi de dânşii, căci Eu sunt cu tine, ca să te izbăvesc", zice Domnul.</span>
<span class="v-num v-9">9&nbsp;</span><span class="v JR1_9" data-id="JR1_9">Şi Domnul mi-a întins mâna, mi-a atins gura şi mi-a zis: "Iată am pus cuvintele Mele în gura ta!</span>
<span class="v-num v-10">10&nbsp;</span><span class="v JR1_10" data-id="JR1_10">Iată te-am pus în ziua aceasta peste popoare şi peste regate, ca să smulgi şi să arunci la pământ, să pierzi şi să dărâmi, să zideşti şi să sădeşti!"</span>
<span class="v-num v-11">11&nbsp;</span><span class="v JR1_11" data-id="JR1_11">Apoi a fost cuvântul Domnului către mine şi mi-a zis: "Ieremia, ce vezi tu?" Şi eu am răspuns: "Văd un toiag din lemn de migdal".</span>
<span class="v-num v-12">12&nbsp;</span><span class="v JR1_12" data-id="JR1_12">Zisu-mi-a Domnul: "Tu ai văzut bine, că Eu priveghez asupra cuvântului Meu, ca să-l împlinesc!"</span>
<span class="v-num v-13">13&nbsp;</span><span class="v JR1_13" data-id="JR1_13">Şi iar a fost cuvântul Domnului către mine şi mi-a zis: "Ce vezi tu?" Şi eu am răspuns: "Văd un cazan clocotind, care e gata să se verse dinspre miazănoapte".</span>
<span class="v-num v-14">14&nbsp;</span><span class="v JR1_14" data-id="JR1_14">Iar Domnul mi-a zis: De la miazănoapte se va deschide nenorocire asupra tuturor locuitorilor ţării acesteia.</span>
<span class="v-num v-15">15&nbsp;</span><span class="v JR1_15" data-id="JR1_15">Că iată voi chema toate popoarele ţărilor de la miazănoapte, zice Domnul, şi vor veni acelea şi îşi vor pune fiecare din ele scaunul său la poarta de intrare a Ierusalimului, pe lângă toate zidurile lui şi în toate cetăţile lui Iuda;</span>
<span class="v-num v-16">16&nbsp;</span><span class="v JR1_16" data-id="JR1_16">Şi voi rosti asupra lor judecata Mea pentru toate fărădelegile lor, pentru că M-au părăsit, au aprins tămâie înaintea altor dumnezei şi s-au închinat la lucrurile mâinilor lor.</span>
<span class="v-num v-17">17&nbsp;</span><span class="v JR1_17" data-id="JR1_17">Dar tu, încinge-ţi coapsele tale şi scoală de le spune tot ce-ţi voi porunci. Nu tremura înaintea lor, fiindcă nu vreau să tremuri înaintea lor.</span>
<span class="v-num v-18">18&nbsp;</span><span class="v JR1_18" data-id="JR1_18">Că iată, Eu te-am făcut astăzi cetate întărită, stâlp de fier şi zid de aramă înaintea acestei ţări întregi: înaintea regilor lui Iuda, înaintea căpeteniilor ei, înaintea preoţilor ei şi înaintea poporului ţării.</span>
<span class="v-num v-19">19&nbsp;</span><span class="v JR1_19" data-id="JR1_19">Ei se vor lupta împotriva ta, dar nu te vor birui că Eu sunt cu tine, ca să te izbăvesc", zice Domnul.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="IS66.html">&lt;</a>
<a class="home" href="index.html">=</a>
<a class="next" href="JR2.html">&gt;</a>
</div></div>
</body>
</html>