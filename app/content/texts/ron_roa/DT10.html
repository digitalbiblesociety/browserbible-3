<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>DEUTERONOMUL (A CINCEA CARTE A LUI MOISE) 10 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="DT.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="DT.html">DEUTERONOMUL (A CINCEA CARTE A LUI MOISE) 10</a><a class="prev" href="DT9.html">&lt;</a>
<a class="home" href="index.html">=</a>
<a class="next" href="DT11.html">&gt;</a>
</div></div>
<div class="section chapter DT DT10 ron_roa ron " dir="ltr" lang="ron" data-id="DT10" data-nextid="DT11" data-previd="DT9">
<div class="c">10</div>
<div class="p">
<span class="v-num v-1">1&nbsp;</span><span class="v DT10_1" data-id="DT10_1">În vremea aceea mi-a zis Domnul: Ciopleşte-ţi două table de piatră cum au fost cele dintâi şi suie-te la Mine în munte; apoi îţi vei face un chivot de lemn.</span>
<span class="v-num v-2">2&nbsp;</span><span class="v DT10_2" data-id="DT10_2">Eu voi scrie pe table cuvintele care-au fost pe tablele cele dintâi, pe care tu le-ai sfărâmat, iar tu le vei pune în chivot...</span>
<span class="v-num v-3">3&nbsp;</span><span class="v DT10_3" data-id="DT10_3">Eu am făcut un chivot din lemn de salcâm, am cioplit două table de piatră cum fuseseră cele dintâi şi m'am suit în munte, iar cele două table erau în mâinile mele.</span>
<span class="v-num v-4">4&nbsp;</span><span class="v DT10_4" data-id="DT10_4">El a scris pe table întocmai după cum fusese scris pe cele dintâi, cele zece porunci pe care vi le spusese Domnul în munte, din mijlocul focului , iar Domnul mi le-a dat mie.</span>
<span class="v-num v-5">5&nbsp;</span><span class="v DT10_5" data-id="DT10_5">Şi întorcându-mă eu, m'am pogorât din munte şi am pus tablele în chivotul pe care-l făcusem - acolo unde se află - aşa cum îmi poruncise Domnul .</span>
<span class="v-num v-6">6&nbsp;</span><span class="v DT10_6" data-id="DT10_6">Fiii lui Israel au plecat din Beerot-Bene-Iaacan la Mosera. Acolo a murit Aaron şi acolo a fost îngropat; iar Eleazar, fiul său, a devenit preot în locul lui.</span>
<span class="v-num v-7">7&nbsp;</span><span class="v DT10_7" data-id="DT10_7">De acolo au plecat la Gudgod, şi din Gudgod la Iotbata, pământ cu ape curgătoare.</span>
<span class="v-num v-8">8&nbsp;</span><span class="v DT10_8" data-id="DT10_8">În vremea aceea a pus Domnul deoparte seminţia lui Levi, ca să poarte chivotul legământului Domnului, să stea înaintea Domnului ca să slujească, să se roage şi să binecuvinteze întru numele Lui; aceasta, până'n ziua de astăzi.</span>
<span class="v-num v-9">9&nbsp;</span><span class="v DT10_9" data-id="DT10_9">De aceea nu au leviţii parte şi nici moştenire cu fraţii lor; moştenirea lor este Însuşi Domnul, aşa cum El Însuşi le-a spus-o.</span>
<span class="v-num v-10">10&nbsp;</span><span class="v DT10_10" data-id="DT10_10">Am stat eu în munte patruzeci de zile şi patruzeci de nopţi; iar Domnul m'a ascultat şi de data aceasta: Domnul n'a vrut să vă nimicească.</span>
<span class="v-num v-11">11&nbsp;</span><span class="v DT10_11" data-id="DT10_11">Mi-a zis Domnul: Scoală-te şi mergi înaintea poporului acestuia, ca să intre şi să moştenească ţara pe care M'am jurat părinţilor lor că le-o voi da.</span>
<span class="v-num v-12">12&nbsp;</span><span class="v DT10_12" data-id="DT10_12">Şi acum, Israele, ce anume cere de la tine Domnul, Dumnezeul tău, fără numai să te temi de Domnul, Dumnezeul tău, să umbli în toate căile Lui, să-L iubeşti, să slujeşti Domnului, Dumnezeului tău, din toată inima ta şi din tot sufletul tău,</span>
<span class="v-num v-13">13&nbsp;</span><span class="v DT10_13" data-id="DT10_13">să păzeşti poruncile Domnului, Dumnezeului tău, şi hotărârile Lui pe care ţi le spun eu astăzi ca să-ţi fie ţie bine?</span>
<span class="v-num v-14">14&nbsp;</span><span class="v DT10_14" data-id="DT10_14">Iată, al Domnului, Dumnezeului tău, este cerul şi cerul cerului, pământul şi toate câte sunt într'însul;</span>
<span class="v-num v-15">15&nbsp;</span><span class="v DT10_15" data-id="DT10_15">dar numai pe părinţii voştri i-a ales Domnul ca să-i iubească, şi pe urmaşii lor de după ei, pe voi v'a ales El mai mult decât toate neamurile, aşa [cum este] în ziua de azi.</span>
<span class="v-num v-16">16&nbsp;</span><span class="v DT10_16" data-id="DT10_16">Tăiaţi-vă'mprejur învârtoşarea inimii voastre , şi cerbicea voastră n'o mai întăriţi .</span>
<span class="v-num v-17">17&nbsp;</span><span class="v DT10_17" data-id="DT10_17">Căci Domnul, Dumnezeul vostru, El este Dumnezeul dumnezeilor şi Domnul domnilor, Dumnezeul cel mare şi puternic şi temut , Cel ce nu caută la faţă şi nici nu primeşte daruri ,</span>
<span class="v-num v-18">18&nbsp;</span><span class="v DT10_18" data-id="DT10_18">Cel ce face dreptate străinului şi orfanului şi văduvei, Cel ce iubeşte pe străin dându-i pâine şi haină.</span>
<span class="v-num v-19">19&nbsp;</span><span class="v DT10_19" data-id="DT10_19">Să-l iubiţi pe cel străin, pentru că şi voi aţi fost străini în ţara Egiptului.</span>
<span class="v-num v-20">20&nbsp;</span><span class="v DT10_20" data-id="DT10_20">De Domnul, Dumnezeul tău, să te temi, Lui să-I slujeşti, de El să te lipeşti şi pe numele Lui să te juri.</span>
<span class="v-num v-21">21&nbsp;</span><span class="v DT10_21" data-id="DT10_21">El e fala ta şi El e Dumnezeul tău, El, Cel ce'n mijlocul tău a făcut acele lucruri mari şi slăvite pe care le-au văzut ochii tăi.</span>
<span class="v-num v-22">22&nbsp;</span><span class="v DT10_22" data-id="DT10_22">Cu numai şaptezeci şi cinci de suflete s'au coborât părinţii tăi în Egipt, iar acum Domnul, Dumnezeul tău, te-a făcut numeros ca stelele cerului.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="DT9.html">&lt;</a>
<a class="home" href="index.html">=</a>
<a class="next" href="DT11.html">&gt;</a>
</div></div>
</body>
</html>