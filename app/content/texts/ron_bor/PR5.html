<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>PILDELE LUI SOLOMON 5 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="PR.html">Biblia Ortodoxă Română Sinodală (2006)</a><a class="location" href="PR.html">PILDELE LUI SOLOMON 5</a><a class="prev" href="PR4.html">&lt;</a>
<a class="home" href="index.html">=</a>
<a class="next" href="PR6.html">&gt;</a>
</div></div>
<div class="section chapter PR PR5 ron_bor ron " dir="ltr" lang="ro" data-id="PR5" data-nextid="PR6" data-previd="PR4">
<div class="c">5</div>
<div class="p">
<span class="v-num v-1">1&nbsp;</span><span class="v PR5_1" data-id="PR5_1">Fiul meu, ia aminte la înţelepciunea mea şi la sfatul meu cel bun pleacă urechea ta,</span>
<span class="v-num v-2">2&nbsp;</span><span class="v PR5_2" data-id="PR5_2">Ca să-ţi poţi păstra judecata şi ca buzele tale să păzească ştiinţa.</span>
<span class="v-num v-3">3&nbsp;</span><span class="v PR5_3" data-id="PR5_3">Nu te uita la femeia linguşitoare, căci buzele celei străine picură miere şi cerul gurii sale e mai alunecător decât untdelemnul,</span>
<span class="v-num v-4">4&nbsp;</span><span class="v PR5_4" data-id="PR5_4">Dar la sfârşit ea este mai amară decât pelinul, mai tăioasă decât o sabie cu două ascuţişuri.</span>
<span class="v-num v-5">5&nbsp;</span><span class="v PR5_5" data-id="PR5_5">Picioarele ei coboară către moarte; paşii ei duc de-a dreptul în împărăţia morţii.</span>
<span class="v-num v-6">6&nbsp;</span><span class="v PR5_6" data-id="PR5_6">Ea nu ia seama la calea vieţii, paşii ei merg în neştire, nici ea nu ştie unde.</span>
<span class="v-num v-7">7&nbsp;</span><span class="v PR5_7" data-id="PR5_7">Şi acum, fiul meu, ascultă-mă şi nu te îndepărta de la cuvintele gurii mele.</span>
<span class="v-num v-8">8&nbsp;</span><span class="v PR5_8" data-id="PR5_8">Fereşte-ţi calea ta de ea şi nu te apropia de uşa casei ei,</span>
<span class="v-num v-9">9&nbsp;</span><span class="v PR5_9" data-id="PR5_9">Ca să nu dai vârtutea ta altora şi anii tăi unuia fără de milă;</span>
<span class="v-num v-10">10&nbsp;</span><span class="v PR5_10" data-id="PR5_10">Ca străinii să nu se îndestuleze de strădania ta şi ostenelile tale să nu treacă în casa altuia;</span>
<span class="v-num v-11">11&nbsp;</span><span class="v PR5_11" data-id="PR5_11">Ca să nu suspini la sfârşit, când trupul tău şi carnea ta vor fi fără de vlagă,</span>
<span class="v-num v-12">12&nbsp;</span><span class="v PR5_12" data-id="PR5_12">Şi să zici: "Pentru ce am urât povaţa şi de ce inima mea a urgisit certarea?</span>
<span class="v-num v-13">13&nbsp;</span><span class="v PR5_13" data-id="PR5_13">De ce nu am ascultat de îndemnul dascălilor mei şi spre cei ce mă învăţau n-am plecat urechea mea?</span>
<span class="v-num v-14">14&nbsp;</span><span class="v PR5_14" data-id="PR5_14">Puţin a trebuit să nu mă nenorocesc, în plină adunare şi în mijlocul obştei".</span>
<span class="v-num v-15">15&nbsp;</span><span class="v PR5_15" data-id="PR5_15">Bea apă din puţul tău şi din pârâiaşele care curg din izvorul tău.</span>
<span class="v-num v-16">16&nbsp;</span><span class="v PR5_16" data-id="PR5_16">Să nu se risipească izvoarele tale pe uliţă, nici pâraiele tale prin pieţe.</span>
<span class="v-num v-17">17&nbsp;</span><span class="v PR5_17" data-id="PR5_17">17</span>
<span class="v-num v-18">18&nbsp;</span><span class="v PR5_18" data-id="PR5_18">Binecuvântat să fie izvorul tău şi să te mângâi cu femeia ta din tinereţe.</span>
<span class="v-num v-19">19&nbsp;</span><span class="v PR5_19" data-id="PR5_19">Cerboaică preaiubită şi gazelă plină de farmec să-ţi fie ea; dragostea de ea să te îmbete totdeauna şi iubirea ei să te desfăteze.</span>
<span class="v-num v-20">20&nbsp;</span><span class="v PR5_20" data-id="PR5_20">Pentru ce, fiul meu, să te momească femeie străină şi tu să îmbrăţişezi sânul unei necunoscute?</span>
<span class="v-num v-21">21&nbsp;</span><span class="v PR5_21" data-id="PR5_21">Căci cărările omului sunt înaintea Domnului şi El ia seama la toate căile lui.</span>
<span class="v-num v-22">22&nbsp;</span><span class="v PR5_22" data-id="PR5_22">Cel fără de lege este prins în laţurile fărădelegilor lui şi de funiile păcatelor lui este înfăşurat.</span>
<span class="v-num v-23">23&nbsp;</span><span class="v PR5_23" data-id="PR5_23">El va muri în păcatele lui şi de mulţimea nebuniei lui va pieri.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="PR4.html">&lt;</a>
<a class="home" href="index.html">=</a>
<a class="next" href="PR6.html">&gt;</a>
</div></div>
</body>
</html>