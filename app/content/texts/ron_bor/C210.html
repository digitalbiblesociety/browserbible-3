<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>2CORINTENI 10 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="C2.html">Biblia Ortodoxă Română Sinodală (2006)</a><a class="location" href="C2.html">2CORINTENI 10</a><a class="prev" href="C29.html">&lt;</a>
<a class="home" href="index.html">=</a>
<a class="next" href="C211.html">&gt;</a>
</div></div>
<div class="section chapter C2 C210 ron_bor ron " dir="ltr" lang="ron" data-id="C210" data-nextid="C211" data-previd="C29">
<div class="c">10</div>
<div class="p">
<span class="v-num v-1">1&nbsp;</span><span class="v C210_1" data-id="C210_1">Însumi eu, Pavel, vă îndemn prin blândeţea şi îngăduinţa lui Hristos - eu care de faţă sunt smerit între voi, dar, în lipsă, îndrăznesc faţă de voi S</span>
<span class="v-num v-2">2&nbsp;</span><span class="v C210_2" data-id="C210_2">Vă rog, dar, să nu mă siliţi, când voi fi de faţă, să îndrăznesc cu încrederea cu care gândesc că voi îndrăzni împotriva unora care ne socotesc că umblăm după trup.</span>
<span class="v-num v-3">3&nbsp;</span><span class="v C210_3" data-id="C210_3">Pentru că, deşi umblăm în trup, nu ne luptăm trupeşte.</span>
<span class="v-num v-4">4&nbsp;</span><span class="v C210_4" data-id="C210_4">Căci armele luptei noastre nu sunt trupeşti, ci puternice înaintea lui Dumnezeu, spre dărâmarea întăriturilor. Noi surpăm iscodirile minţii,</span>
<span class="v-num v-5">5&nbsp;</span><span class="v C210_5" data-id="C210_5">Şi toată trufia care se ridică împotriva cunoaşterii lui Dumnezeu şi tot gândul îl robim, spre ascultarea lui Hristos,</span>
<span class="v-num v-6">6&nbsp;</span><span class="v C210_6" data-id="C210_6">Şi gata suntem să pedepsim toată neascultarea, atunci când supunerea voastră va fi deplină.</span>
<span class="v-num v-7">7&nbsp;</span><span class="v C210_7" data-id="C210_7">Judecaţi lucrurile aşa cum se arată: dacă cineva are încredere în sine că este al lui Hristos, să gândească iarăşi de la sine aceasta, că precum este el al lui Hristos, tot aşa suntem şi noi.</span>
<span class="v-num v-8">8&nbsp;</span><span class="v C210_8" data-id="C210_8">Şi chiar de mă voi lăuda, ceva mai mult, cu puterea noastră, pe care ne-a dat-o Domnul spre zidirea, iar nu spre dărâmarea voastră, nu mă voi ruşina,</span>
<span class="v-num v-9">9&nbsp;</span><span class="v C210_9" data-id="C210_9">Ca să nu par că v-aş înfricoşa prin scrisori.</span>
<span class="v-num v-10">10&nbsp;</span><span class="v C210_10" data-id="C210_10">Că scrisorile lui, zic ei, sunt grele şi tari, dar înfăţişarea trupului este slabă şi cuvântul lui este dispreţuit.</span>
<span class="v-num v-11">11&nbsp;</span><span class="v C210_11" data-id="C210_11">Cel ce vorbeşte astfel să-şi dea seama că aşa cum suntem cu cuvântul prin scrisori, când nu suntem de faţă, tot aşa suntem şi cu fapta, când suntem de faţă.</span>
<span class="v-num v-12">12&nbsp;</span><span class="v C210_12" data-id="C210_12">Căci nu îndrăznim să ne numărăm sau să ne asemănăm cu unii care se laudă singuri; dar aceia, măsurându-se şi asemănându-se pe ei cu ei înşişi, nu au pricepere.</span>
<span class="v-num v-13">13&nbsp;</span><span class="v C210_13" data-id="C210_13">Iar noi nu ne vom lăuda fără măsură, ci după măsura dreptarului cu care ne-a măsurat nouă Dumnezeu, ca să ajungem şi până la voi.</span>
<span class="v-num v-14">14&nbsp;</span><span class="v C210_14" data-id="C210_14">Căci nu ne întindem peste măsură, ca şi cum n-am fi ajuns la voi, căci am şi ajuns cu Evanghelia lui Hristos până la voi.</span>
<span class="v-num v-15">15&nbsp;</span><span class="v C210_15" data-id="C210_15">Nu ne lăudăm peste măsură cu ostenelile altora, ci avem nădejde că, tot crescând credinţa voastră, ne vom mări în voi cu prisosinţă, după măsura noastră,</span>
<span class="v-num v-16">16&nbsp;</span><span class="v C210_16" data-id="C210_16">Ca să propovăduim Evanghelia şi în ţinuturile de dincolo de voi, dar fără să ne lăudăm cu măsură străină, în cele de-a gata.</span>
<span class="v-num v-17">17&nbsp;</span><span class="v C210_17" data-id="C210_17">Iar cel ce se laudă, în Domnul să se laude.</span>
<span class="v-num v-18">18&nbsp;</span><span class="v C210_18" data-id="C210_18">Pentru că nu cel ce se laudă singur este dovedit bun, ci acela pe care Domnul îl laudă.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="C29.html">&lt;</a>
<a class="home" href="index.html">=</a>
<a class="next" href="C211.html">&gt;</a>
</div></div>
</body>
</html>