<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FAPTE 9 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="AC.html">Biblia Ortodoxă Română Sinodală (2006)</a><a class="location" href="AC.html">FAPTE 9</a><a class="prev" href="AC8.html">&lt;</a>
<a class="home" href="index.html">=</a>
<a class="next" href="AC10.html">&gt;</a>
</div></div>
<div class="section chapter AC AC9 ron_bor ron " dir="ltr" lang="ron" data-id="AC9" data-nextid="AC10" data-previd="AC8">
<div class="c">9</div>
<div class="p">
<span class="v-num v-1">1&nbsp;</span><span class="v AC9_1" data-id="AC9_1">Iar Saul, suflând încă ameninţare şi ucidere împotriva ucenicilor Domnului, a mers la arhiereu,</span>
<span class="v-num v-2">2&nbsp;</span><span class="v AC9_2" data-id="AC9_2">Şi a cerut de la el scrisori către sinagogile din Damasc ca, dacă va afla acolo pe vreunii, atât bărbaţi, cât şi femei, că merg pe calea aceasta, să-i aducă legaţi la Ierusalim.</span>
<span class="v-num v-3">3&nbsp;</span><span class="v AC9_3" data-id="AC9_3">Dar pe când călătorea el şi se apropia de Damasc, o lumină din cer, ca de fulger, l-a învăluit deodată.</span>
<span class="v-num v-4">4&nbsp;</span><span class="v AC9_4" data-id="AC9_4">Şi, căzând la pământ, a auzit un glas, zicându-i: Saule, Saule, de ce Mă prigoneşti?</span>
<span class="v-num v-5">5&nbsp;</span><span class="v AC9_5" data-id="AC9_5">Iar el a zis: Cine eşti, Doamne? Şi Domnul a zis: Eu sunt Iisus, pe Care tu Îl prigoneşti. Greu îţi este să izbeşti cu piciorul în ţepuşă.</span>
<span class="v-num v-6">6&nbsp;</span><span class="v AC9_6" data-id="AC9_6">Şi el, tremurând şi înspăimântat fiind, a zis: Doamne, ce voieşti să fac? Iar Domnul i-a zis: Ridică-te, intră în cetate şi ţi se va spune ce trebuie să faci.</span>
<span class="v-num v-7">7&nbsp;</span><span class="v AC9_7" data-id="AC9_7">Iar bărbaţii, care erau cu el pe cale, stăteau înmărmuriţi, auzind glasul, dar nevăzând pe nimeni.</span>
<span class="v-num v-8">8&nbsp;</span><span class="v AC9_8" data-id="AC9_8">Şi s-a ridicat Saul de la pământ, dar, deşi avea ochii deschişi, nu vedea nimic. Şi luându-l de mână, l-au dus în Damasc.</span>
<span class="v-num v-9">9&nbsp;</span><span class="v AC9_9" data-id="AC9_9">Şi trei zile a fost fără vedere; şi n-a mâncat, nici n-a băut.</span>
<span class="v-num v-10">10&nbsp;</span><span class="v AC9_10" data-id="AC9_10">Şi era în Damasc un ucenic, anume Anania, şi Domnul i-a zis în vedenie: Anania! Iar el a zis: Iată-mă, Doamne;</span>
<span class="v-num v-11">11&nbsp;</span><span class="v AC9_11" data-id="AC9_11">Şi Domnul a zis către el: Sculându-te, mergi pe uliţa care se cheamă Uliţa Dreaptă şi caută în casa lui Iuda, pe un om din Tars, cu numele Saul; că, iată, se roagă.</span>
<span class="v-num v-12">12&nbsp;</span><span class="v AC9_12" data-id="AC9_12">Şi a văzut în vedenie pe un bărbat, anume Anania, intrând la el şi punându-şi mâinile peste el, ca să vadă iarăşi.</span>
<span class="v-num v-13">13&nbsp;</span><span class="v AC9_13" data-id="AC9_13">Şi a răspuns Anania: Doamne, despre bărbatul acesta am auzit de la mulţi câte rele a făcut sfinţilor Tăi în Ierusalim.</span>
<span class="v-num v-14">14&nbsp;</span><span class="v AC9_14" data-id="AC9_14">Şi aici are putere de la arhierei să lege pe toţi care cheamă numele Tău.</span>
<span class="v-num v-15">15&nbsp;</span><span class="v AC9_15" data-id="AC9_15">Şi a zis Domnul către el: Mergi, fiindcă acesta Îmi este vas ales, ca să poarte numele Meu înaintea neamurilor şi a regilor şi a fiilor lui Israel;</span>
<span class="v-num v-16">16&nbsp;</span><span class="v AC9_16" data-id="AC9_16">Căci Eu îi voi arăta câte trebuie să pătimească el pentru numele Meu.</span>
<span class="v-num v-17">17&nbsp;</span><span class="v AC9_17" data-id="AC9_17">Şi a mers Anania şi a intrat în casă şi, punându-şi mâinile pe el, a zis: Frate Saul, Domnul Iisus, Cel ce ţi S-a arătat pe calea pe care tu veneai, m-a trimis ca să vezi iarăşi şi să te umpli de Duh Sfânt.</span>
<span class="v-num v-18">18&nbsp;</span><span class="v AC9_18" data-id="AC9_18">Şi îndată au căzut de pe ochii lui ca nişte solzi; şi a văzut iarăşi şi, sculându-se, a fost botezat.</span>
<span class="v-num v-19">19&nbsp;</span><span class="v AC9_19" data-id="AC9_19">Şi luând mâncare, s-a întărit. Şi a stat cu ucenicii din Damasc câteva zile.</span>
<span class="v-num v-20">20&nbsp;</span><span class="v AC9_20" data-id="AC9_20">Apoi propovăduia în sinagogi pe Iisus, că Acesta este Fiul lui Dumnezeu.</span>
<span class="v-num v-21">21&nbsp;</span><span class="v AC9_21" data-id="AC9_21">Şi se mirau toţi care îl auzeau şi ziceau: Nu este, oare, acesta cel care prigonea în Ierusalim pe cei ce cheamă acest nume şi a venit aici pentru aceea ca să-i ducă pe ei legaţi la arhierei?</span>
<span class="v-num v-22">22&nbsp;</span><span class="v AC9_22" data-id="AC9_22">Şi Saul se întărea mai mult şi tulbura pe iudeii care locuiau în Damasc, dovedind că Acesta este Hristos.</span>
<span class="v-num v-23">23&nbsp;</span><span class="v AC9_23" data-id="AC9_23">Şi după ce au trecut destule zile, iudeii s-au sfătuit să-l omoare.</span>
<span class="v-num v-24">24&nbsp;</span><span class="v AC9_24" data-id="AC9_24">Şi s-a făcut cunoscut lui Saul vicleşugul lor. Şi ei păzeau porţile şi ziua şi noaptea, ca să-l ucidă.</span>
<span class="v-num v-25">25&nbsp;</span><span class="v AC9_25" data-id="AC9_25">Şi luându-l ucenicii lui noaptea, l-au coborât peste zid, lăsându-l jos într-un coş.</span>
<span class="v-num v-26">26&nbsp;</span><span class="v AC9_26" data-id="AC9_26">Şi venind la Ierusalim, Saul încerca să se alipească de ucenici; şi toţi se temeau de el, necrezând că este ucenic.</span>
<span class="v-num v-27">27&nbsp;</span><span class="v AC9_27" data-id="AC9_27">Iar Barnaba, luându-l pe el, l-a dus la apostoli şi le-a istorisit cum a văzut pe cale pe Domnul şi că El i-a vorbit lui şi cum a propovăduit la Damasc, cu îndrăzneală în numele lui Iisus.</span>
<span class="v-num v-28">28&nbsp;</span><span class="v AC9_28" data-id="AC9_28">Şi era cu ei intrând şi ieşind în Ierusalim şi propovăduia cu îndrăzneală în numele Domnului.</span>
<span class="v-num v-29">29&nbsp;</span><span class="v AC9_29" data-id="AC9_29">Şi vorbea şi se sfădea cu eleniştii, iar ei căutau să-l ucidă.</span>
<span class="v-num v-30">30&nbsp;</span><span class="v AC9_30" data-id="AC9_30">Dar fraţii, aflând aceasta, l-au dus pe Saul la Cezareea şi de acolo l-au trimis la Tars.</span>
<span class="v-num v-31">31&nbsp;</span><span class="v AC9_31" data-id="AC9_31">Deci Biserica, în toată Iudeea şi Galileea şi Samaria, avea pace, zidindu-se şi umblând în frica de Domnul, şi sporea prin mângâierea Duhului Sfânt.</span>
<span class="v-num v-32">32&nbsp;</span><span class="v AC9_32" data-id="AC9_32">Şi trecând Petru pe la toţi, a coborât şi la sfinţii care locuiau în Lida.</span>
<span class="v-num v-33">33&nbsp;</span><span class="v AC9_33" data-id="AC9_33">Şi acolo a găsit pe un om, anume Enea, care de opt ani zăcea în pat, fiindcă era paralitic.</span>
<span class="v-num v-34">34&nbsp;</span><span class="v AC9_34" data-id="AC9_34">Şi Petru i-a zis: Enea, te vindecă Iisus Hristos. Ridică-te şi strânge-ţi patul. Şi îndată s-a ridicat.</span>
<span class="v-num v-35">35&nbsp;</span><span class="v AC9_35" data-id="AC9_35">Şi l-au văzut toţi cei ce locuiau în Lida şi în Saron, care s-au şi întors la Domnul.</span>
<span class="v-num v-36">36&nbsp;</span><span class="v AC9_36" data-id="AC9_36">Iar în Iope era o uceniţă, cu numele Tavita, care, tâlcuindu-se, se zice Căprioară. Aceasta era plină de fapte bune şi de milosteniile pe care le făcea.</span>
<span class="v-num v-37">37&nbsp;</span><span class="v AC9_37" data-id="AC9_37">Şi în zilele acelea ea s-a îmbolnăvit şi a murit. Şi, scăldând-o, au pus-o în camera de sus.</span>
<span class="v-num v-38">38&nbsp;</span><span class="v AC9_38" data-id="AC9_38">Şi fiind aproape Lida de Iope, ucenicii, auzind că Petru este în Lida, au trimis pe doi bărbaţi la el, rugându-l: Nu pregeta să vii până la noi.</span>
<span class="v-num v-39">39&nbsp;</span><span class="v AC9_39" data-id="AC9_39">Şi Petru, sculându-se, a venit cu ei. Când a sosit, l-au dus în camera de sus şi l-au înconjurat toate văduvele, plângând şi arătând cămăşile şi hainele câte le făcea Căprioara, pe când era cu ele.</span>
<span class="v-num v-40">40&nbsp;</span><span class="v AC9_40" data-id="AC9_40">Şi Petru, scoţând afară pe toţi, a îngenunchiat şi s-a rugat şi, întorcându-se către trup, a zis: Tavita scoală-te! Iar ea şi-a deschis ochii şi, văzând pe Petru, a şezut.</span>
<span class="v-num v-41">41&nbsp;</span><span class="v AC9_41" data-id="AC9_41">Şi dându-i mâna, Petru a ridicat-o şi, chemând pe sfinţi şi pe văduve, le-a dat-o vie.</span>
<span class="v-num v-42">42&nbsp;</span><span class="v AC9_42" data-id="AC9_42">Şi s-a făcut cunoscută aceasta în întreaga Iope şi mulţi au crezut în Domnul.</span>
<span class="v-num v-43">43&nbsp;</span><span class="v AC9_43" data-id="AC9_43">Şi el a rămas în Iope multe zile, la un oarecare Simon, tăbăcar.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="AC8.html">&lt;</a>
<a class="home" href="index.html">=</a>
<a class="next" href="AC10.html">&gt;</a>
</div></div>
</body>
</html>