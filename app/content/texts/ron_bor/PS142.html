<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>PSALMII 142 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="PS.html">Biblia Ortodoxă Română Sinodală (2006)</a><a class="location" href="PS.html">PSALMII 142</a><a class="prev" href="PS141.html">&lt;</a>
<a class="home" href="index.html">=</a>
<a class="next" href="PS143.html">&gt;</a>
</div></div>
<div class="section chapter PS PS142 ron_bor ron " dir="ltr" lang="ron" data-id="PS142" data-nextid="PS143" data-previd="PS141">
<div class="c">Psalmul 142</div>
<div class="p">
<span class="v-num v-1">1&nbsp;</span><span class="v PS142_1" data-id="PS142_1">Doamne, auzi rugăciunea mea, ascultă cererea mea, întru credincioşia Ta, auzi-mă, întru dreptatea Ta.</span>
<span class="v-num v-2">2&nbsp;</span><span class="v PS142_2" data-id="PS142_2">Să nu intri la judecată cu robul Tău, că nimeni din cei vii nu-i drept înaintea Ta.</span>
<span class="v-num v-3">3&nbsp;</span><span class="v PS142_3" data-id="PS142_3">Vrăjmaşul prigoneşte sufletul meu şi viaţa mea o calcă în picioare; făcutu-m-a să locuiesc în întuneric ca morţii cei din veacuri.</span>
<span class="v-num v-4">4&nbsp;</span><span class="v PS142_4" data-id="PS142_4">Mâhnit e duhul în mine şi inima mea încremenită înlăuntrul meu.</span>
<span class="v-num v-5">5&nbsp;</span><span class="v PS142_5" data-id="PS142_5">Adusu-mi-am aminte de zilele cele de demult; cugetat-am la toate lucrurile Tale, la faptele mâinilor Tale m-am gândit.</span>
<span class="v-num v-6">6&nbsp;</span><span class="v PS142_6" data-id="PS142_6">Întins-am către Tine mâinile mele, sufletul meu ca un pământ însetoşat.</span>
<span class="v-num v-7">7&nbsp;</span><span class="v PS142_7" data-id="PS142_7">Degrab auzi-mă, Doamne, că a slăbit duhul meu. Nu-ţi întoarce faţa Ta de la mine, ca să nu mă asemăn celor ce se coboară în mormânt.</span>
<span class="v-num v-8">8&nbsp;</span><span class="v PS142_8" data-id="PS142_8">Fă să aud dimineaţa mila Ta, că la Tine îmi este nădejdea. Arată-mi calea pe care voi merge, că la Tine am ridicat sufletul meu.</span>
<span class="v-num v-9">9&nbsp;</span><span class="v PS142_9" data-id="PS142_9">Scapă-mă de vrăjmaşii mei, că la Tine alerg, Doamne.</span>
<span class="v-num v-10">10&nbsp;</span><span class="v PS142_10" data-id="PS142_10">Învaţă-mă să fac voia Ta, că Tu eşti Dumnezeul meu. Duhul Tău cel bun să mă povăţuiască la pământul dreptăţii.</span>
<span class="v-num v-11">11&nbsp;</span><span class="v PS142_11" data-id="PS142_11">Pentru numele Tău, Doamne, dăruieşte-mi viaţă. Întru dreptatea Ta scoate din necaz sufletul meu.</span>
<span class="v-num v-12">12&nbsp;</span><span class="v PS142_12" data-id="PS142_12">Fă bunătate de stârpeşte pe vrăjmaşii mei şi pierde pe toţi cei ce necăjesc sufletul meu, că eu sunt robul Tău.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="PS141.html">&lt;</a>
<a class="home" href="index.html">=</a>
<a class="next" href="PS143.html">&gt;</a>
</div></div>
</body>
</html>