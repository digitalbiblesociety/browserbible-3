<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>NUMERELE (A PATRA CARTE A LUI MOISE) 8 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="NU.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="NU.html">NUMERELE (A PATRA CARTE A LUI MOISE) 8</a><a class="prev" href="NU7.html">&lt;</a>
<a class="home" href="index.html">=</a>
<a class="next" href="NU9.html">&gt;</a>
</div></div>
<div class="section chapter NU NU8 ron_roa ron " dir="ltr" lang="ro" data-id="NU8" data-nextid="NU9" data-previd="NU7">
<div class="c">8</div>
<div class="p">
<span class="v-num v-1">1&nbsp;</span><span class="v NU8_1" data-id="NU8_1">Şi a grăit Domnul către Moise, zicând:</span>
<span class="v-num v-2">2&nbsp;</span><span class="v NU8_2" data-id="NU8_2">"Vorbeşte-i lui Aaron şi spune-i: - Când vei aprinde candelele, cele şapte candele vor lumina partea sfeşnicului cea de dinainte".</span>
<span class="v-num v-3">3&nbsp;</span><span class="v NU8_3" data-id="NU8_3">Şi a făcut Aaron aşa: candelele sfeşnicului le-a aprins în partea lui cea din faţă, aşa cum Domnul îi poruncise lui Moise.</span>
<span class="v-num v-4">4&nbsp;</span><span class="v NU8_4" data-id="NU8_4">Iată cum era meşteşugit sfeşnicul: din aur ciocănit - şi fusul şi florile îi erau lucrate din ciocan; după izvodul pe care Domnul i-l arătase lui Moise, aşa a făcut el sfeşnicul.</span>
<span class="v-num v-5">5&nbsp;</span><span class="v NU8_5" data-id="NU8_5">Şi a grăit Domnul către Moise, zicând:</span>
<span class="v-num v-6">6&nbsp;</span><span class="v NU8_6" data-id="NU8_6">"Ia-i pe leviţi din mijlocul fiilor lui Israel şi supune-i curăţirii.</span>
<span class="v-num v-7">7&nbsp;</span><span class="v NU8_7" data-id="NU8_7">Iată ce le vei face ca să fie curaţi: să-i stropeşti cu apa curăţirii, să-şi treacă ei briciul peste tot trupul lor şi să-şi spele hainele; atunci vor fi curaţi.</span>
<span class="v-num v-8">8&nbsp;</span><span class="v NU8_8" data-id="NU8_8">Apoi ei vor lua un junc şi prinosul său de făinuţă de grâu frământată cu untdelemn, în vreme ce tu vei lua un al doilea junc ca jertfă pentru păcat.</span>
<span class="v-num v-9">9&nbsp;</span><span class="v NU8_9" data-id="NU8_9">Îi vei aduce pe leviţi înaintea cortului mărturiei şi vei aduna toată obştea fiilor lui Israel.</span>
<span class="v-num v-10">10&nbsp;</span><span class="v NU8_10" data-id="NU8_10">Pe leviţi îi vei aduce'n faţa Domnului, iar fiii lui Israel îşi vor pune mâinile pe leviţi.</span>
<span class="v-num v-11">11&nbsp;</span><span class="v NU8_11" data-id="NU8_11">Aaron îi va osebi pe leviţi ca afierosire'n faţa Domnului, pe ei, dintre fiii lui Israel, şi ei vor fi cei ce vor lucra lucrurile Domnului.</span>
<span class="v-num v-12">12&nbsp;</span><span class="v NU8_12" data-id="NU8_12">Leviţii îşi vor pune mâinile pe capetele juncilor, iar tu vei aduce: pe unul ca jertfă pentru păcat, pe celălalt ca ardere-de-tot Domnului, rugându-te astfel pentru ispăşirea lor.</span>
<span class="v-num v-13">13&nbsp;</span><span class="v NU8_13" data-id="NU8_13">Îi vei pune pe leviţi în faţa Domnului şi'n faţa lui Aaron şi'n faţa fiilor săi şi-i vei aduce ca afierosire'n faţa Domnului.</span>
<span class="v-num v-14">14&nbsp;</span><span class="v NU8_14" data-id="NU8_14">Aşa-Mi vei pune tu deoparte pe leviţi din mijlocul fiilor lui Israel, şi ei vor fi ai Mei.</span>
<span class="v-num v-15">15&nbsp;</span><span class="v NU8_15" data-id="NU8_15">După aceasta vor intra leviţii să lucreze ceea ce au de lucrat în cortul mărturiei. Aşa vei face curăţirea lor şi-i vei aduce înaintea Domnului.</span>
<span class="v-num v-16">16&nbsp;</span><span class="v NU8_16" data-id="NU8_16">Căci în dar Îmi sunt dăruiţi Mie dintre fiii lui Israel, în locul tuturor celor întâi-născuţi - al celor ce ies întâi din pântece; pentru Mine Mi i-am luat dintre fiii lui Israel;</span>
<span class="v-num v-17">17&nbsp;</span><span class="v NU8_17" data-id="NU8_17">căci al Meu este tot întâi-născutul întru fiii lui Israel, fie că-i om, fie că-i dobitoc, pentru că Eu Mi i-am sfinţit Mie în ziua când în ţara Egiptului am lovit pe tot întâi-născutul,</span>
<span class="v-num v-18">18&nbsp;</span><span class="v NU8_18" data-id="NU8_18">şi i-am luat pe leviţi în locul tuturor celor întâi-născuţi între fiii lui Israel;</span>
<span class="v-num v-19">19&nbsp;</span><span class="v NU8_19" data-id="NU8_19">şi'n dar i-am dat pe leviţi lui Aaron şi fiilor săi, dintre fiii lui Israel, pentru ca ei să facă ceea ce fiii lui Israel au de făcut în cortul mărturiei şi să se roage pentru fiii lui Israel, pentru ca'ntre fiii lui Israel să nu fie nici o lovire când s'ar apropia de locaşul cel sfânt".</span>
<span class="v-num v-20">20&nbsp;</span><span class="v NU8_20" data-id="NU8_20">Moise şi Aaron şi toată obştea fiilor lui Israel au făcut cu leviţii aşa cum Domnul îi poruncise lui Moise'n privinţa leviţilor; aşa au făcut cu ei fiii lui Israel.</span>
<span class="v-num v-21">21&nbsp;</span><span class="v NU8_21" data-id="NU8_21">Şi s'au curăţit leviţii şi şi-au spălat hainele, iar Aaron i-a adus pe ei ca dar înaintea Domnului şi s'a rugat pentru ei Aaron, ca să fie ei curaţi.</span>
<span class="v-num v-22">22&nbsp;</span><span class="v NU8_22" data-id="NU8_22">După aceasta au intrat leviţii să-şi facă slujba în cortul mărturiei, în faţa lui Aaron şi'n faţa fiilor săi. Aşa cum Domnul îi poruncise lui Moise'n privinţa leviţilor, aşa au făcut în privinţa lor.</span>
<span class="v-num v-23">23&nbsp;</span><span class="v NU8_23" data-id="NU8_23">Şi a grăit Domnul către Moise, zicând:</span>
<span class="v-num v-24">24&nbsp;</span><span class="v NU8_24" data-id="NU8_24">"Aceasta este legea leviţilor: De la douăzeci şi cinci de ani în sus vor intra să slujească în cortul mărturiei;</span>
<span class="v-num v-25">25&nbsp;</span><span class="v NU8_25" data-id="NU8_25">iar la cincizeci de ani vor înceta din slujbă şi nu vor mai lucra,</span>
<span class="v-num v-26">26&nbsp;</span><span class="v NU8_26" data-id="NU8_26">ci'n cortul mărturiei îi vor veghea pe fraţii lor să-şi facă fiecare slujba lui, dar de lucrat nu vor mai lucra. Aşa să faci cu leviţii, cum anume să-şi păzească slujba".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="NU7.html">&lt;</a>
<a class="home" href="index.html">=</a>
<a class="next" href="NU9.html">&gt;</a>
</div></div>
</body>
</html>