<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>MATEI 24 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="MT.html">Biblia Ortodoxă Română Sinodală (2006)</a><a class="location" href="MT.html">MATEI 24</a><a class="prev" href="MT23.html">&lt;</a>
<a class="home" href="index.html">=</a>
<a class="next" href="MT25.html">&gt;</a>
</div></div>
<div class="section chapter MT MT24 ron_bor ron " dir="ltr" lang="ron" data-id="MT24" data-nextid="MT25" data-previd="MT23">
<div class="c">24</div>
<div class="p">
<span class="v-num v-1">1&nbsp;</span><span class="v MT24_1" data-id="MT24_1">Şi ieşind Iisus din templu, S-a dus şi s-au apropiat de el ucenicii Lui, ca să-I arate clădirile templului.</span>
<span class="v-num v-2">2&nbsp;</span><span class="v MT24_2" data-id="MT24_2">Iar El, răspunzând, le-a zis: Vedeţi toate acestea? Adevărat grăiesc vouă: Nu va rămâne aici piatră pe piatră, care să nu se risipească.</span>
<span class="v-num v-3">3&nbsp;</span><span class="v MT24_3" data-id="MT24_3">Şi şezând El pe Muntele Măslinilor, au venit la El ucenicii, de o parte, zicând: Spune nouă când vor fi acestea şi care este semnul venirii Tale şi al sfârşitului veacului?</span>
<span class="v-num v-4">4&nbsp;</span><span class="v MT24_4" data-id="MT24_4">Răspunzând, Iisus le-a zis: Vedeţi să nu vă amăgească cineva.</span>
<span class="v-num v-5">5&nbsp;</span><span class="v MT24_5" data-id="MT24_5">Căci mulţi vor veni în numele Meu, zicând: Eu sunt Hristos, şi pe mulţi îi vor amăgi.</span>
<span class="v-num v-6">6&nbsp;</span><span class="v MT24_6" data-id="MT24_6">Şi veţi auzi de războaie şi de zvonuri de războaie; luaţi seama să nu vă speriaţi, căci trebuie să fie toate, dar încă nu este sfârşitul.</span>
<span class="v-num v-7">7&nbsp;</span><span class="v MT24_7" data-id="MT24_7">Căci se va ridica neam peste neam şi împărăţie peste împărăţie şi va fi foamete şi ciumă şi cutremure pe alocuri.</span>
<span class="v-num v-8">8&nbsp;</span><span class="v MT24_8" data-id="MT24_8">Dar toate acestea sunt începutul durerilor.</span>
<span class="v-num v-9">9&nbsp;</span><span class="v MT24_9" data-id="MT24_9">Atunci vă vor da pe voi spre asuprire şi vă vor ucide şi veţi fi urâţi de toate neamurile pentru numele Meu.</span>
<span class="v-num v-10">10&nbsp;</span><span class="v MT24_10" data-id="MT24_10">Atunci mulţi se vor sminti şi se vor vinde unii pe alţii; şi se vor urî unii pe alţii.</span>
<span class="v-num v-11">11&nbsp;</span><span class="v MT24_11" data-id="MT24_11">Şi mulţi prooroci mincinoşi se vor scula şi vor amăgi pe mulţi.</span>
<span class="v-num v-12">12&nbsp;</span><span class="v MT24_12" data-id="MT24_12">Iar din pricina înmulţirii fărădelegii, iubirea multora se va răci.</span>
<span class="v-num v-13">13&nbsp;</span><span class="v MT24_13" data-id="MT24_13">Dar cel ce va răbda până sfârşit, acela se va mântui.</span>
<span class="v-num v-14">14&nbsp;</span><span class="v MT24_14" data-id="MT24_14">Şi se va propovădui această Evanghelie a împărăţiei în toată lumea spre mărturie la toate neamurile; şi atunci va veni sfârşitul.</span>
<span class="v-num v-15">15&nbsp;</span><span class="v MT24_15" data-id="MT24_15">Deci, când veţi vedea urâciunea pustiirii ce s-a zis prin Daniel proorocul, stând în locul cel sfânt - cine citeşte să înţeleagă -</span>
<span class="v-num v-16">16&nbsp;</span><span class="v MT24_16" data-id="MT24_16">Atunci cei din Iudeea să fugă în munţi.</span>
<span class="v-num v-17">17&nbsp;</span><span class="v MT24_17" data-id="MT24_17">Cel ce va fi pe casă să nu se coboare, ca să-şi ia lucrurile din casă.</span>
<span class="v-num v-18">18&nbsp;</span><span class="v MT24_18" data-id="MT24_18">Iar cel ce va fi în ţarină să nu se întoarcă înapoi, ca să-şi ia haina.</span>
<span class="v-num v-19">19&nbsp;</span><span class="v MT24_19" data-id="MT24_19">Vai de cele însărcinate şi de cele ce vor alăpta în zilele acelea!</span>
<span class="v-num v-20">20&nbsp;</span><span class="v MT24_20" data-id="MT24_20">Rugaţi-vă ca să nu fie fuga voastră iarna, nici sâmbăta.</span>
<span class="v-num v-21">21&nbsp;</span><span class="v MT24_21" data-id="MT24_21">Căci va fi atunci strâmtorare mare, cum n-a fost de la începutul lumii până acum şi nici nu va mai fi.</span>
<span class="v-num v-22">22&nbsp;</span><span class="v MT24_22" data-id="MT24_22">Şi de nu s-ar fi scurtat acele zile, n-ar mai scăpa nici un trup, dar pentru cei aleşi se vor scurta acele zile.</span>
<span class="v-num v-23">23&nbsp;</span><span class="v MT24_23" data-id="MT24_23">Atunci, de vă va zice cineva: Iată, Mesia este aici sau dincolo, să nu-l credeţi.</span>
<span class="v-num v-24">24&nbsp;</span><span class="v MT24_24" data-id="MT24_24">Căci se vor ridica hristoşi mincinoşi şi prooroci mincinoşi şi vor da semne mari şi chiar minuni, ca să amăgească, de va fi cu putinţă, şi pe cei aleşi.</span>
<span class="v-num v-25">25&nbsp;</span><span class="v MT24_25" data-id="MT24_25">Iată, v-am spus de mai înainte.</span>
<span class="v-num v-26">26&nbsp;</span><span class="v MT24_26" data-id="MT24_26">Deci, de vă vor zice vouă: Iată este în pustie, să nu ieşiţi; iată este în cămări, să nu credeţi.</span>
<span class="v-num v-27">27&nbsp;</span><span class="v MT24_27" data-id="MT24_27">Căci precum fulgerul iese de la răsărit şi se arată până la apus, aşa va fi şi venirea Fiului Omului.</span>
<span class="v-num v-28">28&nbsp;</span><span class="v MT24_28" data-id="MT24_28">Căci unde va fi stârvul, acolo se vor aduna vulturii.</span>
<span class="v-num v-29">29&nbsp;</span><span class="v MT24_29" data-id="MT24_29">Iar îndată după strâmtorarea acelor zile, soarele se va întuneca şi luna nu va mai da lumina ei, iar stelele vor cădea din cer şi puterile cerurilor se vor zgudui.</span>
<span class="v-num v-30">30&nbsp;</span><span class="v MT24_30" data-id="MT24_30">Atunci se va arăta pe cer semnul Fiului Omului şi vor plânge toate neamurile pământului şi vor vedea pe Fiul Omului venind pe norii cerului, cu putere şi cu slavă multă.</span>
<span class="v-num v-31">31&nbsp;</span><span class="v MT24_31" data-id="MT24_31">Şi va trimite pe îngerii Săi, cu sunet mare de trâmbiţă, şi vor aduna pe cei aleşi ai Lui din cele patru vânturi, de la marginile cerurilor până la celelalte margini.</span>
<span class="v-num v-32">32&nbsp;</span><span class="v MT24_32" data-id="MT24_32">Învăţaţi de la smochin pilda: Când mlădiţa lui se face fragedă şi odrăsleşte frunze, cunoaşteţi că vara e aproape.</span>
<span class="v-num v-33">33&nbsp;</span><span class="v MT24_33" data-id="MT24_33">Asemenea şi voi, când veţi vedea toate acestea, să ştiţi că este aproape, la uşi.</span>
<span class="v-num v-34">34&nbsp;</span><span class="v MT24_34" data-id="MT24_34">Adevărat grăiesc vouă că nu va trece neamul acesta, până ce nu vor fi toate acestea.</span>
<span class="v-num v-35">35&nbsp;</span><span class="v MT24_35" data-id="MT24_35">Cerul şi pământul vor trece, dar cuvintele Mele nu vor trece.</span>
<span class="v-num v-36">36&nbsp;</span><span class="v MT24_36" data-id="MT24_36">Iar de ziua şi de ceasul acela nimeni nu ştie, nici îngerii din ceruri, nici Fiul, ci numai Tatăl.</span>
<span class="v-num v-37">37&nbsp;</span><span class="v MT24_37" data-id="MT24_37">Şi precum a fost în zilele lui Noe, aşa va fi venirea Fiului Omului.</span>
<span class="v-num v-38">38&nbsp;</span><span class="v MT24_38" data-id="MT24_38">Căci precum în zilele acelea dinainte de potop, oamenii mâncau şi beau, se însurau şi se măritau, până în ziua când a intrat Noe în corabie,</span>
<span class="v-num v-39">39&nbsp;</span><span class="v MT24_39" data-id="MT24_39">Şi n-au ştiut până ce a venit potopul şi i-a luat pe toţi, la fel va fi şi venirea Fiului Omului.</span>
<span class="v-num v-40">40&nbsp;</span><span class="v MT24_40" data-id="MT24_40">Atunci, din doi care vor fi în ţarină, unul se va lua şi altul se va lăsa.</span>
<span class="v-num v-41">41&nbsp;</span><span class="v MT24_41" data-id="MT24_41">Din două care vor măcina la moară, una se va lua şi alta se va lăsa.</span>
<span class="v-num v-42">42&nbsp;</span><span class="v MT24_42" data-id="MT24_42">Privegheaţi deci, că nu ştiţi în care zi vine Domnul vostru.</span>
<span class="v-num v-43">43&nbsp;</span><span class="v MT24_43" data-id="MT24_43">Aceea cunoaşteţi, că de-ar şti stăpânul casei la ce strajă din noapte vine furul, ar priveghea şi n-ar lăsa să i se spargă casa.</span>
<span class="v-num v-44">44&nbsp;</span><span class="v MT24_44" data-id="MT24_44">De aceea şi voi fiţi gata, că în ceasul în care nu gândiţi Fiul Omului va veni.</span>
<span class="v-num v-45">45&nbsp;</span><span class="v MT24_45" data-id="MT24_45">Cine, oare, este sluga credincioasă şi înţeleaptă pe care a pus-o stăpânul peste slugile sale, ca să le dea hrană la timp?</span>
<span class="v-num v-46">46&nbsp;</span><span class="v MT24_46" data-id="MT24_46">Fericită este sluga aceea, pe care venind stăpânul său, o va afla făcând aşa.</span>
<span class="v-num v-47">47&nbsp;</span><span class="v MT24_47" data-id="MT24_47">Adevărat zic vouă că peste toate avuţiile sale o va pune.</span>
<span class="v-num v-48">48&nbsp;</span><span class="v MT24_48" data-id="MT24_48">Iar dacă acea slugă, rea fiind, va zice în inima sa: Stăpânul meu întârzie,</span>
<span class="v-num v-49">49&nbsp;</span><span class="v MT24_49" data-id="MT24_49">Şi va începe să bată pe cei ce slujesc împreună cu el, să mănânce şi să bea cu beţivii,</span>
<span class="v-num v-50">50&nbsp;</span><span class="v MT24_50" data-id="MT24_50">Veni-va stăpânul slugii aceleia în ziua când nu se aşteaptă şi în ceasul pe care nu-l cunoaşte,</span>
<span class="v-num v-51">51&nbsp;</span><span class="v MT24_51" data-id="MT24_51">Şi o va tăia din dregătorie şi partea ei o va pune cu făţarnicii. Acolo va fi plângerea şi scrâşnirea dinţilor.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="MT23.html">&lt;</a>
<a class="home" href="index.html">=</a>
<a class="next" href="MT25.html">&gt;</a>
</div></div>
</body>
</html>