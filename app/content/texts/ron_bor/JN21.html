<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IOAN 21 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JN.html">Biblia Ortodoxă Română Sinodală (2006)</a><a class="location" href="JN.html">IOAN 21</a><a class="prev" href="JN20.html">&lt;</a>
<a class="home" href="index.html">=</a>
<a class="next" href="AC1.html">&gt;</a>
</div></div>
<div class="section chapter JN JN21 ron_bor ron " dir="ltr" lang="ro" data-id="JN21" data-nextid="AC1" data-previd="JN20">
<div class="c">21</div>
<div class="p">
<span class="v-num v-1">1&nbsp;</span><span class="v JN21_1" data-id="JN21_1">După acestea, Iisus S-a arătat iarăşi ucenicilor la Marea Tiberiadei, şi S-a arătat aşa:</span>
<span class="v-num v-2">2&nbsp;</span><span class="v JN21_2" data-id="JN21_2">Erau împreună Simon-Petru şi Toma, cel numit Geamănul, şi Natanael, cel din Cana Galileii, şi fiii lui Zevedeu şi alţi doi din ucenicii Lui.</span>
<span class="v-num v-3">3&nbsp;</span><span class="v JN21_3" data-id="JN21_3">Simon-Petru le-a zis: Mă duc să pescuiesc. Şi i-au zis ei: Mergem şi noi cu tine. Şi au ieşit şi s-au suit în corabie, şi în noaptea aceea n-au prins nimic.</span>
<span class="v-num v-4">4&nbsp;</span><span class="v JN21_4" data-id="JN21_4">Iar făcându-se dimineaţă, Iisus a stat la ţărm; dar ucenicii n-au ştiut că este Iisus.</span>
<span class="v-num v-5">5&nbsp;</span><span class="v JN21_5" data-id="JN21_5">Deci le-a zis Iisus: Fiilor, nu cumva aveţi ceva de mâncare? Ei I-au răspuns: Nu.</span>
<span class="v-num v-6">6&nbsp;</span><span class="v JN21_6" data-id="JN21_6">Iar El le-a zis: Aruncaţi mreaja în partea dreaptă a corăbiei şi veţi afla. Deci au aruncat-o şi nu mai puteau s-o tragă de mulţimea peştilor.</span>
<span class="v-num v-7">7&nbsp;</span><span class="v JN21_7" data-id="JN21_7">Şi a zis lui Petru ucenicul acela pe care-l iubea Iisus: Domnul este! Deci Simon-Petru, auzind că este Domnul, şi-a încins haina, căci era dezbrăcat, şi s-a aruncat în apă.</span>
<span class="v-num v-8">8&nbsp;</span><span class="v JN21_8" data-id="JN21_8">Şi ceilalţi ucenici au venit cu corabia, căci nu erau departe de ţărm, ci la două sute de coţi, trăgând mreaja cu peşti.</span>
<span class="v-num v-9">9&nbsp;</span><span class="v JN21_9" data-id="JN21_9">Deci, când au ieşit la ţărm, au văzut jar pus jos şi peşte pus deasupra, şi pâine.</span>
<span class="v-num v-10">10&nbsp;</span><span class="v JN21_10" data-id="JN21_10">Iisus le-a zis: Aduceţi din peştele pe care l-aţi prins acum.</span>
<span class="v-num v-11">11&nbsp;</span><span class="v JN21_11" data-id="JN21_11">Simon-Petru s-a suit în corabie şi a tras mreaja la ţărm, plină de peşti mari: o sută cincizeci şi trei, şi, deşi erau atâţia, nu s-a rupt mreaja.</span>
<span class="v-num v-12">12&nbsp;</span><span class="v JN21_12" data-id="JN21_12">Iisus le-a zis: Veniţi de prânziţi. Şi nici unul din ucenici nu îndrăznea să-L întrebe: Cine eşti Tu?, ştiind că este Domnul.</span>
<span class="v-num v-13">13&nbsp;</span><span class="v JN21_13" data-id="JN21_13">Deci a venit Iisus şi a luat pâinea şi le-a dat lor, şi de asemenea şi peştele.</span>
<span class="v-num v-14">14&nbsp;</span><span class="v JN21_14" data-id="JN21_14">Aceasta este, acum, a treia oară când Iisus S-a arătat ucenicilor, după ce S-a sculat din morţi.</span>
<span class="v-num v-15">15&nbsp;</span><span class="v JN21_15" data-id="JN21_15">Deci după ce au prânzit, a zis Iisus lui Simon-Petru: Simone, fiul lui Iona, Mă iubeşti tu mai mult decât aceştia? El I-a răspuns: Da, Doamne, Tu ştii că Te iubesc. Zis-a lui: Paşte mieluşeii Mei.</span>
<span class="v-num v-16">16&nbsp;</span><span class="v JN21_16" data-id="JN21_16">Iisus i-a zis iarăşi, a doua oară: Simone, fiul lui Iona, Mă iubeşti? El I-a zis: Da, Doamne, Tu ştii că Te iubesc. Zis-a Iisus lui: Păstoreşte oile Mele.</span>
<span class="v-num v-17">17&nbsp;</span><span class="v JN21_17" data-id="JN21_17">Iisus i-a zis a treia oară: Simone, fiul lui Iona, Mă iubeşti? Petru s-a întristat, că i-a zis a treia oară: Mă iubeşti? şi I-a zis: Doamne, Tu ştii toate. Tu ştii că Te iubesc. Iisus i-a zis: Paşte oile Mele.</span>
<span class="v-num v-18">18&nbsp;</span><span class="v JN21_18" data-id="JN21_18">Adevărat, adevărat zic ţie: Dacă erai mai tânăr, te încingeai singur şi umblai unde voiai; dar când vei îmbătrâni, vei întinde mâinile tale şi altul te va încinge şi te va duce unde nu voieşti.</span>
<span class="v-num v-19">19&nbsp;</span><span class="v JN21_19" data-id="JN21_19">Iar aceasta a zis-o, însemnând cu ce fel de moarte va preaslăvi pe Dumnezeu. Şi spunând aceasta, i-a zis: Urmează Mie.</span>
<span class="v-num v-20">20&nbsp;</span><span class="v JN21_20" data-id="JN21_20">Dar întorcându-se, Petru a văzut venind după el pe ucenicul pe care-l iubea Iisus, acela care la Cină s-a rezemat de pieptul Lui şi I-a zis: Doamne, cine este cel ce Te va vinde?</span>
<span class="v-num v-21">21&nbsp;</span><span class="v JN21_21" data-id="JN21_21">Pe acesta deci, văzându-l, Petru a zis lui Iisus: Doamne, dar cu acesta ce se va întâmpla?</span>
<span class="v-num v-22">22&nbsp;</span><span class="v JN21_22" data-id="JN21_22">Zis-a Iisus lui: Dacă voiesc ca acesta să rămână până voi veni, ce ai tu? Tu urmează Mie.</span>
<span class="v-num v-23">23&nbsp;</span><span class="v JN21_23" data-id="JN21_23">De aceea a ieşit cuvântul acesta între fraţi, că ucenicul acela nu va muri; dar Iisus nu i-a spus că nu va muri ci: dacă voiesc ca acesta să rămână până voi veni, ce ai tu?</span>
<span class="v-num v-24">24&nbsp;</span><span class="v JN21_24" data-id="JN21_24">Acesta este ucenicul care mărturiseşte despre acestea şi care a scris acestea, şi ştim că mărturia lui e adevărată.</span>
<span class="v-num v-25">25&nbsp;</span><span class="v JN21_25" data-id="JN21_25">Dar sunt şi alte multe lucruri pe care le-a făcut Iisus şi care, dacă s-ar fi scris cu de-amănuntul, cred că lumea aceasta n-ar cuprinde cărţile ce s-ar fi scris. Amin.</span>
</div>
</div>
<div class="footnotes">

</div>

<div class="footer"><div class="nav">
<a class="prev" href="JN20.html">&lt;</a>
<a class="home" href="index.html">=</a>
<a class="next" href="AC1.html">&gt;</a>
</div></div>
</body>
</html>