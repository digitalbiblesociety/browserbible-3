<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA JUDECĂTORILOR 3 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JG.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="JG.html">CARTEA JUDECĂTORILOR 3</a><a class="prev" href="JG2.html">&lt;</a>
<a class="home" href="index.html">=</a>
<a class="next" href="JG4.html">&gt;</a>
</div></div>
<div class="section chapter JG JG3 ron_roa ron " dir="ltr" lang="ro" data-id="JG3" data-nextid="JG4" data-previd="JG2">
<div class="c">3</div>
<div class="p">
<span class="v-num v-1">1&nbsp;</span><span class="v JG3_1" data-id="JG3_1">Iată neamurile pe care Domnul le-a lăsat pentru ca prin ele să-l pună la'ncercare pe Israel, cele ce nu cunoşteau războaiele Canaanului,</span>
<span class="v-num v-2">2&nbsp;</span><span class="v JG3_2" data-id="JG3_2">doar de dragul generaţiilor lui Israel, ca să le înveţe războiul, ceea ce ele nu ştiau mai dinainte:</span>
<span class="v-num v-3">3&nbsp;</span><span class="v JG3_3" data-id="JG3_3">Cele cinci stăpâniri ale Filistenilor şi toţi Canaaneenii şi Sidonienii şi Heveii care locuiau în Liban, de la muntele Baal-Hermon până la Hamat.</span>
<span class="v-num v-4">4&nbsp;</span><span class="v JG3_4" data-id="JG3_4">Le-a lăsat pentru ca prin ele să-l pună pe Israel la'ncercare, să ştie dacă ei vor asculta de poruncile Domnului, pe care Acesta le dăduse părinţilor lor prin mâna lui Moise.</span>
<span class="v-num v-5">5&nbsp;</span><span class="v JG3_5" data-id="JG3_5">Şi au locuit fiii lui Israel în mijlocul Canaaneenilor şi al Heteilor şi al Amoreilor şi al Ferezeilor şi al Heveilor şi al Ghergheseilor şi al Iebuseilor.</span>
<span class="v-num v-6">6&nbsp;</span><span class="v JG3_6" data-id="JG3_6">Pe fetele acelora şi le-au luat de femei, iar pe fetele lor le-au dat după fiii acelora, şi au slujit dumnezeilor lor.</span>
<span class="v-num v-7">7&nbsp;</span><span class="v JG3_7" data-id="JG3_7">Rău au făcut fiii lui Israel în faţa Domnului şi L-au uitat pe Domnul, Dumnezeul lor, şi au slujit baalilor şi tufişurilor .</span>
<span class="v-num v-8">8&nbsp;</span><span class="v JG3_8" data-id="JG3_8">Şi Domnul S'a mâniat cu aprindere pe fiii lui Israel; şi i-a dat în mâinile lui Cuşan-Rişeataim, regele Siriei-Râurilor ; şi fiii lui Israel i-au slujit lui Cuşan-Rişeataim vreme de opt ani.</span>
<span class="v-num v-9">9&nbsp;</span><span class="v JG3_9" data-id="JG3_9">Fiii lui Israel au strigat către Domnul, iar Domnul i-a ridicat lui Israel un mântuitor care l-a mântuit, şi anume pe Otniel, fiul lui Chenaz, fratele mai mic al lui Caleb.</span>
<span class="v-num v-10">10&nbsp;</span><span class="v JG3_10" data-id="JG3_10">Duhul Domnului a fost peste el ; el a fost judecător peste Israel şi a ieşit la război şi Domnul i l-a dat în mână pe Cuşan-Rişeataim, regele Siriei , şi mâna lui a fost puternică asupra lui Cuşan-Rişeataim.</span>
<span class="v-num v-11">11&nbsp;</span><span class="v JG3_11" data-id="JG3_11">Şi ţara a fost liniştită vreme de patruzeci de ani; şi a murit Otniel, fiul lui Chenaz.</span>
<span class="v-num v-12">12&nbsp;</span><span class="v JG3_12" data-id="JG3_12">Dar fiii lui Israel s'au ţinut în a face rău în faţa Domnului, iar Domnul l-a întărit pe Eglon, regele Moabului, împotriva lui Israel, de vreme ce ei făceau răul în faţa Domnului.</span>
<span class="v-num v-13">13&nbsp;</span><span class="v JG3_13" data-id="JG3_13">Şi i-a adunat la sine pe toţi fiii lui Amon şi Amalec; şi s'au pornit şi l-au bătut pe Israel şi au pus stăpânire pe cetatea Palmierilor.</span>
<span class="v-num v-14">14&nbsp;</span><span class="v JG3_14" data-id="JG3_14">Şi fiii lui Israel i-au slujit lui Eglon, regele Moabului, vreme de optsprezece ani.</span>
<span class="v-num v-15">15&nbsp;</span><span class="v JG3_15" data-id="JG3_15">Fiii lui Israel au strigat către Domnul, iar Domnul le-a ridicat mântuitor pe Aod, fiul lui Ghera, fiul lui Iemeni , bărbat în stare să folosească deopotrivă atât mâna dreaptă cât şi pe cea stângă; prin mâna lui au trimis fiii lui Israel daruri lui Eglon, regele Moabului.</span>
<span class="v-num v-16">16&nbsp;</span><span class="v JG3_16" data-id="JG3_16">Iar Aod şi-a făcut un pumnal cu două tăişuri, lung de o palmă, şi l-a încins sub haină, la şoldul drept.</span>
<span class="v-num v-17">17&nbsp;</span><span class="v JG3_17" data-id="JG3_17">Şi mergând el, i-a dus lui Eglon, regele Moabului, darurile, iar Eglon era un om foarte plăcut .</span>
<span class="v-num v-18">18&nbsp;</span><span class="v JG3_18" data-id="JG3_18">Şi a fost că după ce Aod a sfârşit de înmânat darurile, i-a mânat afară pe cei ce le purtaseră.</span>
<span class="v-num v-19">19&nbsp;</span><span class="v JG3_19" data-id="JG3_19">Iar el, întorcându-se de la idolii din Ghilgal, a zis: "O, rege, am să-ţi spun un cuvânt de taină". Iar Eglon i-a zis: "Taci!...". Şi i-a scos afară, de pe lângă sine, pe toţi cei ce şedeau împrejurul său.</span>
<span class="v-num v-20">20&nbsp;</span><span class="v JG3_20" data-id="JG3_20">Şi Aod a intrat la el - iar acela şedea de unul singur în foişorul său de vară; şi a zis Aod: "O, rege, eu am pentru tine un cuvânt de la Dumnezeu". Atunci Eglon s'a sculat de pe scaunul său şi a stătut aproape de el.</span>
<span class="v-num v-21">21&nbsp;</span><span class="v JG3_21" data-id="JG3_21">Şi a fost că de'ndată ce regele s'a sculat, Aod şi-a întins mâna stângă, a luat pumnalul de la şoldul său cel drept şi l-a împlântat în pântecele lui Eglon</span>
<span class="v-num v-22">22&nbsp;</span><span class="v JG3_22" data-id="JG3_22">atât de puternic, încât şi mânerul a intrat după limba pumnalului, iar grăsimea a astupat rana în urma ascuţişului, de vreme ce el nu a scos pumnalul din pântecele aceluia.</span>
<span class="v-num v-23">23&nbsp;</span><span class="v JG3_23" data-id="JG3_23">Iar Aod a ieşit în tindă printre paznici, închizând după sine uşile foişorului şi încuindu-le.</span>
<span class="v-num v-24">24&nbsp;</span><span class="v JG3_24" data-id="JG3_24">Şi după ce a ieşit el, au intrat slujitorii regelui şi, văzând uşile foişorului încuiate, au zis: "Nu cumva a ieşit să se legene în scaunul din foişorul de vară?"</span>
<span class="v-num v-25">25&nbsp;</span><span class="v JG3_25" data-id="JG3_25">Şi li s'a urât de-atâta aşteptare; şi văzând ei că nimeni nu deschide uşile foişorului, au luat cheia şi au deschis; şi, iată, stăpânul lor zăcea pe pământ, mort.</span>
<span class="v-num v-26">26&nbsp;</span><span class="v JG3_26" data-id="JG3_26">Şi până să se dumerească ei, Aod a fugit fără ca cineva să prindă de veste; şi, trecând pe lângă chipurile cioplite, a scăpat în Seira.</span>
<span class="v-num v-27">27&nbsp;</span><span class="v JG3_27" data-id="JG3_27">Şi a fost că de îndată ce Aod a venit în ţara lui Israel, el a trâmbiţat din corn în muntele lui Efraim; iar fiii lui Israel s'au coborât din munte împreună cu el, avându-l în frunte.</span>
<span class="v-num v-28">28&nbsp;</span><span class="v JG3_28" data-id="JG3_28">Iar el a zis către ei: "Veniţi după mine, căci Domnul Dumnezeu i-a dat pe vrăjmaşii noştri, pe Moab, în mâna noastră". Şi s'au coborât după el şi au cuprins vadurile Iordanului dinspre Moab, şi n'au lăsat pe nimeni să treacă.</span>
<span class="v-num v-29">29&nbsp;</span><span class="v JG3_29" data-id="JG3_29">Şi'n ziua aceea au ucis din Moab ca la zece mii de bărbaţi, pe fiece războinic ce se afla între ei şi pe fiece voinic; şi nici un om n'a scăpat.</span>
<span class="v-num v-30">30&nbsp;</span><span class="v JG3_30" data-id="JG3_30">Aşa s'a umplut Moab de ruşine sub mâna lui Israel în ziua aceea. Şi ţara a avut odihnă vreme de optzeci de ani; iar Aod i-a judecat până a murit.</span>
<span class="v-num v-31">31&nbsp;</span><span class="v JG3_31" data-id="JG3_31">Iar după el s'a ridicat Şamgar, fiul lui Anat, care i-a ucis pe Filisteni, ca la vreo şase sute de bărbaţi, cu un fier de plug desprins în urma boilor; şi el, de asemenea, l-a mântuit pe Israel.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JG2.html">&lt;</a>
<a class="home" href="index.html">=</a>
<a class="next" href="JG4.html">&gt;</a>
</div></div>
</body>
</html>