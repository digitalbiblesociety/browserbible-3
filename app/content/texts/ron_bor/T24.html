<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>2TIMOTEI 4 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="T2.html">Biblia Ortodoxă Română Sinodală (2006)</a><a class="location" href="T2.html">2TIMOTEI 4</a><a class="prev" href="T22.html">&lt;</a>
<a class="home" href="index.html">=</a>
<a class="next" href="TT1.html">&gt;</a>
</div></div>
<div class="section chapter T2 T24 ron_bor ron " dir="ltr" lang="ron" data-id="T24" data-nextid="TT1" data-previd="T22">
<div class="c">4</div>
<div class="p">
<span class="v-num v-1">1&nbsp;</span><span class="v T24_1" data-id="T24_1">Eu te îndemn deci stăruitor în faţa lui Dumnezeu şi a lui Hristos Iisus, Care va să judece viii şi morţii, la arătarea Lui şi în împărăţia Lui;</span>
<span class="v-num v-2">2&nbsp;</span><span class="v T24_2" data-id="T24_2">Propovăduieşte cuvântul, stăruieşte cu timp şi fără de timp, mustră, ceartă, îndeamnă, cu toată îndelunga-răbdare şi învăţătura.</span>
<span class="v-num v-3">3&nbsp;</span><span class="v T24_3" data-id="T24_3">Căci va veni o vreme când nu vor mai suferi învăţătura sănătoasă, ci - dornici să-şi desfăteze auzul - îşi vor grămădi învăţători după poftele lor,</span>
<span class="v-num v-4">4&nbsp;</span><span class="v T24_4" data-id="T24_4">Şi îşi vor întoarce auzul de la adevăr şi se vor abate către basme.</span>
<span class="v-num v-5">5&nbsp;</span><span class="v T24_5" data-id="T24_5">Tu fii treaz în toate, suferă răul, fă lucru de evanghelist, slujba ta fă-o deplin!</span>
<span class="v-num v-6">6&nbsp;</span><span class="v T24_6" data-id="T24_6">Că eu de-acum mă jertfesc şi vremea despărţirii mele s-a apropiat.</span>
<span class="v-num v-7">7&nbsp;</span><span class="v T24_7" data-id="T24_7">Lupta cea bună m-am luptat, călătoria am săvârşit, credinţa am păzit.</span>
<span class="v-num v-8">8&nbsp;</span><span class="v T24_8" data-id="T24_8">De acum mi s-a gătit cununa dreptăţii, pe care Domnul îmi va da-o în ziua aceea, El, Dreptul Judecător, şi nu numai mie, ci şi tuturor celor ce au iubit arătarea Lui.</span>
<span class="v-num v-9">9&nbsp;</span><span class="v T24_9" data-id="T24_9">Sileşte-te să vii curând la mine,</span>
<span class="v-num v-10">10&nbsp;</span><span class="v T24_10" data-id="T24_10">Că Dimas, iubind veacul de acum, m-a lăsat şi s-a dus la Tesalonic, Crescent în Galatia, Tit în Dalmaţia;</span>
<span class="v-num v-11">11&nbsp;</span><span class="v T24_11" data-id="T24_11">Numai Luca este cu mine. Ia pe Marcu şi adu-l cu tine, căci îmi este de folos în slujire.</span>
<span class="v-num v-12">12&nbsp;</span><span class="v T24_12" data-id="T24_12">Pe Tihic l-am trimis la Efes.</span>
<span class="v-num v-13">13&nbsp;</span><span class="v T24_13" data-id="T24_13">Când vei veni, adu-mi felonul pe care l-am lăsat în Troada, la Carp, precum şi cărţile, mai ales pergamentele.</span>
<span class="v-num v-14">14&nbsp;</span><span class="v T24_14" data-id="T24_14">Alexandru arămarul mi-a făcut multe rele; Domnul să-i răsplătească după faptele lui.</span>
<span class="v-num v-15">15&nbsp;</span><span class="v T24_15" data-id="T24_15">Păzeşte-te şi tu de el, căci s-a împotrivit foarte mult cuvântărilor noastre.</span>
<span class="v-num v-16">16&nbsp;</span><span class="v T24_16" data-id="T24_16">La întâia mea apărare, nimeni nu mi-a venit într-ajutor, ci toţi m-au părăsit. Să nu li se ţină în socoteală!</span>
<span class="v-num v-17">17&nbsp;</span><span class="v T24_17" data-id="T24_17">Dar Domnul mi-a stat într-ajutor şi m-a întărit, pentru ca, prin mine, Evanghelia să fie pe deplin vestită şi s-o audă toate neamurile; iar eu am fost izbăvit din gura leului.</span>
<span class="v-num v-18">18&nbsp;</span><span class="v T24_18" data-id="T24_18">Domnul mă va izbăvi de orice lucru rău şi mă va mântui, în împărăţia Sa cerească. Lui fie slava în vecii vecilor. Amin!</span>
<span class="v-num v-19">19&nbsp;</span><span class="v T24_19" data-id="T24_19">Îmbrăţişează pe Priscila şi pe Acvila şi casa lui Onisifor.</span>
<span class="v-num v-20">20&nbsp;</span><span class="v T24_20" data-id="T24_20">Erast a rămas în Corint; pe Trofim l-am lăsat în Milet, fiind bolnav.</span>
<span class="v-num v-21">21&nbsp;</span><span class="v T24_21" data-id="T24_21">Sileşte-te să vii mai înainte de începutul iernii. Te îmbrăţişează Eubul şi Pudenţiu şi Linos şi Claudia şi fraţii toţi.</span>
<span class="v-num v-22">22&nbsp;</span><span class="v T24_22" data-id="T24_22">Domnul Iisus Hristos să fie cu duhul tău! Harul fie cu voi! Amin.</span>
</div>
</div>
<div class="footnotes">

</div>

<div class="footer"><div class="nav">
<a class="prev" href="T22.html">&lt;</a>
<a class="home" href="index.html">=</a>
<a class="next" href="TT1.html">&gt;</a>
</div></div>
</body>
</html>