<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>MATEI 13 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="MT.html">Biblia Ortodoxă Română Sinodală (2006)</a><a class="location" href="MT.html">MATEI 13</a><a class="prev" href="MT12.html">&lt;</a>
<a class="home" href="index.html">=</a>
<a class="next" href="MT14.html">&gt;</a>
</div></div>
<div class="section chapter MT MT13 ron_bor ron " dir="ltr" lang="ro" data-id="MT13" data-nextid="MT14" data-previd="MT12">
<div class="c">13</div>
<div class="p">
<span class="v-num v-1">1&nbsp;</span><span class="v MT13_1" data-id="MT13_1">În ziua aceea, ieşind Iisus din casă, şedea lângă mare.</span>
<span class="v-num v-2">2&nbsp;</span><span class="v MT13_2" data-id="MT13_2">Şi s-au adunat la El mulţimi multe, încât intrând în corabie şedea în ea şi toată mulţimea sta pe ţărm.</span>
<span class="v-num v-3">3&nbsp;</span><span class="v MT13_3" data-id="MT13_3">Şi le-a grăit lor multe, în pilde, zicând: Iată a ieşit semănătorul să semene.</span>
<span class="v-num v-4">4&nbsp;</span><span class="v MT13_4" data-id="MT13_4">Şi pe când semăna, unele seminţe au căzut lângă drum şi au venit păsările şi le-au mâncat.</span>
<span class="v-num v-5">5&nbsp;</span><span class="v MT13_5" data-id="MT13_5">Altele au căzut pe loc pietros, unde n-aveau pământ mult şi îndată au răsărit, că n-aveau pământ adânc;</span>
<span class="v-num v-6">6&nbsp;</span><span class="v MT13_6" data-id="MT13_6">Iar când s-a ivit soarele, s-au pălit de arşiţă şi, neavând rădăcină, s-au uscat.</span>
<span class="v-num v-7">7&nbsp;</span><span class="v MT13_7" data-id="MT13_7">Altele au căzut între spini, dar spinii au crescut şi le-au înăbuşit.</span>
<span class="v-num v-8">8&nbsp;</span><span class="v MT13_8" data-id="MT13_8">Altele au căzut pe pământ bun şi au dat rod: una o sută, alta şaizeci, alta treizeci.</span>
<span class="v-num v-9">9&nbsp;</span><span class="v MT13_9" data-id="MT13_9">Cine are urechi de auzit să audă.</span>
<span class="v-num v-10">10&nbsp;</span><span class="v MT13_10" data-id="MT13_10">Şi ucenicii, apropiindu-se de El, I-au zis: De ce le vorbeşti lor în pilde?</span>
<span class="v-num v-11">11&nbsp;</span><span class="v MT13_11" data-id="MT13_11">Iar El, răspunzând, le-a zis: Pentru că vouă vi s-a dat să cunoaşteţi tainele împărăţiei cerurilor, pe când acestora nu li s-a dat.</span>
<span class="v-num v-12">12&nbsp;</span><span class="v MT13_12" data-id="MT13_12">Căci celui ce are i se va da şi-i va prisosi, iar de la cel ce nu are, şi ce are i se va lua.</span>
<span class="v-num v-13">13&nbsp;</span><span class="v MT13_13" data-id="MT13_13">De aceea le vorbesc în pilde, că, văzând, nu văd şi, auzind, nu aud, nici nu înţeleg.</span>
<span class="v-num v-14">14&nbsp;</span><span class="v MT13_14" data-id="MT13_14">Şi se împlineşte cu ei proorocia lui Isaia, care zice: "Cu urechile veţi auzi, dar nu veţi înţelege, şi cu ochii vă veţi uita, dar nu veţi vedea".</span>
<span class="v-num v-15">15&nbsp;</span><span class="v MT13_15" data-id="MT13_15">Căci inima acestui popor s-a învârtoşat şi cu urechile aude greu şi ochii lui s-au închis, ca nu cumva să vadă cu ochii şi să audă cu urechile şi cu inima să înţeleagă şi să se întoarcă, şi Eu să-i tămăduiesc pe ei.</span>
<span class="v-num v-16">16&nbsp;</span><span class="v MT13_16" data-id="MT13_16">Dar fericiţi sunt ochii voştri că văd şi urechile voastre că aud.</span>
<span class="v-num v-17">17&nbsp;</span><span class="v MT13_17" data-id="MT13_17">Căci adevărat grăiesc vouă că mulţi prooroci şi drepţi au dorit să vadă cele ce priviţi voi, şi n-au văzut, şi să audă cele ce auziţi voi, şi n-au auzit.</span>
<span class="v-num v-18">18&nbsp;</span><span class="v MT13_18" data-id="MT13_18">Voi, deci, ascultaţi pilda semănătorului:</span>
<span class="v-num v-19">19&nbsp;</span><span class="v MT13_19" data-id="MT13_19">De la oricine aude cuvântul împărăţiei şi nu-l înţelege, vine cel viclean şi răpeşte ce s-a semănat în inima lui; aceasta este sămânţa semănată lângă drum.</span>
<span class="v-num v-20">20&nbsp;</span><span class="v MT13_20" data-id="MT13_20">Cea semănată pe loc pietros este cel care aude cuvântul şi îndată îl primeşte cu bucurie,</span>
<span class="v-num v-21">21&nbsp;</span><span class="v MT13_21" data-id="MT13_21">Dar nu are rădăcină în sine, ci ţine până la o vreme şi, întâmplându-se strâmtorare sau prigoană pentru cuvânt, îndată se sminteşte.</span>
<span class="v-num v-22">22&nbsp;</span><span class="v MT13_22" data-id="MT13_22">Cea semănată în spini este cel care aude cuvântul, dar grija acestei lumi şi înşelăciunea avuţiei înăbuşă cuvântul şi îl face neroditor.</span>
<span class="v-num v-23">23&nbsp;</span><span class="v MT13_23" data-id="MT13_23">Iar sămânţa semănată în pământ bun este cel care aude cuvântul şi-l înţelege, deci care aduce rod şi face: unul o sută, altul şaizeci, altul treizeci.</span>
<span class="v-num v-24">24&nbsp;</span><span class="v MT13_24" data-id="MT13_24">Altă pildă le-a pus lor înainte, zicând: Asemenea este împărăţia cerurilor omului care a semănat sămânţă bună în ţarina sa.</span>
<span class="v-num v-25">25&nbsp;</span><span class="v MT13_25" data-id="MT13_25">Dar pe când oamenii dormeau, a venit vrăjmaşul lui, a semănat neghină printre grâu şi s-a dus.</span>
<span class="v-num v-26">26&nbsp;</span><span class="v MT13_26" data-id="MT13_26">Iar dacă a crescut paiul şi a făcut rod, atunci s-a arătat şi neghina.</span>
<span class="v-num v-27">27&nbsp;</span><span class="v MT13_27" data-id="MT13_27">Venind slugile stăpânului casei, i-au zis: Doamne, n-ai semănat tu, oare, sămânţă bună în ţarina ta? De unde dar are neghină?</span>
<span class="v-num v-28">28&nbsp;</span><span class="v MT13_28" data-id="MT13_28">Iar el le-a răspuns: Un om vrăjmaş a făcut aceasta. Slugile i-au zis: Voieşti deci să ne ducem şi s-o plivim?</span>
<span class="v-num v-29">29&nbsp;</span><span class="v MT13_29" data-id="MT13_29">El însă a zis: Nu, ca nu cumva, plivind neghina, să smulgeţi odată cu ea şi grâul.</span>
<span class="v-num v-30">30&nbsp;</span><span class="v MT13_30" data-id="MT13_30">Lăsaţi să crească împreună şi grâul şi neghina, până la seceriş, şi la vremea secerişului voi zice secerătorilor: Pliviţi întâi neghina şi legaţi-o în snopi ca s-o ardem, iar grâul adunaţi-l în jitniţa mea.</span>
<span class="v-num v-31">31&nbsp;</span><span class="v MT13_31" data-id="MT13_31">O altă pildă le-a pus înainte, zicând: Împărăţia cerurilor este asemenea grăuntelui de muştar, pe care, luându-l, omul l-a semănat în ţarina sa,</span>
<span class="v-num v-32">32&nbsp;</span><span class="v MT13_32" data-id="MT13_32">Şi care este mai mic decât toate seminţele, dar când a crescut este mai mare decât toate legumele şi se face pom, încât vin păsările cerului şi se sălăşluiesc în ramurile lui.</span>
<span class="v-num v-33">33&nbsp;</span><span class="v MT13_33" data-id="MT13_33">Altă pildă le-a spus lor: Asemenea este împărăţia cerurilor aluatului pe care, luându-l, o femeie l-a ascuns în trei măsuri de făină, până ce s-a dospit toată.</span>
<span class="v-num v-34">34&nbsp;</span><span class="v MT13_34" data-id="MT13_34">Toate acestea le-a vorbit Iisus mulţimilor în pilde, şi fără pildă nu le grăia nimic,</span>
<span class="v-num v-35">35&nbsp;</span><span class="v MT13_35" data-id="MT13_35">Ca să se împlinească ce s-a spus prin proorocul care zice: "Deschide-voi în pilde gura Mea, spune-voi cele ascunse de la întemeierea lumii".</span>
<span class="v-num v-36">36&nbsp;</span><span class="v MT13_36" data-id="MT13_36">După aceea, lăsând mulţimile, a venit în casă, iar ucenicii Lui s-au apropiat de El, zicând: Lămureşte-ne nouă pilda cu neghina din ţarină.</span>
<span class="v-num v-37">37&nbsp;</span><span class="v MT13_37" data-id="MT13_37">El, răspunzând, le-a zis: Cel ce seamănă sămânţa cea bună este Fiul Omului.</span>
<span class="v-num v-38">38&nbsp;</span><span class="v MT13_38" data-id="MT13_38">Ţarina este lumea; sămânţa cea bună sunt fiii împărăţiei; iar neghina sunt fiii celui rău.</span>
<span class="v-num v-39">39&nbsp;</span><span class="v MT13_39" data-id="MT13_39">Duşmanul care a semănat-o este diavolul; secerişul este sfârşitul lumii, iar secerătorii sunt îngerii.</span>
<span class="v-num v-40">40&nbsp;</span><span class="v MT13_40" data-id="MT13_40">Şi, după cum se alege neghina şi se arde în foc, aşa va fi la sfârşitul veacului.</span>
<span class="v-num v-41">41&nbsp;</span><span class="v MT13_41" data-id="MT13_41">Trimite-va Fiul Omului pe îngerii Săi, vor culege din împărăţia Lui toate smintelile şi pe cei ce fac fărădelegea,</span>
<span class="v-num v-42">42&nbsp;</span><span class="v MT13_42" data-id="MT13_42">Şi-i vor arunca pe ei în cuptorul cu foc; acolo va fi plângerea şi scrâşnirea dinţilor.</span>
<span class="v-num v-43">43&nbsp;</span><span class="v MT13_43" data-id="MT13_43">Atunci cei drepţi vor străluci ca soarele în împărăţia Tatălui lor. Cel ce are urechi de auzit să audă.</span>
<span class="v-num v-44">44&nbsp;</span><span class="v MT13_44" data-id="MT13_44">Asemenea este împărăţia cerurilor cu o comoară ascunsă în ţarină, pe care, găsind-o un om, a ascuns-o, şi de bucuria ei se duce şi vinde tot ce are şi cumpără ţarina aceea.</span>
<span class="v-num v-45">45&nbsp;</span><span class="v MT13_45" data-id="MT13_45">Iarăşi asemenea este împărăţia cerurilor cu un neguţător care caută mărgăritare bune.</span>
<span class="v-num v-46">46&nbsp;</span><span class="v MT13_46" data-id="MT13_46">Şi aflând un mărgăritar de mult preţ, s-a dus, a vândut toate câte avea şi l-a cumpărat.</span>
<span class="v-num v-47">47&nbsp;</span><span class="v MT13_47" data-id="MT13_47">Asemenea este iarăşi împărăţia cerurilor cu un năvod aruncat în mare şi care adună tot felul de peşti.</span>
<span class="v-num v-48">48&nbsp;</span><span class="v MT13_48" data-id="MT13_48">Iar când s-a umplut, l-au tras pescarii la mal şi, şezând, au ales în vase pe cei buni, iar pe cei răi i-au aruncat afară.</span>
<span class="v-num v-49">49&nbsp;</span><span class="v MT13_49" data-id="MT13_49">Aşa va fi la sfârşitul veacului: vor ieşi îngerii şi vor despărţi pe cei răi din mijlocul celor drepţi.</span>
<span class="v-num v-50">50&nbsp;</span><span class="v MT13_50" data-id="MT13_50">Şi îi vor arunca în cuptorul cel de foc; acolo va fi plângerea şi scrâşnirea dinţilor.</span>
<span class="v-num v-51">51&nbsp;</span><span class="v MT13_51" data-id="MT13_51">Înţeles-aţi toate acestea? Zis-au Lui: Da, Doamne.</span>
<span class="v-num v-52">52&nbsp;</span><span class="v MT13_52" data-id="MT13_52">Iar El le-a zis: De aceea, orice cărturar cu învăţătură despre împărăţia cerurilor este asemenea unui om gospodar, care scoate din vistieria sa noi şi vechi.</span>
<span class="v-num v-53">53&nbsp;</span><span class="v MT13_53" data-id="MT13_53">Iar după ce Iisus a sfârşit aceste pilde, a trecut de acolo.</span>
<span class="v-num v-54">54&nbsp;</span><span class="v MT13_54" data-id="MT13_54">Şi venind în patria Sa, îi învăţa pe ei în sinagoga lor, încât ei erau uimiţi şi ziceau: De unde are El înţelepciunea aceasta şi puterile?</span>
<span class="v-num v-55">55&nbsp;</span><span class="v MT13_55" data-id="MT13_55">Au nu este Acesta fiul teslarului? Au nu se numeşte mama Lui Maria şi fraţii (verii) Lui: Iacov şi Iosif şi Simon şi Iuda?</span>
<span class="v-num v-56">56&nbsp;</span><span class="v MT13_56" data-id="MT13_56">Şi surorile (verişoarele) Lui au nu sunt toate la noi? Deci, de unde are El toate acestea?</span>
<span class="v-num v-57">57&nbsp;</span><span class="v MT13_57" data-id="MT13_57">Şi se sminteau întru El. Iar Iisus le-a zis: Nu este prooroc dispreţuit decât în patria lui şi în casa lui.</span>
<span class="v-num v-58">58&nbsp;</span><span class="v MT13_58" data-id="MT13_58">Şi n-a făcut acolo multe minuni, din pricina necredinţei lor.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="MT12.html">&lt;</a>
<a class="home" href="index.html">=</a>
<a class="next" href="MT14.html">&gt;</a>
</div></div>
</body>
</html>