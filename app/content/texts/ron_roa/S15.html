<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNTÂI A REGILOR 5 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="S1.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="S1.html">CARTEA ÎNTÂI A REGILOR 5</a><a class="prev" href="S14.html">&lt;</a>
<a class="home" href="index.html">=</a>
<a class="next" href="S16.html">&gt;</a>
</div></div>
<div class="section chapter S1 S15 ron_roa ron " dir="ltr" lang="ron" data-id="S15" data-nextid="S16" data-previd="S14">
<div class="c">5</div>
<div class="p">
<span class="v-num v-1">1&nbsp;</span><span class="v S15_1" data-id="S15_1">Filistenii au luat chivotul lui Dumnezeu şi l-au dus de la Eben-Ezer la Aşdod .</span>
<span class="v-num v-2">2&nbsp;</span><span class="v S15_2" data-id="S15_2">Şi au luat Filistenii chivotul Domnului şi l-au adus în casa lui Dagon ; şi l-au aşezat lângă Dagon.</span>
<span class="v-num v-3">3&nbsp;</span><span class="v S15_3" data-id="S15_3">Iar poporul Aşdodului s'au sculat a doua zi devreme şi au intrat în casa lui Dagon şi s'au uitat; şi, iată, Dagon zăcea căzut cu faţa la pământ înaintea chivotului Domnului. Şi l-au ridicat pe Dagon şi l-au pus la locul lui. Dar mâna Domnului era grea asupra celor din Aşdod şi i-a rănit şi i-a lovit cu buboaie'n şezut .</span>
<span class="v-num v-4">4&nbsp;</span><span class="v S15_4" data-id="S15_4">Şi a fost că a doua zi, sculându-se ei dis-de-dimineaţă, iată, Dagon zăcea din nou cu faţa la pământ înaintea chivotului legământului Domnului; dar capul lui Dagon şi amândouă tălpile picioarelor lui zăceau rupte pe dunga pragului; şi amândouă palmele mâinilor lui căzuseră pe podele; doar spinarea lui Dagon mai rămăsese.</span>
<span class="v-num v-5">5&nbsp;</span><span class="v S15_5" data-id="S15_5">(Iată de ce, până'n ziua de azi, preoţii lui Dagon - şi tot cel ce intră în casa lui Dagon - nu calcă pe pragul casei lui Dagon, în Aşdod, ci păşesc peste el).</span>
<span class="v-num v-6">6&nbsp;</span><span class="v S15_6" data-id="S15_6">Iar mâna Domnului era grea asupra celor din Aşdod şi i-a lovit şi i-a spuzit cu bube; şoarecii s'au înmulţit în ţară şi s'a lăţit în cetate o groază de moarte.</span>
<span class="v-num v-7">7&nbsp;</span><span class="v S15_7" data-id="S15_7">Şi dacă au văzut oamenii Aşdodului că aşa era, au zis: "Chivotul Dumnezeului lui Israel nu va rămâne cu noi, căci grea este mâna Lui asupra noastră şi asupra lui Dagon, dumnezeul nostru".</span>
<span class="v-num v-8">8&nbsp;</span><span class="v S15_8" data-id="S15_8">Şi, trimiţând, au adunat la ei pe mai-marii Filistenilor şi le-au zis: "Ce vom face cu chivotul Dumnezeului lui Israel?" Iar cei din Gat au zis: "Chivotul lui Dumnezeu să fie strămutat la noi!" Atunci chivotul Dumnezeului lui Israel a fost strămutat la Gat .</span>
<span class="v-num v-9">9&nbsp;</span><span class="v S15_9" data-id="S15_9">Şi a fost că după ce s'a strămutat chivotul, mâna Domnului a venit asupra cetăţii: tulburare mare foarte; şi i-a lovit pe oamenii cetăţii - mari şi mici -, cu buboaie'n şezut i-a lovit.</span>
<span class="v-num v-10">10&nbsp;</span><span class="v S15_10" data-id="S15_10">Şi au trimis chivotul lui Dumnezeu la Ecron . Şi a fost că după ce chivotul lui Dumnezeu a intrat în Ecron, oamenii Ecronului au strigat, zicând: "De ce aţi adus la noi chivotul Dumnezeului lui Israel?: ca să ne omorâţi, pe noi şi tot poporul nostru?"</span>
<span class="v-num v-11">11&nbsp;</span><span class="v S15_11" data-id="S15_11">Şi, trimiţând, i-au adunat pe toţi mai-marii Filistenilor şi le-au zis: "Duceţi de aici chivotul Dumnezeului lui Israel!; să stea acolo unde-i este locul şi să nu ne omoare, pe noi şi tot poporul nostru!" Că spaimă de moarte se făcuse în toată cetatea, mare şi grea, de îndată ce chivotul Dumnezeului lui Israel a intrat în ea.</span>
<span class="v-num v-12">12&nbsp;</span><span class="v S15_12" data-id="S15_12">Iar cei vii - cei care nu muriseră - aveau buboaie'n şezut, iar strigătul cetăţii se urca pân' la cer.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="S14.html">&lt;</a>
<a class="home" href="index.html">=</a>
<a class="next" href="S16.html">&gt;</a>
</div></div>
</body>
</html>