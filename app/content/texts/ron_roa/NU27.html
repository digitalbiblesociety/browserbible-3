<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>NUMERELE (A PATRA CARTE A LUI MOISE) 27 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="NU.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="NU.html">NUMERELE (A PATRA CARTE A LUI MOISE) 27</a><a class="prev" href="NU26.html">&lt;</a>
<a class="home" href="index.html">=</a>
<a class="next" href="NU28.html">&gt;</a>
</div></div>
<div class="section chapter NU NU27 ron_roa ron " dir="ltr" lang="ron" data-id="NU27" data-nextid="NU28" data-previd="NU26">
<div class="c">27</div>
<div class="p">
<span class="v-num v-1">1&nbsp;</span><span class="v NU27_1" data-id="NU27_1">Atunci au venit fetele lui Salfaad, fiul lui Hefer, fiul lui Galaad, fiul lui Machir, din neamul lui Manase, fiul lui Iosif (iată şi numele lor: Mahla, Noa, Hogla, Milca şi Tirţa).</span>
<span class="v-num v-2">2&nbsp;</span><span class="v NU27_2" data-id="NU27_2">Şi stând ele înaintea lui Moise, a lui Eleazar preotul, înaintea căpeteniilor şi înaintea întregii adunări, la uşa cortului mărturiei, au zis:</span>
<span class="v-num v-3">3&nbsp;</span><span class="v NU27_3" data-id="NU27_3">"Tatăl nostru a murit în pustie; el n'a făcut parte din adunătura celor ce s'au ridicat împotriva Domnului, adică adunătura lui Core, ci a murit din pricina propriilor sale păcate, iar feciori nu i s'au născut.</span>
<span class="v-num v-4">4&nbsp;</span><span class="v NU27_4" data-id="NU27_4">Aşadar, pentru ca numele tatălui nostru să nu piară din neamul său pentru aceea că nu are fii, daţi-ne şi nouă moşie între fraţii tatălui nostru!"</span>
<span class="v-num v-5">5&nbsp;</span><span class="v NU27_5" data-id="NU27_5">Moise însă a adus pricina lor înaintea Domnului;</span>
<span class="v-num v-6">6&nbsp;</span><span class="v NU27_6" data-id="NU27_6">iar Domnul a grăit către Moise, zicând:</span>
<span class="v-num v-7">7&nbsp;</span><span class="v NU27_7" data-id="NU27_7">"Drept au grăit fetele lui Salfaad: dă-le să aibă moştenire între fraţii tatălui lor: fă-le ca parte moşia tatălui lor.</span>
<span class="v-num v-8">8&nbsp;</span><span class="v NU27_8" data-id="NU27_8">Iar fiilor lui Israel să le grăieşti aşa: De va muri cineva fără să aibă feciori, moşia lui i-o veţi da fiicei sale.</span>
<span class="v-num v-9">9&nbsp;</span><span class="v NU27_9" data-id="NU27_9">Iar de nu are nici fiică, moşia lui să i-o daţi fratelui său.</span>
<span class="v-num v-10">10&nbsp;</span><span class="v NU27_10" data-id="NU27_10">Iar dacă nu va avea nici fraţi, moşia o veţi da fratelui tatălui său.</span>
<span class="v-num v-11">11&nbsp;</span><span class="v NU27_11" data-id="NU27_11">Iar dacă tatăl său nu are fraţi, moşia o veţi da rudeniei celei mai apropiate din neamul lui, ca să moştenească cele ce sunt ale lui. Aceasta va fi pentru fiii lui Israel o rânduială de drept: aşa cum Domnul i-a poruncit lui Moise ".</span>
<span class="v-num v-12">12&nbsp;</span><span class="v NU27_12" data-id="NU27_12">Apoi a zis Domnul către Moise: "Suie-te pe muntele de dincolo (acela-i muntele Nebo) , şi priveşte ţara Canaanului pe care Eu le-o dau fiilor lui Israel ca moştenire.</span>
<span class="v-num v-13">13&nbsp;</span><span class="v NU27_13" data-id="NU27_13">Iar după ce o vei vedea, te vei adăuga şi tu la poporul tău, aşa cum s'a adăugat Aaron, fratele tău, pe muntele Hor,</span>
<span class="v-num v-14">14&nbsp;</span><span class="v NU27_14" data-id="NU27_14">pentru că v'aţi împotrivit poruncii Mele în pustia Sin la vremea'ntărâtării obşteşti asupra sfinţeniei Mele: nu aţi făcut în aşa fel, încât sfinţenia Mea să se arate sub ochii lor prin ape (adică la apele Meriba de la Cadeş, în pustia Sin)".</span>
<span class="v-num v-15">15&nbsp;</span><span class="v NU27_15" data-id="NU27_15">Zis-a Moise către Domnul:</span>
<span class="v-num v-16">16&nbsp;</span><span class="v NU27_16" data-id="NU27_16">"Domnul, Dumnezeul duhurilor şi a tot trupul, să rânduiască peste obştea aceasta un om</span>
<span class="v-num v-17">17&nbsp;</span><span class="v NU27_17" data-id="NU27_17">care'n fruntea ei să iasă şi'n fruntea ei să intre, care să-i ducă şi să-i aducă, pentru ca să nu rămână obştea Domnului ca nişte oi fără păstor".</span>
<span class="v-num v-18">18&nbsp;</span><span class="v NU27_18" data-id="NU27_18">Iar Domnul a zis către Moise: "Ia-ţi pe Iosua, fiul lui Navi, om cu duh într'însul, pune-ţi mâinile peste el</span>
<span class="v-num v-19">19&nbsp;</span><span class="v NU27_19" data-id="NU27_19">şi du-l în faţa lui Eleazar preotul; şi'n faţa întregii adunări îi vei da porunci şi'n faţa lor vei da porunci asupră-i;</span>
<span class="v-num v-20">20&nbsp;</span><span class="v NU27_20" data-id="NU27_20">şi dă-i ceva din măreţia ta, pentru ca'n felul acesta fiii lui Israel să asculte de el.</span>
<span class="v-num v-21">21&nbsp;</span><span class="v NU27_21" data-id="NU27_21">El va sta în faţa lui Eleazar preotul, pe care'n faţa Domnului îl va întreba despre rostirea prin Urim : prin rostirea acestuia va ieşi şi prin rostirea acestuia va intra, el şi'mpreună cu el toţi fiii lui Israel: toată obştea".</span>
<span class="v-num v-22">22&nbsp;</span><span class="v NU27_22" data-id="NU27_22">Şi a făcut Moise aşa cum i-a poruncit Domnul Dumnezeu: l-a luat pe Iosua şi l-a pus în faţa lui Eleazar preotul şi'n faţa întregii adunări.</span>
<span class="v-num v-23">23&nbsp;</span><span class="v NU27_23" data-id="NU27_23">Şi-a pus mâinile peste el şi l-a rânduit aşa cum Domnul poruncise prin Moise.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="NU26.html">&lt;</a>
<a class="home" href="index.html">=</a>
<a class="next" href="NU28.html">&gt;</a>
</div></div>
</body>
</html>