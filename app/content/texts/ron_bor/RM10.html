<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>ROMANI 10 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="RM.html">Biblia Ortodoxă Română Sinodală (2006)</a><a class="location" href="RM.html">ROMANI 10</a><a class="prev" href="RM9.html">&lt;</a>
<a class="home" href="index.html">=</a>
<a class="next" href="RM11.html">&gt;</a>
</div></div>
<div class="section chapter RM RM10 ron_bor ron " dir="ltr" lang="ro" data-id="RM10" data-nextid="RM11" data-previd="RM9">
<div class="c">10</div>
<div class="p">
<span class="v-num v-1">1&nbsp;</span><span class="v RM10_1" data-id="RM10_1">Fraţilor, bunăvoinţa inimii mele şi rugăciunea mea către Dumnezeu, pentru Israel, este spre mântuire.</span>
<span class="v-num v-2">2&nbsp;</span><span class="v RM10_2" data-id="RM10_2">Căci le mărturisesc că au râvnă pentru Dumnezeu, dar sunt fără cunoştinţă.</span>
<span class="v-num v-3">3&nbsp;</span><span class="v RM10_3" data-id="RM10_3">Deoarece, necunoscând dreptatea lui Dumnezeu şi căutând să statornicească dreptatea lor, dreptăţii lui Dumnezeu ei nu s-au supus.</span>
<span class="v-num v-4">4&nbsp;</span><span class="v RM10_4" data-id="RM10_4">Căci sfârşitul Legii este Hristos, spre dreptate tot celui ce crede.</span>
<span class="v-num v-5">5&nbsp;</span><span class="v RM10_5" data-id="RM10_5">Căci Moise scrie despre dreptatea care vine din lege, că: "Omul care o va îndeplini va trăi prin ea".</span>
<span class="v-num v-6">6&nbsp;</span><span class="v RM10_6" data-id="RM10_6">Iar dreptatea din credinţă grăieşte aşa: "Să nu zici în inima ta: Cine se va sui la cer?", ca adică să coboare pe Hristos!</span>
<span class="v-num v-7">7&nbsp;</span><span class="v RM10_7" data-id="RM10_7">Sau: "Cine se va coborî întru adânc?", ca să ridice pe Hristos din morţi!</span>
<span class="v-num v-8">8&nbsp;</span><span class="v RM10_8" data-id="RM10_8">Dar ce zice Scriptura? "Aproape este de tine cuvântul, în gura ta şi în inima ta", - adică cuvântul credinţei pe care-l propovăduim.</span>
<span class="v-num v-9">9&nbsp;</span><span class="v RM10_9" data-id="RM10_9">Că de vei mărturisi cu gura ta că Iisus este Domnul şi vei crede în inima ta că Dumnezeu L-a înviat pe El din morţi, te vei mântui.</span>
<span class="v-num v-10">10&nbsp;</span><span class="v RM10_10" data-id="RM10_10">Căci cu inima se crede spre dreptate, iar cu gura se mărturiseşte spre mântuire.</span>
<span class="v-num v-11">11&nbsp;</span><span class="v RM10_11" data-id="RM10_11">Căci zice Scriptura: "Tot cel ce crede în El nu se va ruşina".</span>
<span class="v-num v-12">12&nbsp;</span><span class="v RM10_12" data-id="RM10_12">Căci nu este deosebire între iudeu şi elin, pentru că Acelaşi este Domnul tuturor, Care îmbogăţeşte pe toţi cei ce-L cheamă pe El.</span>
<span class="v-num v-13">13&nbsp;</span><span class="v RM10_13" data-id="RM10_13">Căci: "Oricine va chema numele Domnului se va mântui".</span>
<span class="v-num v-14">14&nbsp;</span><span class="v RM10_14" data-id="RM10_14">Dar cum vor chema numele Aceluia în Care încă n-au crezut? Şi cum vor crede în Acela de Care n-au auzit? Şi cum vor auzi, fără propovăduitor?</span>
<span class="v-num v-15">15&nbsp;</span><span class="v RM10_15" data-id="RM10_15">Şi cum vor propovădui, de nu vor fi trimişi? Precum este scris: "Cât de frumoase sunt picioarele celor ce vestesc pacea, ale celor ce vestesc cele bune!"</span>
<span class="v-num v-16">16&nbsp;</span><span class="v RM10_16" data-id="RM10_16">Dar nu toţi s-au supus Evangheliei, căci Isaia zice: "Doamne, cine a crezut celor auzite de la noi?"</span>
<span class="v-num v-17">17&nbsp;</span><span class="v RM10_17" data-id="RM10_17">Prin urmare, credinţa este din auzire, iar auzirea prin cuvântul lui Hristos.</span>
<span class="v-num v-18">18&nbsp;</span><span class="v RM10_18" data-id="RM10_18">Dar întreb: Oare n-au auzit? Dimpotrivă: "În tot pământul a ieşit vestirea lor şi la marginile lumii cuvintele lor".</span>
<span class="v-num v-19">19&nbsp;</span><span class="v RM10_19" data-id="RM10_19">Dar zic: Nu cumva Israel n-a înţeles? Moise spune cel dintâi: "Voi întărâta râvna voastră prin cel ce nu este poporul (Meu) şi voi aţâţa mânia voastră cu un popor nepriceput".</span>
<span class="v-num v-20">20&nbsp;</span><span class="v RM10_20" data-id="RM10_20">Isaia îndrăzneşte şi zice: "Am fost aflat de cei ce nu Mă căutau şi M-am făcut arătat celor ce nu întrebau de Mine".</span>
<span class="v-num v-21">21&nbsp;</span><span class="v RM10_21" data-id="RM10_21">Dar către Israel zice: "Toată ziua întins-am mâinile Mele către un popor neascultător şi împotrivă grăitor".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="RM9.html">&lt;</a>
<a class="home" href="index.html">=</a>
<a class="next" href="RM11.html">&gt;</a>
</div></div>
</body>
</html>