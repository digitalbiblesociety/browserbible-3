<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNŢELEPCIUNII LUI ISUS, FIUL LUI SIRAH (ECCLESIASTICUL) 25 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="SR.html">Biblia Ortodoxă Română Sinodală (2006)</a><a class="location" href="SR.html">CARTEA ÎNŢELEPCIUNII LUI ISUS, FIUL LUI SIRAH (ECCLESIASTICUL) 25</a><a class="prev" href="SR24.html">&lt;</a>
<a class="home" href="index.html">=</a>
<a class="next" href="SR26.html">&gt;</a>
</div></div>
<div class="section chapter SR SR25 ron_bor ron " dir="ltr" lang="ro" data-id="SR25" data-nextid="SR26" data-previd="SR24">
<div class="c">25</div>
<div class="p">
<span class="v-num v-1">1&nbsp;</span><span class="v SR25_1" data-id="SR25_1">Cu trei lucruri m-am împodobit şi m-am sculat frumoasă înaintea Domnului şi înaintea oamenilor:</span>
<span class="v-num v-2">2&nbsp;</span><span class="v SR25_2" data-id="SR25_2">Unirea fraţilor, dragostea între prieteni şi bărbatul cu femeia care se înţeleg bine unul cu altul.</span>
<span class="v-num v-3">3&nbsp;</span><span class="v SR25_3" data-id="SR25_3">Iar trei lucruri a urât sufletul meu şi foarte m-am scârbit de viaţa lor:</span>
<span class="v-num v-4">4&nbsp;</span><span class="v SR25_4" data-id="SR25_4">Săracul trufaş, bogatul mincinos şi bătrânul desfrânat şi lipsit de înţelepciune.</span>
<span class="v-num v-5">5&nbsp;</span><span class="v SR25_5" data-id="SR25_5">În tinereţile tale n-ai adunat, şi cum vei afla la bătrâneţile tale?</span>
<span class="v-num v-6">6&nbsp;</span><span class="v SR25_6" data-id="SR25_6">Cât de frumos lucru este cărunteţelor judecata şi celor bătrâni a cunoaşte sfatul.</span>
<span class="v-num v-7">7&nbsp;</span><span class="v SR25_7" data-id="SR25_7">Cât este de frumoasă la cei bătrâni înţelepciunea şi la cei mari înţelegerea şi sfatul!</span>
<span class="v-num v-8">8&nbsp;</span><span class="v SR25_8" data-id="SR25_8">Cununa bătrâneţilor este cunoaşterea multor lucruri şi mărirea lor, frica Domnului.</span>
<span class="v-num v-9">9&nbsp;</span><span class="v SR25_9" data-id="SR25_9">Nouă cugetări am fericit în inima mea şi a zecea o voi grăi cu limba.</span>
<span class="v-num v-10">10&nbsp;</span><span class="v SR25_10" data-id="SR25_10">Omul care are bucurie de fii şi care trăieşte şi vede căderea vrăjmaşilor.</span>
<span class="v-num v-11">11&nbsp;</span><span class="v SR25_11" data-id="SR25_11">Fericit este cel care locuieşte cu femeie înţelegătoare şi care cu limba n-a alunecat şi care n-a slujit celui mai puţin vrednic decât sine.</span>
<span class="v-num v-12">12&nbsp;</span><span class="v SR25_12" data-id="SR25_12">Fericit este cel care a aflat înţelepciunea şi cel care o grăieşte la urechile celor care o ascultă.</span>
<span class="v-num v-13">13&nbsp;</span><span class="v SR25_13" data-id="SR25_13">Cât de mare este cel care a aflat înţelepciunea? Că nu este altul mai mare decât cel care se teme de Domnul.</span>
<span class="v-num v-14">14&nbsp;</span><span class="v SR25_14" data-id="SR25_14">Frica Domnului toate le covârşeşte şi cel care o ţine pe ea, cui se va asemăna?</span>
<span class="v-num v-15">15&nbsp;</span><span class="v SR25_15" data-id="SR25_15">Nici o rană nu este ca rana inimii şi nici o răutate nu este ca răutatea femeii.</span>
<span class="v-num v-16">16&nbsp;</span><span class="v SR25_16" data-id="SR25_16">Nici o asuprire nu este ca asuprirea celor care te urăsc şi nici o izbândă nu este ca izbânda vrăjmaşilor.</span>
<span class="v-num v-17">17&nbsp;</span><span class="v SR25_17" data-id="SR25_17">Nu este cap mai înveninat decât capul şarpelui şi nu este mânie ca mânia vrăjmaşului.</span>
<span class="v-num v-18">18&nbsp;</span><span class="v SR25_18" data-id="SR25_18">Mai bine voiesc a locui cu leu şi cu balaur, decât a locui cu femeia cea rea.</span>
<span class="v-num v-19">19&nbsp;</span><span class="v SR25_19" data-id="SR25_19">Răutatea femeii îi schimonoseşte obrazul şi-i întunecă faţa ca un sac.</span>
<span class="v-num v-20">20&nbsp;</span><span class="v SR25_20" data-id="SR25_20">Bărbatul ei şade la masă în mijlocul vecinilor şi fără voia lui geme amar.</span>
<span class="v-num v-21">21&nbsp;</span><span class="v SR25_21" data-id="SR25_21">Orice răutate este mică pe lângă răutatea femeii; soarta păcătosului să cadă pese ea.</span>
<span class="v-num v-22">22&nbsp;</span><span class="v SR25_22" data-id="SR25_22">Cum este suişul nisipos sub picioarele bătrânului, aşa este femeia limbută pentru bărbatul liniştit.</span>
<span class="v-num v-23">23&nbsp;</span><span class="v SR25_23" data-id="SR25_23">Nu căuta la frumuseţea femeii şi nu o pofti pentru frumuseţea ei.</span>
<span class="v-num v-24">24&nbsp;</span><span class="v SR25_24" data-id="SR25_24">Sminteală, urâciune şi ruşine este când femeia hrăneşte pe bărbatul său.</span>
<span class="v-num v-25">25&nbsp;</span><span class="v SR25_25" data-id="SR25_25">Inimă înfrântă şi faţă tristă şi rană inimii este femeia rea.</span>
<span class="v-num v-26">26&nbsp;</span><span class="v SR25_26" data-id="SR25_26">Mâini leneşe şi genunchi slăbănogi este femeia rea, care nu-şi fericeşte bărbatul său.</span>
<span class="v-num v-27">27&nbsp;</span><span class="v SR25_27" data-id="SR25_27">De la femeie este începutul păcatului şi prin ea toţi murim.</span>
<span class="v-num v-28">28&nbsp;</span><span class="v SR25_28" data-id="SR25_28">Nu da apei loc să iasă, nici femeii rele putere asupra ta.</span>
<span class="v-num v-29">29&nbsp;</span><span class="v SR25_29" data-id="SR25_29">De nu umblă după mâna ta, de la trupul tău depărteaz-o.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="SR24.html">&lt;</a>
<a class="home" href="index.html">=</a>
<a class="next" href="SR26.html">&gt;</a>
</div></div>
</body>
</html>