<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOV 32 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JB.html">Biblia Ortodoxă Română Sinodală (2006)</a><a class="location" href="JB.html">CARTEA LUI IOV 32</a><a class="prev" href="JB31.html">&lt;</a>
<a class="home" href="index.html">=</a>
<a class="next" href="JB33.html">&gt;</a>
</div></div>
<div class="section chapter JB JB32 ron_bor ron " dir="ltr" lang="ro" data-id="JB32" data-nextid="JB33" data-previd="JB31">
<div class="c">32</div>
<div class="p">
<span class="v-num v-1">1&nbsp;</span><span class="v JB32_1" data-id="JB32_1">Astfel, aceşti trei bărbaţi nu mai răspunseră nimic lui Iov, pentru că el se socotea fără vină.</span>
<span class="v-num v-2">2&nbsp;</span><span class="v JB32_2" data-id="JB32_2">Atunci se aprinse de mânie Elihu, fiul lui Baracheel din Buz, din familia lui Ram. Şi mânia lui se aprinse împotriva lui Iov, fiindcă el pretindea că este drept înaintea lui Dumnezeu,</span>
<span class="v-num v-3">3&nbsp;</span><span class="v JB32_3" data-id="JB32_3">Şi iarăşi se aprinse mânia lui împotriva celor trei prieteni ai lui Iov, fiindcă ei nu găseau nici un răspuns şi totuşi osândeau pe Iov.</span>
<span class="v-num v-4">4&nbsp;</span><span class="v JB32_4" data-id="JB32_4">Elihu însă aşteptase pe când ei vorbeau cu Iov, fiindcă ei erau mai în vârstă decât Elihu.</span>
<span class="v-num v-5">5&nbsp;</span><span class="v JB32_5" data-id="JB32_5">Dar când a văzut el că nu mai este nici un răspuns în gura celor trei oameni, atunci s-a aprins mânia lui.</span>
<span class="v-num v-6">6&nbsp;</span><span class="v JB32_6" data-id="JB32_6">Şi aşa Elihu, fiul lui Baracheel din Buz, a început a vorbi şi a zis: "Eu sunt tânăr şi voi sunteţi bătrâni, de aceea m-am sfiit şi m-am temut să vă dau pe faţă gândul meu.</span>
<span class="v-num v-7">7&nbsp;</span><span class="v JB32_7" data-id="JB32_7">Mi-am zis: vârsta trebuie să vorbească şi mulţimea anilor să ne înveţe înţelepciunea.</span>
<span class="v-num v-8">8&nbsp;</span><span class="v JB32_8" data-id="JB32_8">Dar duhul din om şi suflarea Celui Atotputernic dau priceperea.</span>
<span class="v-num v-9">9&nbsp;</span><span class="v JB32_9" data-id="JB32_9">Nu cei bătrâni sunt înţelepţi şi nici moşnegii nu sunt cei ce înţeleg totdeauna dreptatea.</span>
<span class="v-num v-10">10&nbsp;</span><span class="v JB32_10" data-id="JB32_10">Drept aceea am zis: Luaţi aminte la mine, voi arăta şi eu ce ştiu.</span>
<span class="v-num v-11">11&nbsp;</span><span class="v JB32_11" data-id="JB32_11">Iată că am aşteptat cuvintele voastre, am stat cu urechea aţintită la judecăţile voastre, pe când voi vă căutaţi ce aveaţi de spus.</span>
<span class="v-num v-12">12&nbsp;</span><span class="v JB32_12" data-id="JB32_12">Am stat cu ochii aţintiţi asupra voastră şi iată că nici unul n-a convins pe Iov, nici unul n-a răsturnat cuvintele lui;</span>
<span class="v-num v-13">13&nbsp;</span><span class="v JB32_13" data-id="JB32_13">De aceea să nu ziceţi: Noi am găsit înţelepciunea şi Dumnezeu ne dă învăţătura, iar nu un om.</span>
<span class="v-num v-14">14&nbsp;</span><span class="v JB32_14" data-id="JB32_14">Astfel, nu voi pune înainte nişte cuvinte ca acestea şi nu-i voi răspunde cu temeiurile voastre.</span>
<span class="v-num v-15">15&nbsp;</span><span class="v JB32_15" data-id="JB32_15">Ei au fost opăriţi, n-au mai răspuns nimic, cuvintele le-au fugit din gură</span>
<span class="v-num v-16">16&nbsp;</span><span class="v JB32_16" data-id="JB32_16">Şi eu am aşteptat! Dar pentru că ei nu mai vorbesc, fiindcă au stat pe loc şi nu mai răspund,</span>
<span class="v-num v-17">17&nbsp;</span><span class="v JB32_17" data-id="JB32_17">Voi zice şi eu ceva din partea mea, voi arăta şi eu ştiinţa mea,</span>
<span class="v-num v-18">18&nbsp;</span><span class="v JB32_18" data-id="JB32_18">Căci sunt plin de cuvinte până în gât şi duhul meu lăuntric îmi dă zor.</span>
<span class="v-num v-19">19&nbsp;</span><span class="v JB32_19" data-id="JB32_19">Iată că cugetul meu în mine este ca un vin care n-are pe unde să răsufle, ca un vin care sparge nişte burdufuri noi.</span>
<span class="v-num v-20">20&nbsp;</span><span class="v JB32_20" data-id="JB32_20">Voi vorbi deci ca să mă uşurez, voi deschide gura mea şi nu-l voi lăsa pe Iov fără răspuns.</span>
<span class="v-num v-21">21&nbsp;</span><span class="v JB32_21" data-id="JB32_21">Nu voi lua partea nimănui şi nu voi măguli pe nimeni,</span>
<span class="v-num v-22">22&nbsp;</span><span class="v JB32_22" data-id="JB32_22">Căci nu mă pricep să linguşesc, altfel într-o clipeală m-ar smulge Ziditorul meu.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JB31.html">&lt;</a>
<a class="home" href="index.html">=</a>
<a class="next" href="JB33.html">&gt;</a>
</div></div>
</body>
</html>