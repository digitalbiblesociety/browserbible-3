<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>ISAIA 63 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="IS.html">Biblia Ortodoxă Română Sinodală (2006)</a><a class="location" href="IS.html">ISAIA 63</a><a class="prev" href="IS62.html">&lt;</a>
<a class="home" href="index.html">=</a>
<a class="next" href="IS64.html">&gt;</a>
</div></div>
<div class="section chapter IS IS63 ron_bor ron " dir="ltr" lang="ro" data-id="IS63" data-nextid="IS64" data-previd="IS62">
<div class="c">63</div>
<div class="p">
<span class="v-num v-1">1&nbsp;</span><span class="v IS63_1" data-id="IS63_1">Cine este Cel ce vine împurpurat, cu veşmintele Sale mai roşii decât ale celui ce culege la vie, cu podoabă în îmbrăcămintea Lui şi mândru de belşugul puterii Lui? "Eu sunt Acela al Cărui cuvânt este dreptatea şi puternic este să răscumpere!"</span>
<span class="v-num v-2">2&nbsp;</span><span class="v IS63_2" data-id="IS63_2">Pentru ce ai îmbrăcămintea roşie şi veşmântul Tău este roşu ca al celui care calcă în teasc?</span>
<span class="v-num v-3">3&nbsp;</span><span class="v IS63_3" data-id="IS63_3">"Singur am călcat în teasc şi dintre popoare nimeni nu era cu Mine; şi i-am călcat în mânia Mea, i-am strivit în urgia Mea, încât sângele lor a râşnit pe veşmântul Meu, şi Mi-am pătat toate hainele Mele.</span>
<span class="v-num v-4">4&nbsp;</span><span class="v IS63_4" data-id="IS63_4">Căci o zi de răzbunare era sortită în inima Mea şi anul răscumpărării sosise.</span>
<span class="v-num v-5">5&nbsp;</span><span class="v IS63_5" data-id="IS63_5">Priveam în jur: nici un ajutor! Mă cuprindea mirarea: nici un sprijin! Atunci braţul Meu M-a ajutat şi urgia Mea sprijin Mi-a fost.</span>
<span class="v-num v-6">6&nbsp;</span><span class="v IS63_6" data-id="IS63_6">În mânia Mea am călcat în picioare popoare şi le-am zdrobit în urgia Mea Şi Sângele lor l-am împrăştiat pe pământ".</span>
<span class="v-num v-7">7&nbsp;</span><span class="v IS63_7" data-id="IS63_7">Voi pomeni îndurările Domnului, faptele Lui minunate, după tot ce a făcut Domnul pentru noi şi pentru marea bunătate pe care El ne-a mărturisit-o în milostivirea Sa şi după mulţimea milelor Sale.</span>
<span class="v-num v-8">8&nbsp;</span><span class="v IS63_8" data-id="IS63_8">Şi a zis: "Cu adevărat ei sunt poporul Meu, fii care nu vor fi necredincioşi!"</span>
<span class="v-num v-9">9&nbsp;</span><span class="v IS63_9" data-id="IS63_9">Şi El le-a fost izbăvitor în toate strâmtorările lor. Şi n-a fost un trimis şi nici un înger, ci faţa Lui i-a mântuit. Intru iubirea Lui şi întru îndurarea Lui El i-a răscumpărat, i-a ridicat şi i-a purtat în toată vremea de demult.</span>
<span class="v-num v-10">10&nbsp;</span><span class="v IS63_10" data-id="IS63_10">Dar ei s-au răzvrătit şi au amărât Duhul Lui cel sfânt, din ţare pricină El S-a făcut împotrivitorul lor şi s-a războit împotriva lor.</span>
<span class="v-num v-11">11&nbsp;</span><span class="v IS63_11" data-id="IS63_11">Atunci ei şi-au adus aminte de vremurile trecute, de sluga Sa Moise: Unde este Cel ce a scos din mare pe păstorul şi turma Sa? Unde este Cel ce a pus în mijlocul ei Duhul Său cel sfânt?</span>
<span class="v-num v-12">12&nbsp;</span><span class="v IS63_12" data-id="IS63_12">Cel Care a călăuzit dreapta lui Moise cu braţul Său slăvit? Cel Care a despicat apele înaintea lor ca să-Şi facă un nume veşnic?</span>
<span class="v-num v-13">13&nbsp;</span><span class="v IS63_13" data-id="IS63_13">Care i-a călăuzit prin adâncurile mării, ca pe un cal în pustiu şi ei nu s-au poticnit?</span>
<span class="v-num v-14">14&nbsp;</span><span class="v IS63_14" data-id="IS63_14">Ca dobitoacele care coboară la şes, aşa Duhul Domnului îi aducea la odihnă. Astfel ai povăţuit Tu pe poporul Tău, ca să-ţi faci un nume slăvit.</span>
<span class="v-num v-15">15&nbsp;</span><span class="v IS63_15" data-id="IS63_15">Priveşte din ceruri şi vezi, din locaşul Tău cel sfânt şi strălucit: Unde este râvna şi puterea Ta nesfârşită, zbuciumul lăuntrului Tău şi milostivirile Tale?</span>
<span class="v-num v-16">16&nbsp;</span><span class="v IS63_16" data-id="IS63_16">Pentru mine, acestea au încetat! Dar Tu eşti Părintele nostru! Avraam nu ştie nimic, Israel nu ne cunoaşte. Tu, Doamne, eşti Tatăl nostru, Mântuitorul rostru: acesta este numele Tău de totdeauna.</span>
<span class="v-num v-17">17&nbsp;</span><span class="v IS63_17" data-id="IS63_17">Pentru ce, Doamne, ne-ai lăsat să rătăcim departe de căile Tale şi ne-ai învârtoşat inimile noastre ca să nu ne temem de Tine? Întoarce-Te pentru robii Tăi, pentru seminţiile moştenirii Tale.</span>
<span class="v-num v-18">18&nbsp;</span><span class="v IS63_18" data-id="IS63_18">Pentru ce au păşit cei nelegiuiţi în templul Tău şi vrăjmaşii noştri au călcat în picioare altarul Tău?</span>
<span class="v-num v-19">19&nbsp;</span><span class="v IS63_19" data-id="IS63_19">Am ajuns ca unii peste care Tu de multă vreme nu mai stăpâneşti şi care nu mai sunt chemaţi cu numele Tău. Dacă ai rupe cerurile şi Te-ai pogorî, munţii s-ar cutremura!</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="IS62.html">&lt;</a>
<a class="home" href="index.html">=</a>
<a class="next" href="IS64.html">&gt;</a>
</div></div>
</body>
</html>