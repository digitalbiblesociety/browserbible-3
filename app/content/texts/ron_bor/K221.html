<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A PATRA A REGILOR 21 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="K2.html">Biblia Ortodoxă Română Sinodală (2006)</a><a class="location" href="K2.html">CARTEA A PATRA A REGILOR 21</a><a class="prev" href="K220.html">&lt;</a>
<a class="home" href="index.html">=</a>
<a class="next" href="K222.html">&gt;</a>
</div></div>
<div class="section chapter K2 K221 ron_bor ron " dir="ltr" lang="ro" data-id="K221" data-nextid="K222" data-previd="K220">
<div class="c">21</div>
<div class="p">
<span class="v-num v-1">1&nbsp;</span><span class="v K221_1" data-id="K221_1">Manase era de doisprezece ani când s-a făcut rege şi a domnit în Ierusalim cincizeci şi cinei de ani. Numele mamei lui era Hefţibah.</span>
<span class="v-num v-2">2&nbsp;</span><span class="v K221_2" data-id="K221_2">Acesta a făcut lucruri netrebnice înaintea Domnului, urmând urâciunile păgânilor pe care-i izgonise Domnul de la faţa fiilor lui Israel.</span>
<span class="v-num v-3">3&nbsp;</span><span class="v K221_3" data-id="K221_3">El a făcut din nou înălţimile pe care le stricase tatăl său Iezechia şi a aşezat jertfelnice pentru Baal; a făcut Aşere, cum făcuse şi Ahab, regele lui Israel, şi s-a închinat la toată oştirea cerească, slujind acesteia.</span>
<span class="v-num v-4">4&nbsp;</span><span class="v K221_4" data-id="K221_4">Apoi a zidit jertfelnice chiar şi în templul Domnului, de care zisese Domnul: "În Ierusalim voi pune numele Meu!"</span>
<span class="v-num v-5">5&nbsp;</span><span class="v K221_5" data-id="K221_5">Şi a făcut jertfelnice la toată oştirea cerului în amândouă curiile templului Domnului;</span>
<span class="v-num v-6">6&nbsp;</span><span class="v K221_6" data-id="K221_6">A trecut pe fiul său prin foc, a ghicit, a vrăjit, a adus oameni care se îndeletniceau cu chemarea morţilor şi vrăjitori şi a făcut şi alte multe lucruri urâte Domnului, ca să-L mânie.</span>
<span class="v-num v-7">7&nbsp;</span><span class="v K221_7" data-id="K221_7">După aceea chipul Aşerei pe care îl făcuse l-a aşezat în casa despre care Domnul îi zisese lui David şi lui Solomon, fiul lui: "În casa aceasta şi în Ierusalim, pe care l-am ales din toate seminţiile lui Israel, voi pune numele Meu pe vecie;</span>
<span class="v-num v-8">8&nbsp;</span><span class="v K221_8" data-id="K221_8">Şi nu voi mai da să calce picior de israelit afară din ţara pe care am dat-o părinţilor lor, de se vor sili să se poarte potrivit cu toate cele ce Eu le-am poruncit şi cu toată legea care le-a dat-o robul Meu Moise".</span>
<span class="v-num v-9">9&nbsp;</span><span class="v K221_9" data-id="K221_9">Dar ei n-au ascultat, ci i-a rătăcit Manase până într-atâta, încât ei s-au purtat mai rău decât acele popoare pe care Domnul le stârpise de la faţa fiilor lui Israel.</span>
<span class="v-num v-10">10&nbsp;</span><span class="v K221_10" data-id="K221_10">Atunci Domnul a grăit prin prooroci, robii Săi, şi a zis:</span>
<span class="v-num v-11">11&nbsp;</span><span class="v K221_11" data-id="K221_11">"Pentru că Manase, regele Iudei, a făcut astfel de urâciuni, mai rele decât tot ce au făcut Amoreii care au fost înainte de el, şi a vârât pe Iuda în păcat cu idolii lui,</span>
<span class="v-num v-12">12&nbsp;</span><span class="v K221_12" data-id="K221_12">De aceea aşa zice Domnul Dumnezeul lui Israel: Iată Eu voi aduce aşa rău asupra Ierusalimului şi asupra lui Iuda, încât celui ce va auzi îi vor ţiui amândouă urechile;</span>
<span class="v-num v-13">13&nbsp;</span><span class="v K221_13" data-id="K221_13">Şi voi întinde peste Ierusalim frânghia de măsurat a Samariei şi cumpăna casei lui Ahab, şi voi şterge Ierusalimul, aşa cum se şterge un vas şi se pune apoi cu gura în jos;</span>
<span class="v-num v-14">14&nbsp;</span><span class="v K221_14" data-id="K221_14">Şi voi lepăda rămăşita moştenirii Mele şi-i voi da în mâinile vrăjmaşilor lor, şi vor fi de pradă şi de jaf pentru toţi prietenii lor,</span>
<span class="v-num v-15">15&nbsp;</span><span class="v K221_15" data-id="K221_15">Pentru că au făcut lucruri netrebnice înaintea ochilor Mei şi M-au mâniat din ziua aceea când părinţii lor au ieşit din Egipt şi până în ziua aceasta".</span>
<span class="v-num v-16">16&nbsp;</span><span class="v K221_16" data-id="K221_16">Mai mult încă, Manase, pe lângă păcatul său de a fi dus pe Iuda în ispită, a vărsat şi foarte mult sânge nevinovat, încât a mânjit Ierusalimul de la o margine la alta.</span>
<span class="v-num v-17">17&nbsp;</span><span class="v K221_17" data-id="K221_17">Celelalte ştiri despre Manase şi despre toate câte a făcut el şi despre păcatele lui, în ce anume a păcătuit, sunt scrise în cartea faptelor regilor lui Iuda.</span>
<span class="v-num v-18">18&nbsp;</span><span class="v K221_18" data-id="K221_18">Apoi a răposat Manase cu părinţii săi şi a fost îngropat în grădina de lângă casa lui, în grădina lui Uza, iar în locul lui s-a făcut rege Amon, fiul său.</span>
<span class="v-num v-19">19&nbsp;</span><span class="v K221_19" data-id="K221_19">Amon era de douăzeci şi doi de ani când s-a făcut rege şi a domnit doi ani în Ierusalim. Numele mamei lui era Meşulemet, fiica lui Haruţ din Iotba.</span>
<span class="v-num v-20">20&nbsp;</span><span class="v K221_20" data-id="K221_20">Şi acesta a făcut lucruri netrebnice în ochii Domnului, cum făcuse şi Manase, tatăl său;</span>
<span class="v-num v-21">21&nbsp;</span><span class="v K221_21" data-id="K221_21">A umblat întocmai pe aceeaşi Cale pe care umblase şi tatăl său, slujind idolilor cărora slujise şi tatăl său şi închinându-se lor.</span>
<span class="v-num v-22">22&nbsp;</span><span class="v K221_22" data-id="K221_22">A părăsit pe Domnul Dumnezeul părinţilor săi şi n-a umblat în calea Domnului.</span>
<span class="v-num v-23">23&nbsp;</span><span class="v K221_23" data-id="K221_23">Dar slugile lui Amon s-au răzvrătit împotriva lui şi au ucis pe rege în casa lui.</span>
<span class="v-num v-24">24&nbsp;</span><span class="v K221_24" data-id="K221_24">Poporul însă a ucis pe toţi cei ce luaseră parte la răzvrătire împotriva regelui Amon şi a pus rege în locul lui pe Iosia, fiul lui.</span>
<span class="v-num v-25">25&nbsp;</span><span class="v K221_25" data-id="K221_25">Celelalte ştiri despre Amon şi despre cele ce a făcut el sunt scrise în cartea faptelor regilor lui Iuda.</span>
<span class="v-num v-26">26&nbsp;</span><span class="v K221_26" data-id="K221_26">Amon a fost îngropat în gropniţa lui, în grădina lui Uza, iar în locul lui s-a făcut rege Iosia, fiul lui.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="K220.html">&lt;</a>
<a class="home" href="index.html">=</a>
<a class="next" href="K222.html">&gt;</a>
</div></div>
</body>
</html>