<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNŢELEPCIUNII LUI ISUS, FIUL LUI SIRAH (ECCLESIASTICUL) 13 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="SR.html">Biblia Ortodoxă Română Sinodală (2006)</a><a class="location" href="SR.html">CARTEA ÎNŢELEPCIUNII LUI ISUS, FIUL LUI SIRAH (ECCLESIASTICUL) 13</a><a class="prev" href="SR12.html">&lt;</a>
<a class="home" href="index.html">=</a>
<a class="next" href="SR14.html">&gt;</a>
</div></div>
<div class="section chapter SR SR13 ron_bor ron " dir="ltr" lang="ro" data-id="SR13" data-nextid="SR14" data-previd="SR12">
<div class="c">13</div>
<div class="p">
<span class="v-num v-1">1&nbsp;</span><span class="v SR13_1" data-id="SR13_1">Cel care se atinge de smoală se va mânji şi cel care se însoţeşte cu cel trufaş asemenea lui va fi.</span>
<span class="v-num v-2">2&nbsp;</span><span class="v SR13_2" data-id="SR13_2">Povară mai grea decât poţi să nu ridici; aşa şi cu cel mai tare decât tine şi mai bogat nu te însoţi.</span>
<span class="v-num v-3">3&nbsp;</span><span class="v SR13_3" data-id="SR13_3">Cum se va întovărăşi oala de pământ cu căldarea? Căldarea va izbi oala, şi oala se va sparge.</span>
<span class="v-num v-4">4&nbsp;</span><span class="v SR13_4" data-id="SR13_4">Bogatul a făcut strâmbătate, şi tot el s-a mâniat.</span>
<span class="v-num v-5">5&nbsp;</span><span class="v SR13_5" data-id="SR13_5">Celui sărac i s-a făcut strâmbătate şi el se roagă pentru iertare.</span>
<span class="v-num v-6">6&nbsp;</span><span class="v SR13_6" data-id="SR13_6">Până îi vei fi de folos, va lucra cu tine; iar de vei ajunge sărac te va părăsi.</span>
<span class="v-num v-7">7&nbsp;</span><span class="v SR13_7" data-id="SR13_7">De ai, va trăi cu tine, şi te va săraci şi nu-i va fi milă.</span>
<span class="v-num v-8">8&nbsp;</span><span class="v SR13_8" data-id="SR13_8">Dacă are nevoie de tine, te va linguşi cu fel de fel de vorbe şi-ţi va zâmbi şi-ţi va da nădejde.</span>
<span class="v-num v-9">9&nbsp;</span><span class="v SR13_9" data-id="SR13_9">Va grăi ţie cele bune şi va zice: Ce-ţi trebuie? Şi te va îndatora cu ospeţele sale până ce-ţi va goli punga de două, trei ori şi mai pe urmă va râde de tine.</span>
<span class="v-num v-10">10&nbsp;</span><span class="v SR13_10" data-id="SR13_10">După aceea te va vedea şi te va părăsi şi va da din cap în faţa ta.</span>
<span class="v-num v-11">11&nbsp;</span><span class="v SR13_11" data-id="SR13_11">Ia aminte să nu te înşeli şi să nu te copleşească veselia ta.</span>
<span class="v-num v-12">12&nbsp;</span><span class="v SR13_12" data-id="SR13_12">Când te cheamă cel puternic, fă-te ca şi cum te-ai feri şi cu atât mai mult te va chema.</span>
<span class="v-num v-13">13&nbsp;</span><span class="v SR13_13" data-id="SR13_13">Nu te vârî, ca să nu fii dat afară, nici nu sta departe, ca să nu fii uitat.</span>
<span class="v-num v-14">14&nbsp;</span><span class="v SR13_14" data-id="SR13_14">Nu lungi vorba cu el, nici nu crede cuvintelor celor multe ale lui.</span>
<span class="v-num v-15">15&nbsp;</span><span class="v SR13_15" data-id="SR13_15">Că te va ispiti cu vorba cea multă şi, ca şi cum ar râde, te va întreba.</span>
<span class="v-num v-16">16&nbsp;</span><span class="v SR13_16" data-id="SR13_16">Nemilostiv este cel care nu-şi ţine cuvintele, şi nu vei scăpa de rău şi de legături.</span>
<span class="v-num v-17">17&nbsp;</span><span class="v SR13_17" data-id="SR13_17">Păzeşte-te şi foarte bine ia seama, fiindcă umbli spre căderea ta.</span>
<span class="v-num v-18">18&nbsp;</span><span class="v SR13_18" data-id="SR13_18">Tot dobitocul iubeşte pe cel asemeni sieşi şi tot omul pe aproapele său.</span>
<span class="v-num v-19">19&nbsp;</span><span class="v SR13_19" data-id="SR13_19">Tot trupul se însoţeşte cu cel de felul său şi omul se va însoţi cu cel asemenea lui.</span>
<span class="v-num v-20">20&nbsp;</span><span class="v SR13_20" data-id="SR13_20">Oare se va însoţi lupul cu mielul? Aşa şi cel păcătos cu cel cuvios.</span>
<span class="v-num v-21">21&nbsp;</span><span class="v SR13_21" data-id="SR13_21">Ce pace are leoaica cu câinele? Şi ce pace are cel bogat cu cel sărac?</span>
<span class="v-num v-22">22&nbsp;</span><span class="v SR13_22" data-id="SR13_22">Vânatul leilor sunt asinii sălbatici în pustiu; aşa şi păşunea celor bogaţi sunt săracii.</span>
<span class="v-num v-23">23&nbsp;</span><span class="v SR13_23" data-id="SR13_23">Urâtă este trufaşului smerenia; tot aşa şi bogatului îi este urât săracul.</span>
<span class="v-num v-24">24&nbsp;</span><span class="v SR13_24" data-id="SR13_24">Pe bogat, când se clatină, îl reazimă prietenii; iar cel sărac, când cade, este respins de prietenii săi.</span>
<span class="v-num v-25">25&nbsp;</span><span class="v SR13_25" data-id="SR13_25">Bogatul, când alunecă, mulţi sunt care îl sprijină; când spune cuvinte nebuneşti, îi dau dreptate.</span>
<span class="v-num v-26">26&nbsp;</span><span class="v SR13_26" data-id="SR13_26">Cel smerit a greşit, şi toii îl ceartă pe el; grăit-a înţelepţeşte, şi nu este băgat în seamă.</span>
<span class="v-num v-27">27&nbsp;</span><span class="v SR13_27" data-id="SR13_27">Bogatul a vorbit, şi toţi au tăcut, şi cuvântul lui până la nori l-a înălţat.</span>
<span class="v-num v-28">28&nbsp;</span><span class="v SR13_28" data-id="SR13_28">Săracul a grăit, şi zic: Cine este acesta? Şi de se împiedică, îl răstoarnă pe el.</span>
<span class="v-num v-29">29&nbsp;</span><span class="v SR13_29" data-id="SR13_29">Bună este avuţia la cel care este fără de păcat şi rea este sărăcia în gura celui nelegiuit.</span>
<span class="v-num v-30">30&nbsp;</span><span class="v SR13_30" data-id="SR13_30">Inima omului schimbă faţa lui ori spre bune, ori spre rele.</span>
<span class="v-num v-31">31&nbsp;</span><span class="v SR13_31" data-id="SR13_31">Faţa veselă este semn că inima întru cele bune petrece; iar aflarea înţelepciunii cere cugetare cu osteneală.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="SR12.html">&lt;</a>
<a class="home" href="index.html">=</a>
<a class="next" href="SR14.html">&gt;</a>
</div></div>
</body>
</html>