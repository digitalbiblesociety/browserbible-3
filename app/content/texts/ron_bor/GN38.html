<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FACEREA 38 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="GN.html">Biblia Ortodoxă Română Sinodală (2006)</a><a class="location" href="GN.html">FACEREA 38</a><a class="prev" href="GN37.html">&lt;</a>
<a class="home" href="index.html">=</a>
<a class="next" href="GN39.html">&gt;</a>
</div></div>
<div class="section chapter GN GN38 ron_bor ron " dir="ltr" lang="ro" data-id="GN38" data-nextid="GN39" data-previd="GN37">
<div class="c">38</div>
<div class="p">
<span class="v-num v-1">1&nbsp;</span><span class="v GN38_1" data-id="GN38_1">În vremea aceea s-a întâmplat că Iuda s-a pogorât de la fraţii săi şi s-a aşezat lângă un adulamitean, cu numele Hira.</span>
<span class="v-num v-2">2&nbsp;</span><span class="v GN38_2" data-id="GN38_2">Văzând Iuda acolo pe fata unui canaaneu, care se numea Şua, el a luat-o de soţie şi a intrat la ea.</span>
<span class="v-num v-3">3&nbsp;</span><span class="v GN38_3" data-id="GN38_3">Şi ea, zămislind, a născut un băiat, şi Iuda i-a pus numele Ir.</span>
<span class="v-num v-4">4&nbsp;</span><span class="v GN38_4" data-id="GN38_4">Zămislind iarăşi, a născut alt băiat şi i-a pus numele Onan.</span>
<span class="v-num v-5">5&nbsp;</span><span class="v GN38_5" data-id="GN38_5">Şi a mai născut un băiat şi i-a pus numele Şela. Şi când a născut ea acest fiu, Iuda era la Kezib.</span>
<span class="v-num v-6">6&nbsp;</span><span class="v GN38_6" data-id="GN38_6">Apoi Iuda a luat pentru Ir, întâiul născut al său, o femeie, cu numele Tamara.</span>
<span class="v-num v-7">7&nbsp;</span><span class="v GN38_7" data-id="GN38_7">Dar Ir, întâiul născut al lui Iuda, a fost rău înaintea Domnului şi de aceea l-a omorât Domnul.</span>
<span class="v-num v-8">8&nbsp;</span><span class="v GN38_8" data-id="GN38_8">Atunci a zis Iuda către Onan: "Intră la femeia fratelui tău, însoară-te cu ea, în puterea leviratului, şi ridică urmaşi fratelui tău!"</span>
<span class="v-num v-9">9&nbsp;</span><span class="v GN38_9" data-id="GN38_9">Ştiind însă Onan că nu vor fi urmaşii ai lui, de aceea, când intra la femeia fratelui său, el vărsa sămânţa jos, ca să nu ridice urmaşi fratelui său.</span>
<span class="v-num v-10">10&nbsp;</span><span class="v GN38_10" data-id="GN38_10">Ceea ce făcea el era rău înaintea lui Dumnezeu şi l-a omorât şi pe acesta.</span>
<span class="v-num v-11">11&nbsp;</span><span class="v GN38_11" data-id="GN38_11">Atunci a zis Iuda către Tamara, nora sa, după moartea celor doi fii ai săi: "Stai văduvă în casa tatălui tău, până se va face mare Şela, fiul meu!" Căci îşi zicea: "Nu cumva să moară şi acesta, ca şi fraţii lui!" Şi s-a dus Tamara şi a trăit în casa tatălui ei.</span>
<span class="v-num v-12">12&nbsp;</span><span class="v GN38_12" data-id="GN38_12">Trecând însă vreme multă, a murit fata lui Şua, soţia lui Iuda. Iar Iuda, după ce au trecut zilele de jelire, s-a dus în Timna, la cei ce tundeau oile lui, împreună cu prietenul său Hira adulamiteanul.</span>
<span class="v-num v-13">13&nbsp;</span><span class="v GN38_13" data-id="GN38_13">Atunci i s-a vestit Tamarei, nora sa, zicându-i-se: "Iată socrul tău merge la Timna să-şi tundă oile".</span>
<span class="v-num v-14">14&nbsp;</span><span class="v GN38_14" data-id="GN38_14">Iar ea, dezbrăcând de pe sine hainele sale de văduvie, s-a înfăşurat cu un văl şi, gătindu-se, a ieşit şi a şezut la poarta Enaim, care este în drumul spre Timna, căci vedea că Şela crescuse mare şi ea nu-i fusese dată lui de soţie.</span>
<span class="v-num v-15">15&nbsp;</span><span class="v GN38_15" data-id="GN38_15">Şi, văzând-o Iuda, a socotit că este o femeie nărăvită, căci n-a cunoscut-o, pentru că îşi avea faţa acoperită.</span>
<span class="v-num v-16">16&nbsp;</span><span class="v GN38_16" data-id="GN38_16">Şi abătându-se din cale pe la ea, i-a zis: "Lasă-mă să intru la tine!" Căci nu ştia că este nora sa. Iar ea a zis: "Ce ai să-mi dai, dacă vei intra la mine?"</span>
<span class="v-num v-17">17&nbsp;</span><span class="v GN38_17" data-id="GN38_17">Iar el i-a răspuns: "Îţi voi trimite un ied din turma mea". Şi ea a zis: "Bine, dar să-mi dai ceva zălog până mi-l vei trimite".</span>
<span class="v-num v-18">18&nbsp;</span><span class="v GN38_18" data-id="GN38_18">Răspuns-a Iuda: "Ce zălog să-ţi dau?" Şi ea a zis: "Inelul tău, cingătoarea ta şi toiagul ce-l ai în mână". Şi el i le-a dat şi a intrat la ea şi ea a rămas grea.</span>
<span class="v-num v-19">19&nbsp;</span><span class="v GN38_19" data-id="GN38_19">Apoi, sculându-se, ea s-a dus şi-a scos vălul său şi s-a îmbrăcat iar cu hainele sale de văduvie.</span>
<span class="v-num v-20">20&nbsp;</span><span class="v GN38_20" data-id="GN38_20">Iar Iuda a trimis iedul pe adulamitean, prietenul său, ca să ia zălogul din mâinile femeii. Dar n-a mai găsit-o.</span>
<span class="v-num v-21">21&nbsp;</span><span class="v GN38_21" data-id="GN38_21">Şi a întrebat pe oamenii locului aceluia: "Unde este femeia cea nărăvită, care şedea la Enaim, la drum?" Iar aceia i-au răspuns: "N-a fost aici nici o femeie nărăvită!"</span>
<span class="v-num v-22">22&nbsp;</span><span class="v GN38_22" data-id="GN38_22">S-a întors deci acela la Iuda şi a zis: "N-am găsit-o şi oamenii de acolo mi-au spus că n-a fost acolo nici o femeie nărăvită!"</span>
<span class="v-num v-23">23&nbsp;</span><span class="v GN38_23" data-id="GN38_23">Atunci Iuda a zis: "Să şi le ţie! Numai de nu ne-ar face de batjocură. Iată, eu i-am trimis iedul, dar tu n-ai găsit-o".</span>
<span class="v-num v-24">24&nbsp;</span><span class="v GN38_24" data-id="GN38_24">Dar, cam după vreo trei luni, i s-a spus lui Iuda: "Tamara, nora ta, a căzut în desfrânare şi iată a rămas însărcinată din desfrânare". Iar Iuda a zis: "Scoateţi-o şi să fie arsă".</span>
<span class="v-num v-25">25&nbsp;</span><span class="v GN38_25" data-id="GN38_25">Dar când o duceau, ea a trimis la socrul său, zicând: "Eu sunt îngreunată de acela ale căruia sunt lucrurile acestea". Apoi a adăugat: "Află al cui e inelul acesta, cingătoarea aceasta şi toiagul acesta!"</span>
<span class="v-num v-26">26&nbsp;</span><span class="v GN38_26" data-id="GN38_26">Şi le-a cunoscut Iuda şi a zis: "Tamara e mai dreaptă decât mine, pentru că nu am dat-o lui Şela, fiul meu". Şi n-a mai cunoscut-o pe ea.</span>
<span class="v-num v-27">27&nbsp;</span><span class="v GN38_27" data-id="GN38_27">Iar când era să nască, s-a aflat că are în pântece doi gemeni.</span>
<span class="v-num v-28">28&nbsp;</span><span class="v GN38_28" data-id="GN38_28">În vremea naşterii s-a ivit mâna unuia, iar moaşa a luat şi i-a legat la mână un fir de aţă roşie, zicând: "Acesta a ieşit întâi".</span>
<span class="v-num v-29">29&nbsp;</span><span class="v GN38_29" data-id="GN38_29">Dar acesta şi-a tras mâna înapoi şi îndată a ieşit fratele lui. Şi ea a zis: "Cum ai rupt tu piedica? Ruptura să fie asupra ta!" Şi i-a pus numele Fares.</span>
<span class="v-num v-30">30&nbsp;</span><span class="v GN38_30" data-id="GN38_30">După aceea a ieşit şi fratele lui, cu firul de aţă roşie la mână, şi i s-a pus numele Zara.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="GN37.html">&lt;</a>
<a class="home" href="index.html">=</a>
<a class="next" href="GN39.html">&gt;</a>
</div></div>
</body>
</html>