<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA JUDECĂTORILOR 21 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JG.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="JG.html">CARTEA JUDECĂTORILOR 21</a><a class="prev" href="JG20.html">&lt;</a>
<a class="home" href="index.html">=</a>
<a class="next" href="RT1.html">&gt;</a>
</div></div>
<div class="section chapter JG JG21 ron_roa ron " dir="ltr" lang="ron" data-id="JG21" data-nextid="RT1" data-previd="JG20">
<div class="c">21</div>
<div class="p">
<span class="v-num v-1">1&nbsp;</span><span class="v JG21_1" data-id="JG21_1">Fiii lui Israel s'au jurat în Miţpa, zicând: "Nimeni dintre noi să nu-şi dea fata de nevastă vreunuia din Veniamin!"</span>
<span class="v-num v-2">2&nbsp;</span><span class="v JG21_2" data-id="JG21_2">Şi s'a dus tot poporul la Betel şi a şezut acolo până seara înaintea lui Dumnezeu şi şi-au ridicat glasul şi au plâns cu plângere mare.</span>
<span class="v-num v-3">3&nbsp;</span><span class="v JG21_3" data-id="JG21_3">Şi au zis: "De ce, Doamne, Dumnezeul lui Israel, de ce s'a făcut aceasta, ca să piară astăzi din Israel o seminţie?"</span>
<span class="v-num v-4">4&nbsp;</span><span class="v JG21_4" data-id="JG21_4">Şi a fost că a doua zi s'a sculat poporul dis-de-dimineaţă şi a zidit acolo altar şi au adus ardere-de-tot şi jertfă de mântuire.</span>
<span class="v-num v-5">5&nbsp;</span><span class="v JG21_5" data-id="JG21_5">Şi au zis fiii lui Israel: "Cine oare, din toate seminţiile lui Israel, nu a venit la Domnul în această adunare?" Căci era un jurământ mare împotriva celor ce nu s'au suit la Domnul în Miţpa, zicând: "Unul ca acela să fie dat morţii!"</span>
<span class="v-num v-6">6&nbsp;</span><span class="v JG21_6" data-id="JG21_6">Dar fiii lui Israel s'au mulcomit asupra lui Veniamin, fratele lor, şi au zis: "Azi a pierit o seminţie din Israel!</span>
<span class="v-num v-7">7&nbsp;</span><span class="v JG21_7" data-id="JG21_7">Ce vom face oare ca să le dăm neveste celor ce au rămas? Că noi ne-am jurat faţă de Domnul că nu le vom da soţii dintre fetele noastre".</span>
<span class="v-num v-8">8&nbsp;</span><span class="v JG21_8" data-id="JG21_8">Şi au zis: "Cine, din neamurile lui Israel, nu s'a suit la Domnul în Miţpa?" Şi, iată, la adunare nu venise în tabără nici un om din Iabeş-Galaad...</span>
<span class="v-num v-9">9&nbsp;</span><span class="v JG21_9" data-id="JG21_9">Şi a fost numărat poporul: acolo nu se afla nici un om dintre locuitorii Iabeş-Galaadului.</span>
<span class="v-num v-10">10&nbsp;</span><span class="v JG21_10" data-id="JG21_10">Iar adunarea a trimis acolo douăsprezece mii de bărbaţi dintre cei mai puternici şi le-a poruncit, zicând: "Duceţi-vă şi treceţi-i prin ascuţişul săbiei pe toţi locuitorii Iabeş-Galaadului.</span>
<span class="v-num v-11">11&nbsp;</span><span class="v JG21_11" data-id="JG21_11">Şi aşa veţi face: Pe fiece bărbat, ca şi pe fiece femeie care a cunoscut culcuş de bărbat, să-i daţi pierii; dar pe fecioare să le cruţaţi!" Iar ei au făcut aşa.</span>
<span class="v-num v-12">12&nbsp;</span><span class="v JG21_12" data-id="JG21_12">Şi printre locuitorii Iabeş-Galaadului au găsit patru sute de fete fecioare, care nu cunoscuseră culcuş de bărbat, şi le-au adus în tabără la Şilo, în ţinutul Canaan.</span>
<span class="v-num v-13">13&nbsp;</span><span class="v JG21_13" data-id="JG21_13">Atunci toată adunarea a trimis şi le-a grăit fiilor lui Veniamin ce se aflau la stânca Rimon şi i-a chemat la pace.</span>
<span class="v-num v-14">14&nbsp;</span><span class="v JG21_14" data-id="JG21_14">Şi'n vremea aceea s'au întors fiii lui Veniamin la fiii lui Israel; iar aceştia le-au dat de neveste pe fetele pe care le adunaseră vii din Iabeş-Galaad; iar acelora le-a plăcut aceasta.</span>
<span class="v-num v-15">15&nbsp;</span><span class="v JG21_15" data-id="JG21_15">Iar poporul s'a mulcomit asupra lui Veniamin, că făcuse Domnul o spărtură în seminţiile lui Israel.</span>
<span class="v-num v-16">16&nbsp;</span><span class="v JG21_16" data-id="JG21_16">Şi au zis bătrânii adunării: "Ce vom face oare ca să le dăm neveste celor ce au rămas, de vreme ce femeile din seminţia lui Veniamin au fost nimicite?"</span>
<span class="v-num v-17">17&nbsp;</span><span class="v JG21_17" data-id="JG21_17">Şi au zis: "O moştenire trebuie să fie pentru cei ce au rămas, ca să nu piară o seminţie din Israel";</span>
<span class="v-num v-18">18&nbsp;</span><span class="v JG21_18" data-id="JG21_18">căci noi nu vom putea să le dăm soţii dintre fetele noastre, de vreme ce fiii lui Israel s'au jurat, zicând: "Blestemat să fie cel ce-i va da soţie lui Veniamin!"</span>
<span class="v-num v-19">19&nbsp;</span><span class="v JG21_19" data-id="JG21_19">Şi au zis: "Iată, acum e sărbătoarea anuală a Domnului , în Şilo, care se află la miazănoapte de Betel şi la răsărit de drumul care duce de la Betel la Sichem şi la miazăzi de Levona".</span>
<span class="v-num v-20">20&nbsp;</span><span class="v JG21_20" data-id="JG21_20">Şi le-au poruncit fiilor lui Veniamin, zicând: "Mergeţi şi ascundeţi-vă în vii!;</span>
<span class="v-num v-21">21&nbsp;</span><span class="v JG21_21" data-id="JG21_21">şi când veţi vedea că fetele locuitorilor din Şilo ies dănţuind la joc, ieşiţi din vii, şi fiecare bărbat să-şi ia femeie dintre fiicele din Şilo şi să vă duceţi în ţinutul lui Veniamin.</span>
<span class="v-num v-22">22&nbsp;</span><span class="v JG21_22" data-id="JG21_22">Şi va fi că atunci când părinţii sau fraţii lor vor veni la noi să se plângă, noi le vom zice: "Iertaţi-i, de dragul nostru!; că nici noi nu i-am luat fiecărui bărbat o femeie ca pradă de război, nici voi nu le-aţi dat atunci când v'au cerut; aşa că şi voi aveţi o vină".</span>
<span class="v-num v-23">23&nbsp;</span><span class="v JG21_23" data-id="JG21_23">Iar fiii lui Veniamin au făcut aşa; şi şi-au luat femei, după numărul lor, dintre dănţuitoarele pe care le-au apucat. Şi au plecat şi s'au întors la moşia lor şi au rezidit cetăţile şi au locuit în ele.</span>
<span class="v-num v-24">24&nbsp;</span><span class="v JG21_24" data-id="JG21_24">Şi'n vremea aceea s'au dus de acolo fiii lui Israel, fiecare la seminţia lui şi la neamurile lui, fiecare la moştenirea lui.</span>
<span class="v-num v-25">25&nbsp;</span><span class="v JG21_25" data-id="JG21_25">În zilele acelea nu era rege în Israel; de aceea fiecare om făcea ceea ce i se părea în faţa ochilor lui că e drept.</span>
</div>
</div>
<div class="footnotes">

</div>

<div class="footer"><div class="nav">
<a class="prev" href="JG20.html">&lt;</a>
<a class="home" href="index.html">=</a>
<a class="next" href="RT1.html">&gt;</a>
</div></div>
</body>
</html>