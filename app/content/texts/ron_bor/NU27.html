<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>NUMERII 27 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="NU.html">Biblia Ortodoxă Română Sinodală (2006)</a><a class="location" href="NU.html">NUMERII 27</a><a class="prev" href="NU26.html">&lt;</a>
<a class="home" href="index.html">=</a>
<a class="next" href="NU28.html">&gt;</a>
</div></div>
<div class="section chapter NU NU27 ron_bor ron " dir="ltr" lang="ro" data-id="NU27" data-nextid="NU28" data-previd="NU26">
<div class="c">27</div>
<div class="p">
<span class="v-num v-1">1&nbsp;</span><span class="v NU27_1" data-id="NU27_1">Atunci au venit fetele lui Salfaad, fiul lui Hefer, fiul lui Galaad, fiul lui Machir, din neamul lui Manase, fiul lui Iosif, ale căror nume sunt acestea: Mahla, Noa, Hogla, Milca şi Tirţa,</span>
<span class="v-num v-2">2&nbsp;</span><span class="v NU27_2" data-id="NU27_2">Şi au stat înaintea lui Moise, a lui Eleazar preotul, înaintea căpeteniilor şi înaintea întregii obşti, la uşa cortului adunării, şi au zis:</span>
<span class="v-num v-3">3&nbsp;</span><span class="v NU27_3" data-id="NU27_3">"Tatăl nostru a murit în pustie; el n-a fost din numărul celor care s-au ridicat împotriva Domnului cu adunarea lui Core, ci a murit pentru păcatul său şi feciori n-a avut.</span>
<span class="v-num v-4">4&nbsp;</span><span class="v NU27_4" data-id="NU27_4">De ce să piară numele tatălui nostru din neamul lui, pentru că n-are fii? Dă-ne şi nouă moşie între fraţii tatălui nostru!"</span>
<span class="v-num v-5">5&nbsp;</span><span class="v NU27_5" data-id="NU27_5">Moise însă a adus cererea lor înaintea Domnului;</span>
<span class="v-num v-6">6&nbsp;</span><span class="v NU27_6" data-id="NU27_6">Iar Domnul a zis către Moise:</span>
<span class="v-num v-7">7&nbsp;</span><span class="v NU27_7" data-id="NU27_7">"Drept au grăit fetele lui Salfaad; dăruieşte-le şi lor moştenire între fraţii tatălui lor şi trece-le lor moşia tatălui lor.</span>
<span class="v-num v-8">8&nbsp;</span><span class="v NU27_8" data-id="NU27_8">Iar fiilor lui Israel să le grăieşti şi să le spui: De va muri cineva, neavând fiu, să daţi partea lui fiicei lui.</span>
<span class="v-num v-9">9&nbsp;</span><span class="v NU27_9" data-id="NU27_9">Iar de nu are nici fiică, să daţi partea lui fraţilor lui.</span>
<span class="v-num v-10">10&nbsp;</span><span class="v NU27_10" data-id="NU27_10">De nu are însă nici fraţi, să daţi partea lui fraţilor tatălui lui.</span>
<span class="v-num v-11">11&nbsp;</span><span class="v NU27_11" data-id="NU27_11">Iar de nu are tatăl său fraţi, să daţi partea lui rudeniei celei mai de aproape din neamul lui, ca să moştenească ale lui. Aceasta să fie pentru fiii lui Israel ca o hotărâre din lege, cum a poruncit Domnul lui Moise".</span>
<span class="v-num v-12">12&nbsp;</span><span class="v NU27_12" data-id="NU27_12">Apoi a zis Domnul către Moise: "Suie-te pe acest munte, care este dincoace de Iordan, adică pe muntele Nebo, şi priveşte pământul Canaanului, pe care am să-l dau fiilor lui Israel de moştenire.</span>
<span class="v-num v-13">13&nbsp;</span><span class="v NU27_13" data-id="NU27_13">Iar după ce-l vei vedea, te vei adăuga şi tu la poporul tău, cum s-a adăugat Aaron, fratele tău, pe muntele Hor.</span>
<span class="v-num v-14">14&nbsp;</span><span class="v NU27_14" data-id="NU27_14">Pentru că v-aţi împotrivit poruncii Mele în pustiul Sinai, în vremea tulburării obştii, ca să arătaţi înaintea ochilor lor sfinţenia Mea la ape, adică la apele Meriba de la Cadeş, în pustiul Sinai".</span>
<span class="v-num v-15">15&nbsp;</span><span class="v NU27_15" data-id="NU27_15">Moise însă a grăit Domnului şi a zis:</span>
<span class="v-num v-16">16&nbsp;</span><span class="v NU27_16" data-id="NU27_16">"Domnul Dumnezeul duhurilor şi a tot trupul să rânduiască peste obştea aceasta un om,</span>
<span class="v-num v-17">17&nbsp;</span><span class="v NU27_17" data-id="NU27_17">Care să iasă înaintea ei şi care să intre înaintea ei, care să-i ducă şi să-i aducă, ca să nu rămână obştea Domnului ca oile ce n-au păstor".</span>
<span class="v-num v-18">18&nbsp;</span><span class="v NU27_18" data-id="NU27_18">Iar Domnul a zis către Moise: "Ia-ţi pe Iosua, fiul lui Navi, om cu duh într-însul, pune-ţi peste el mâna ta;</span>
<span class="v-num v-19">19&nbsp;</span><span class="v NU27_19" data-id="NU27_19">Apoi du-l înaintea preotului Eleazar, înaintea a toată obştea şi dă-i poveţe înaintea ochilor lor;</span>
<span class="v-num v-20">20&nbsp;</span><span class="v NU27_20" data-id="NU27_20">Dă-i din slava ta, ca să-l asculte toată obştea fiilor lui Israel.</span>
<span class="v-num v-21">21&nbsp;</span><span class="v NU27_21" data-id="NU27_21">După aceea să stea înaintea preotului Eleazar şi acesta va întreba de hotărârile Domnului prin ajutorul Urimului: după cuvântul acestuia să iasă şi după cuvântul acestuia să intre el şi toţi fiii lui Israel cei împreună cu dânsul şi toată obştea".</span>
<span class="v-num v-22">22&nbsp;</span><span class="v NU27_22" data-id="NU27_22">Şi a făcut Moise cum i-a poruncit Domnul Dumnezeu: a luat pe Iosua şi l-a pus înaintea preotului Eleazar şi a toată obştea.</span>
<span class="v-num v-23">23&nbsp;</span><span class="v NU27_23" data-id="NU27_23">Apoi şi-a pus peste el mâinile sale şi i-a dat poveţe, cum zisese Domnul prin Moise.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="NU26.html">&lt;</a>
<a class="home" href="index.html">=</a>
<a class="next" href="NU28.html">&gt;</a>
</div></div>
</body>
</html>