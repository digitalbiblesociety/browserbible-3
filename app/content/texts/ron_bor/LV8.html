<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>LEVITICUL 8 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="LV.html">Biblia Ortodoxă Română Sinodală (2006)</a><a class="location" href="LV.html">LEVITICUL 8</a><a class="prev" href="LV7.html">&lt;</a>
<a class="home" href="index.html">=</a>
<a class="next" href="LV9.html">&gt;</a>
</div></div>
<div class="section chapter LV LV8 ron_bor ron " dir="ltr" lang="ro" data-id="LV8" data-nextid="LV9" data-previd="LV7">
<div class="c">8</div>
<div class="p">
<span class="v-num v-1">1&nbsp;</span><span class="v LV8_1" data-id="LV8_1">Şi a grăit Domnul cu Moise şi a zis:</span>
<span class="v-num v-2">2&nbsp;</span><span class="v LV8_2" data-id="LV8_2">"Ia pe Aaron şi împreună cu el şi pe fiii lui, veşmintele, mirul de miruit, viţelul de jertfa cea pentru păcat, panerul cu azimile şi cei doi berbeci,</span>
<span class="v-num v-3">3&nbsp;</span><span class="v LV8_3" data-id="LV8_3">Şi adună toată obştea la uşa cortului adunării".</span>
<span class="v-num v-4">4&nbsp;</span><span class="v LV8_4" data-id="LV8_4">Şi a făcut Moise aşa cum îi poruncise Domnul şi a adunat obştea la uşa cortului adunării.</span>
<span class="v-num v-5">5&nbsp;</span><span class="v LV8_5" data-id="LV8_5">După aceea a zis Moise către obşte: "Iată ce porunceşte Domnul să se facă!"</span>
<span class="v-num v-6">6&nbsp;</span><span class="v LV8_6" data-id="LV8_6">Deci a adus Moise pe Aaron şi pe fiii lui şi i-a spălat cu apă:</span>
<span class="v-num v-7">7&nbsp;</span><span class="v LV8_7" data-id="LV8_7">Apoi a îmbrăcat pe Aaron cu hitonul, l-a încins cu brâul, l-a îmbrăcat cu meilul, i-a pus efodul, l-a încins cu cingătoarea efodului şi i-a strâns cu ea efodul;</span>
<span class="v-num v-8">8&nbsp;</span><span class="v LV8_8" data-id="LV8_8">După aceea i-a pus hoşenul şi în hoşen i-a pus Urim şi Tumim,</span>
<span class="v-num v-9">9&nbsp;</span><span class="v LV8_9" data-id="LV8_9">Iar pe cap i-a pus chidarul şi la chidar, în partea lui de dinainte, i-a prins tăbliţa cea de aur, diadema sfinţeniei, cum poruncise Domnul lui Moise.</span>
<span class="v-num v-10">10&nbsp;</span><span class="v LV8_10" data-id="LV8_10">Apoi a luat Moise mirul de miruit şi a miruit cortul şi toate cele din el şi le-a sfinţit.</span>
<span class="v-num v-11">11&nbsp;</span><span class="v LV8_11" data-id="LV8_11">A stropit cu el de şapte ori asupra jertfelnicului şi a miruit jertfelnicul şi toate obiectele lui, baia şi căpătâiul ei şi le-a sfinţit.</span>
<span class="v-num v-12">12&nbsp;</span><span class="v LV8_12" data-id="LV8_12">După aceea a turnat Moise mir pe capul lui Aaron şi l-a uns şi l-a sfinţit.</span>
<span class="v-num v-13">13&nbsp;</span><span class="v LV8_13" data-id="LV8_13">Şi a adus Moise pe fiii lui Aaron, i-a îmbrăcat cu hitoane, i-a încins cu brâie şi le-a pus turbane, cum poruncise Domnul lui Moise.</span>
<span class="v-num v-14">14&nbsp;</span><span class="v LV8_14" data-id="LV8_14">Apoi a adus Moise viţelul cel de jertfă pentru păcat, iar Aaron şi fiii lui şi-au pus mâinile pe capul viţelului de jertfă pentru păcat;</span>
<span class="v-num v-15">15&nbsp;</span><span class="v LV8_15" data-id="LV8_15">Şi l-a junghiat Moise şi a luat din sânge şi cu degetul său a pus pe coarnele jertfelnicului de toate părţile şi a curăţit jertfelnicul, iar celălalt sânge l-a turnat jos lângă jertfelnic şi a sfinţit jertfelnicul ca să fie curat.</span>
<span class="v-num v-16">16&nbsp;</span><span class="v LV8_16" data-id="LV8_16">A luat apoi Moise toată grăsimea de pe măruntaie, seul de pe ficat, amândoi rărunchii şi grăsimea lor, şi le-a ars pe jertfelnic.</span>
<span class="v-num v-17">17&nbsp;</span><span class="v LV8_17" data-id="LV8_17">Iar viţelul, pielea lui, carnea lui şi necurăţenia lui, le-a ars cu foc afară din tabără, cum poruncise Domnul lui Moise.</span>
<span class="v-num v-18">18&nbsp;</span><span class="v LV8_18" data-id="LV8_18">Apoi Moise a adus berbecul cel pentru ardere de tot, iar Aaron şi fiii lui şi-au pus mâinile pe capul berbecului.</span>
<span class="v-num v-19">19&nbsp;</span><span class="v LV8_19" data-id="LV8_19">Şi apoi a junghiat Moise berbecul şi a stropit cu sânge jertfelnicul de jur împrejur.</span>
<span class="v-num v-20">20&nbsp;</span><span class="v LV8_20" data-id="LV8_20">A tăiat apoi berbecul în bucăţi şi a adus Moise bucăţile, căpăţâna şi grăsimea, iar măruntaiele şi picioarele le-a spălat cu apă.</span>
<span class="v-num v-21">21&nbsp;</span><span class="v LV8_21" data-id="LV8_21">Şi a ars Moise tot berbecul pe jertfelnic; aceasta era ardere de tot spre mireasmă plăcută, aceasta era jertfă Domnului, cum poruncise Domnul lui Moise.</span>
<span class="v-num v-22">22&nbsp;</span><span class="v LV8_22" data-id="LV8_22">După aceea a adus Moise al doilea berbec, berbecul cel pentru sfinţire, şi şi-au pus Aaron şi fiii lui mâinile pe capul berbecului.</span>
<span class="v-num v-23">23&nbsp;</span><span class="v LV8_23" data-id="LV8_23">Şi junghiindu-l, Moise a luat din sângele lui şi a pus pe vârful urechii drepte a lui Aaron, pe degetul cel mare de la mâna dreaptă a lui şi pe degetul cel mare de la piciorul drept al lui.</span>
<span class="v-num v-24">24&nbsp;</span><span class="v LV8_24" data-id="LV8_24">Apoi a adus Moise pe fiii lui Aaron şi a pus sânge pe vârful urechilor drepte ale lor, pe degetul cel mare de la mâinile drepte ale lor şi pe degetul cel mare de la picioarele drepte ale lor; şi a stropit Moise jertfelnicul cu sânge de jur împrejur.</span>
<span class="v-num v-25">25&nbsp;</span><span class="v LV8_25" data-id="LV8_25">După aceea a luat Moise grăsimea şi coada, toată grăsimea de pe măruntaie, seul de pe ficat, amândoi rărunchii, grăsimea lor şi şoldul drept;</span>
<span class="v-num v-26">26&nbsp;</span><span class="v LV8_26" data-id="LV8_26">Iar din panerul cu pâinile punerii înaintea Domnului a luat o azimă, o pâine cu untdelemn şi turtă şi le-a aşezat peste grăsime şi peste şoldul drept;</span>
<span class="v-num v-27">27&nbsp;</span><span class="v LV8_27" data-id="LV8_27">Şi toate acestea le-a pus pe mâinile lui Aaron şi pe mâinile fiilor săi şi le-au dus legănându-le înaintea feţei Domnului.</span>
<span class="v-num v-28">28&nbsp;</span><span class="v LV8_28" data-id="LV8_28">Apoi a luat Moise acestea din mâinile lor şi le-a ars pe jertfelnic ardere de tot; aceasta a fost jertfa de sfinţire, mireasmă plăcută, jertfă Domnului.</span>
<span class="v-num v-29">29&nbsp;</span><span class="v LV8_29" data-id="LV8_29">Luând apoi pieptul, Moise l-a adus, legănându-l înaintea feţei Domnului; aceasta era partea lui Moise din berbecul sfinţirii, cum poruncise Domnul lui Moise.</span>
<span class="v-num v-30">30&nbsp;</span><span class="v LV8_30" data-id="LV8_30">Apoi a luat Moise mir de miruit şi sânge de lângă jertfelnic şi a stropit pe Aaron, veşmintele lui, pe fiii lui şi veşmintele fiilor lui împreună cu el; şi aşa a sfinţit pe Aaron şi veşmintele lui şi, împreună cu el, şi pe fiii lui şi veşmintele fiilor lui.</span>
<span class="v-num v-31">31&nbsp;</span><span class="v LV8_31" data-id="LV8_31">Apoi a zis Moise către Aaron şi către fiii lui: "Fierbeţi carnea la intrarea cortului adunării şi acolo s-o mâncaţi cu pâinea cea din panerul sfinţirii, după cum mi s-a poruncit mie şi mi s-a zis: "Aaron şi fiii lui s-o mănânce!"</span>
<span class="v-num v-32">32&nbsp;</span><span class="v LV8_32" data-id="LV8_32">Iar rămăşiţele de carne şi de pâine să le ardeţi cu foc.</span>
<span class="v-num v-33">33&nbsp;</span><span class="v LV8_33" data-id="LV8_33">Şapte zile să nu vă depărtaţi de la uşa cortului adunării, până se vor împlini zilele sfinţirii voastre, că sfinţirea voastră trebuie să se săvârşească în şapte zile.</span>
<span class="v-num v-34">34&nbsp;</span><span class="v LV8_34" data-id="LV8_34">Cum s-a făcut astăzi, aşa a poruncit Domnul să se facă pentru curăţirea voastră şi în celelalte zile.</span>
<span class="v-num v-35">35&nbsp;</span><span class="v LV8_35" data-id="LV8_35">La uşa cortului adunării veţi şedea ziua şi noaptea timp de şapte zile şi veţi fi de strajă la Domnul, ca să nu muriţi, că aşa mi s-a poruncit mie de la Domnul Dumnezeu".</span>
<span class="v-num v-36">36&nbsp;</span><span class="v LV8_36" data-id="LV8_36">Şi au împlinit Aaron şi fiii lui toate rânduielile, câte le poruncise Domnul prin Moise.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="LV7.html">&lt;</a>
<a class="home" href="index.html">=</a>
<a class="next" href="LV9.html">&gt;</a>
</div></div>
</body>
</html>