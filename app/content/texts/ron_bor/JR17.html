<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEREMIA 17 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JR.html">Biblia Ortodoxă Română Sinodală (2006)</a><a class="location" href="JR.html">IEREMIA 17</a><a class="prev" href="JR16.html">&lt;</a>
<a class="home" href="index.html">=</a>
<a class="next" href="JR18.html">&gt;</a>
</div></div>
<div class="section chapter JR JR17 ron_bor ron " dir="ltr" lang="ro" data-id="JR17" data-nextid="JR18" data-previd="JR16">
<div class="c">17</div>
<div class="p">
<span class="v-num v-1">1&nbsp;</span><span class="v JR17_1" data-id="JR17_1">"Păcatul lui Iuda este scris cu condei de fier, cu vârf de diamant este săpat pe lespedea inimii lor şi pe coarnele jertfelnicelor lor.</span>
<span class="v-num v-2">2&nbsp;</span><span class="v JR17_2" data-id="JR17_2">Ca de copiii lor îşi aduc aminte de jertfelnicele lor şi de locurile de jertfă de pe sub copacii verzi şi de pe vârfurile dealurilor.</span>
<span class="v-num v-3">3&nbsp;</span><span class="v JR17_3" data-id="JR17_3">Ierusalime, muntele Meu, câmpul, avuţia şi toate comorile tale le voi da spre pradă; voi da şi locurile tale înalte din toate hotarele tale, pentru păcatele tale.</span>
<span class="v-num v-4">4&nbsp;</span><span class="v JR17_4" data-id="JR17_4">Şi tu prin tine însuţi te vei lipsi de moştenirea ta, pe care ţi-am dat-o Eu şi te voi da în robie vrăjmaşilor tăi, în ţara pe care tu n-o ştii, pentru că ai aprins focul mâniei Mele şi în veci va arde".</span>
<span class="v-num v-5">5&nbsp;</span><span class="v JR17_5" data-id="JR17_5">Aşa zice Domnul: "Blestemat fie omul care se încrede în om şi îşi face sprijin din trup omenesc şi a cărui inimă se depărtează de Domnul.</span>
<span class="v-num v-6">6&nbsp;</span><span class="v JR17_6" data-id="JR17_6">Acela va fi ca ierburile pustiului şi nu va vedea când va veni binele, ci va locui în locurile arse ale pustiului, în pământ neroditor şi nelocuit.</span>
<span class="v-num v-7">7&nbsp;</span><span class="v JR17_7" data-id="JR17_7">Binecuvântat fie omul care nădăjduieşte în Domnul şi a cărui nădejde este Domnul,</span>
<span class="v-num v-8">8&nbsp;</span><span class="v JR17_8" data-id="JR17_8">Deoarece acesta va fi ca pomul sădit lângă ape, care-şi întinde rădăcinile pe lângă râu şi nu ştie când vine arşiţa; frunzele lui sunt verzi, la timp de secetă nu se teme şi nu încetează a rodi.</span>
<span class="v-num v-9">9&nbsp;</span><span class="v JR17_9" data-id="JR17_9">Inima omului este mai vicleană decât orice şi foarte stricată! Cine o va cunoaşte!</span>
<span class="v-num v-10">10&nbsp;</span><span class="v JR17_10" data-id="JR17_10">Eu, Domnul, pătrund inima şi încerc rărunchii, ca să răsplătesc fiecăruia după căile lui şi după roada faptelor lui.</span>
<span class="v-num v-11">11&nbsp;</span><span class="v JR17_11" data-id="JR17_11">Prepeliţa cloceşte ouăle pe care nu le-a ouat; aşa este şi cel ce câştigă avuţie nedreaptă, o lasă la jumătatea zilelor sale şi la sfârşitul său se va trezi că este un nebun".</span>
<span class="v-num v-12">12&nbsp;</span><span class="v JR17_12" data-id="JR17_12">Tronul slavei, înălţat de la început, este locul sfinţirii noastre.</span>
<span class="v-num v-13">13&nbsp;</span><span class="v JR17_13" data-id="JR17_13">Tu, Doamne, eşti nădejdea lui Israel! Toţi cei ce Te părăsesc se vor ruşina, că Tu ai zis: "Cei ce se depărtează de Mine vor fi scrişi pe pulbere, pentru că au părăsit pe Domnul, izvorul apei celei vii".</span>
<span class="v-num v-14">14&nbsp;</span><span class="v JR17_14" data-id="JR17_14">Vindecă-mă, Doamne, şi voi fi vindecat; mântuieşte-mă şi voi fi mântuit, căci Tu eşti lauda mea!</span>
<span class="v-num v-15">15&nbsp;</span><span class="v JR17_15" data-id="JR17_15">Iată acestea-mi zic ei: "Unde este cuvântul Domnului? Să vină!"</span>
<span class="v-num v-16">16&nbsp;</span><span class="v JR17_16" data-id="JR17_16">Eu nu te-am îndemnat totuşi la mai rău, nici n-am dorit ziua nenorocirii. Tu ştii acestea; şi ce a ieşit din gura mea e descoperit înaintea feţei Tale.</span>
<span class="v-num v-17">17&nbsp;</span><span class="v JR17_17" data-id="JR17_17">Nu fi pricină de groază pentru mine, că Tu eşti nădejdea mea în ziua strâmtorării.</span>
<span class="v-num v-18">18&nbsp;</span><span class="v JR17_18" data-id="JR17_18">Să nu mă ruşinez eu, ci să se ruşineze apăsătorii mei; ei să tremure, dar să nu tremur eu! Adu asupra lor ziua necazului şi zdrobeşte-i cu zdrobire îndoită.</span>
<span class="v-num v-19">19&nbsp;</span><span class="v JR17_19" data-id="JR17_19">Aşa mi-a zis Domnul: "Du-te şi stai la poarta fiilor poporului, pe care intră regii lui Iuda, şi pe care ies ei, şi la toate porţile Ierusalimului,</span>
<span class="v-num v-20">20&nbsp;</span><span class="v JR17_20" data-id="JR17_20">Şi le spune: Regii lui Iuda şi tot Iuda şi toii locuitorii Ierusalimului, care intraţi pe porţile acestea, ascultaţi cuvântul acesta:</span>
<span class="v-num v-21">21&nbsp;</span><span class="v JR17_21" data-id="JR17_21">Aşa grăieşte Domnul: "Păziţi-vă sufletele şi nu duceţi sarcini în ziua de odihnă, nici le băgaţi pe porţile Ierusalimului;</span>
<span class="v-num v-22">22&nbsp;</span><span class="v JR17_22" data-id="JR17_22">Nu scoateţi sarcini din casele voastre în ziua odihnei şi nu vă îndeletniciţi cu nici un fel de muncă, ci sfinţiţi ziua odihnei, aşa cum am poruncit Eu părinţilor voştri,</span>
<span class="v-num v-23">23&nbsp;</span><span class="v JR17_23" data-id="JR17_23">Care n-au ascultat şi nu şi-au plecat urechea, ci şi-au învârtoşat neascultarea, ca să nu îndeplinească şi să nu ia învăţătură.</span>
<span class="v-num v-24">24&nbsp;</span><span class="v JR17_24" data-id="JR17_24">De Mă veţi asculta, zice Domnul, şi nu veţi aduce sarcini pe porţile acestei cetăţi în ziua odihnei; ci veţi sfinţi ziua odihnei şi nu vă veţi îndeletnici în acea zi cu nici o muncă,</span>
<span class="v-num v-25">25&nbsp;</span><span class="v JR17_25" data-id="JR17_25">Atunci pe porţile acestei cetăţi vor intra regi care şed pe scaunul lui David, în alai de care şi de cai, ei şi căpeteniile oştirii lor, oamenii din Iuda şi locuitorii Ierusalimului; şi cetatea aceasta în veac va fi locuită.</span>
<span class="v-num v-26">26&nbsp;</span><span class="v JR17_26" data-id="JR17_26">Şi vor veni din cetăţile lui Iuda, din împrejurimile Ierusalimului şi din pământul lui Veniamin, din şes, din munţi şi de la miazăzi, şi vor aduce arderi de tot şi jertfe, prinoase şi tămâie şi jertfe de mulţumire în templul Domnului.</span>
<span class="v-num v-27">27&nbsp;</span><span class="v JR17_27" data-id="JR17_27">Iar de nu Mă veţi asculta ca să sfinţiţi ziua odihnei şi să nu duceţi sarcini, când intraţi pe porţile Ierusalimului în ziua odihnei, voi aprinde foc la porţile lui şi va arde palatele Ierusalimului şi nu se va stinge".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JR16.html">&lt;</a>
<a class="home" href="index.html">=</a>
<a class="next" href="JR18.html">&gt;</a>
</div></div>
</body>
</html>