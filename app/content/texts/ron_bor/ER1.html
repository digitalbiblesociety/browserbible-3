<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNTÂI A LUI EZDRA 1 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="ER.html">Biblia Ortodoxă Română Sinodală (2006)</a><a class="location" href="ER.html">CARTEA ÎNTÂI A LUI EZDRA 1</a><a class="prev" href="R236.html">&lt;</a>
<a class="home" href="index.html">=</a>
<a class="next" href="ER2.html">&gt;</a>
</div></div>
<div class="section chapter ER ER1 ron_bor ron " dir="ltr" lang="ro" data-id="ER1" data-nextid="ER2" data-previd="R236">
<div class="mt">CARTEA ÎNTÂI A LUI EZDRA</div>
<div class="c">1</div>
<div class="p">
<span class="v-num v-1">1&nbsp;</span><span class="v ER1_1" data-id="ER1_1">În anul întâi al domniei lui Cirus, regele Perşilor, ca să se împlinească cuvântul Domnului, cel grăit prin gura lui Ieremia, a deşteptat Domnul duhul lui Cirus, regele Perşilor şi acesta a poruncit să se facă ştiut în tot regatul său, prin grai şi prin scris, acestea:</span>
<span class="v-num v-2">2&nbsp;</span><span class="v ER1_2" data-id="ER1_2">"Aşa grăieşte Cirus, regele Perşilor: Toate regatele pământului mi le-a dat mie Domnul Dumnezeul cerului şi mi-a poruncit să-I fac locaş la Ierusalim în Iuda.</span>
<span class="v-num v-3">3&nbsp;</span><span class="v ER1_3" data-id="ER1_3">Aşadar, aceia dintre voi, din tot poporul Lui, care voiesc - fie cu ei Dumnezeul lor - să se ducă la Ierusalim în Iuda şi să zidească templul Domnului Dumnezeului lui Israel, a Acelui Dumnezeu Care este în Ierusalim;</span>
<span class="v-num v-4">4&nbsp;</span><span class="v ER1_4" data-id="ER1_4">Şi tot celui rămas în toate locurile, oriunde ar trăi, să-i ajute locuitorii locului aceluia cu argint şi cu aur şi cu altă avere şi cu vite, cu daruri de bună voie pentru templul lui Dumnezeu care este la Ierusalim".</span>
<span class="v-num v-5">5&nbsp;</span><span class="v ER1_5" data-id="ER1_5">Atunci s-au ridicat căpeteniile seminţiilor lui Iuda şi ale lui Veniamin, şi preoţii şi leviţii şi toţi aceia cărora Dumnezeu le deşteptase duhul să se ducă să înalţe templul Domnului care este la Ierusalim.</span>
<span class="v-num v-6">6&nbsp;</span><span class="v ER1_6" data-id="ER1_6">Şi toţi vecinii lor i-au ajutat cu vase de argint, cu aur şi cu altă avuţie şi cu vite şi cu lucruri scumpe şi cu tot felul de daruri de bună voie pentru templu.</span>
<span class="v-num v-7">7&nbsp;</span><span class="v ER1_7" data-id="ER1_7">Iar regele Cirus a scos vasele templului Domnului, pe care Nabucodonosor le luase din Ierusalim şi le pusese în casa dumnezeului său;</span>
<span class="v-num v-8">8&nbsp;</span><span class="v ER1_8" data-id="ER1_8">Pe acestea le-a scos Cirus, regele Perşilor, prin mâna lui Mitridat, vistiernicul, care le-a dat pe seama lui Şeşbaţar, căpetenia lui Iuda.</span>
<span class="v-num v-9">9&nbsp;</span><span class="v ER1_9" data-id="ER1_9">Şi numărul lor era: treizeci de vase de aur, o mie de vase de argint, douăzeci şi nouă de cuţite,</span>
<span class="v-num v-10">10&nbsp;</span><span class="v ER1_10" data-id="ER1_10">Treizeci de cupe de aur, patru sute zece cupe de argint de mâna a doua, o mie alte felurite vase;</span>
<span class="v-num v-11">11&nbsp;</span><span class="v ER1_11" data-id="ER1_11">Iar de toate erau cinci mii patru sute de vase de argint şi de aur. Toate acestea le-a luat cu el Şeşbaţar, când au plecat robii cei ce voiau să se întoarcă din Babilon la Ierusalim.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="R236.html">&lt;</a>
<a class="home" href="index.html">=</a>
<a class="next" href="ER2.html">&gt;</a>
</div></div>
</body>
</html>