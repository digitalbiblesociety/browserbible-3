<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FACEREA 28 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="GN.html">Biblia Ortodoxă Română Sinodală (2006)</a><a class="location" href="GN.html">FACEREA 28</a><a class="prev" href="GN27.html">&lt;</a>
<a class="home" href="index.html">=</a>
<a class="next" href="GN29.html">&gt;</a>
</div></div>
<div class="section chapter GN GN28 ron_bor ron " dir="ltr" lang="ro" data-id="GN28" data-nextid="GN29" data-previd="GN27">
<div class="c">28</div>
<div class="p">
<span class="v-num v-1">1&nbsp;</span><span class="v GN28_1" data-id="GN28_1">Atunci a chemat Isaac pe Iacov şi l-a binecuvântat şi i-a poruncit, zicând: "Să nu-ţi iei femeie din fetele Canaaneilor;</span>
<span class="v-num v-2">2&nbsp;</span><span class="v GN28_2" data-id="GN28_2">Ci scoală şi mergi în Mesopotamia în casa lui Batuel, tatăl mamei tale, şi-ţi ia femeie de acolo, din fetele lui Laban, fratele mamei tale,</span>
<span class="v-num v-3">3&nbsp;</span><span class="v GN28_3" data-id="GN28_3">Şi Dumnezeul cel Atotputernic să te binecuvânteze, să te crească şi să te înmulţească şi să lăsară din tine popoare multe;</span>
<span class="v-num v-4">4&nbsp;</span><span class="v GN28_4" data-id="GN28_4">Să-ţi dea binecuvântarea lui Avraam, tatăl meu, ţie şi urmaşilor tăi ca să stăpâneşti pământul ce-l locuieşti acum şi pe care l-a dat Dumnezeu lui Avraam,</span>
<span class="v-num v-5">5&nbsp;</span><span class="v GN28_5" data-id="GN28_5">Şi aşa Isaac i-a dat drumul lui Iacov, iar acesta s-a dus în Mesopotamia, la Laban, fiul lui Batuel Arameul şi fratele Rebecăi, mama lui Iacov şi a lui Isav.</span>
<span class="v-num v-6">6&nbsp;</span><span class="v GN28_6" data-id="GN28_6">Văzând însă Isav că Isaac a binecuvântat pe Iacov şi l-a trimis în Mesopotamia, să-şi ia femeie de acolo, pentru care l-a binecuvântat şi i-a poruncit, zicând: "Să nu-ţi iei femeie din fetele Canaaneilor",</span>
<span class="v-num v-7">7&nbsp;</span><span class="v GN28_7" data-id="GN28_7">Şi că Iacov a ascultat pe tatăl său şi pe mama sa şi s-a dus în Mesopotamia,</span>
<span class="v-num v-8">8&nbsp;</span><span class="v GN28_8" data-id="GN28_8">Şi înţelegând Isav că lui Isaac, tatăl său; nu-i plac fetele Canaaneilor,</span>
<span class="v-num v-9">9&nbsp;</span><span class="v GN28_9" data-id="GN28_9">S-a dus la Ismael şi, pe lângă cele două femei ale sale, şi-a mai luat şi pe Mahalat, fata lui Ismael, fiul lui Avraam, şi sora lui Nebaiot.</span>
<span class="v-num v-10">10&nbsp;</span><span class="v GN28_10" data-id="GN28_10">Iar Iacov ieşind din Beer-Şeba, s-a dus în Haran.</span>
<span class="v-num v-11">11&nbsp;</span><span class="v GN28_11" data-id="GN28_11">Ajungând însă la un loc, a rămas să doarmă acolo, căci asfinţise soarele. Şi luând una din pietrele locului aceluia şi punându-şi-o căpătâi, s-a culcat în locul acela.</span>
<span class="v-num v-12">12&nbsp;</span><span class="v GN28_12" data-id="GN28_12">Şi a visat că era o scară, sprijinită pe pământ, iar cu vârful atingea cerul; iar îngerii lui Dumnezeu se suiau şi se pogorau pe ea.</span>
<span class="v-num v-13">13&nbsp;</span><span class="v GN28_13" data-id="GN28_13">Apoi S-a arătat Domnul în capul scării şi i-a zis: "Eu sunt Domnul, Dumnezeul lui Avraam, tatăl tău, şi Dumnezeul lui Isaac. Nu te teme! Pământul pe care dormi ţi-l voi da ţie şi urmaşilor tăi.</span>
<span class="v-num v-14">14&nbsp;</span><span class="v GN28_14" data-id="GN28_14">Urmaşii tăi vor fi mulţi ca pulberea pământului şi tu te vei întinde la apus şi la răsărit, la miazănoapte şi la miazăzi, şi se vor binecuvânta întru tine şi întru urmaşii tăi toate neamurile pământului.</span>
<span class="v-num v-15">15&nbsp;</span><span class="v GN28_15" data-id="GN28_15">Iată, Eu sunt cu tine şi te voi păzi în orice cale vei merge; te voi întoarce în pământul acesta şi nu te voi lăsa până nu voi împlini toate câte ţi-am spus".</span>
<span class="v-num v-16">16&nbsp;</span><span class="v GN28_16" data-id="GN28_16">Iar când s-a deşteptat din somnul său, Iacov a zis: "Domnul este cu adevărat în locul acesta şi eu n-am ştiut!"</span>
<span class="v-num v-17">17&nbsp;</span><span class="v GN28_17" data-id="GN28_17">Şi, spăimântându-se Iacov, a zis: "Cât de înfricoşător este locul acesta! Aceasta nu e alta fără numai casa lui Dumnezeu, aceasta e poarta cerului!"</span>
<span class="v-num v-18">18&nbsp;</span><span class="v GN28_18" data-id="GN28_18">Apoi s-a sculat Iacov dis-de-dimineaţă, a luat piatra ce şi-o pusese căpătâi, a pus-o stâlp şi a turnat pe vârful ei untdelemn.</span>
<span class="v-num v-19">19&nbsp;</span><span class="v GN28_19" data-id="GN28_19">Iacov a pus locului aceluia numele Betel (casa lui Dumnezeu), căci mai înainte cetatea aceea se numea Luz.</span>
<span class="v-num v-20">20&nbsp;</span><span class="v GN28_20" data-id="GN28_20">Şi a făcut Iacov făgăduinţă, zicând: "De va fi Domnul Dumnezeu cu mine şi mă va povăţui în calea aceasta, în care merg eu astăzi, de-mi va da pâine să mănânc şi haine să mă îmbrac;</span>
<span class="v-num v-21">21&nbsp;</span><span class="v GN28_21" data-id="GN28_21">Şi de mă voi întoarce sănătos la casa tatălui meu, atunci Domnul va fi Dumnezeul meu.</span>
<span class="v-num v-22">22&nbsp;</span><span class="v GN28_22" data-id="GN28_22">Iar piatra aceasta, pe care am pus-o stâlp, va fi pentru mine casa lui Dumnezeu şi din toate câte-mi vei da Tu mie, a zecea parte o voi da Ţie".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="GN27.html">&lt;</a>
<a class="home" href="index.html">=</a>
<a class="next" href="GN29.html">&gt;</a>
</div></div>
</body>
</html>