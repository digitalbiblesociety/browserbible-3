<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>DEUTERONOMUL (A CINCEA CARTE A LUI MOISE) 26 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="DT.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="DT.html">DEUTERONOMUL (A CINCEA CARTE A LUI MOISE) 26</a><a class="prev" href="DT25.html">&lt;</a>
<a class="home" href="index.html">=</a>
<a class="next" href="DT27.html">&gt;</a>
</div></div>
<div class="section chapter DT DT26 ron_roa ron " dir="ltr" lang="ron" data-id="DT26" data-nextid="DT27" data-previd="DT25">
<div class="c">26</div>
<div class="p">
<span class="v-num v-1">1&nbsp;</span><span class="v DT26_1" data-id="DT26_1">După ce vei intra în ţara pe care Domnul, Dumnezeul tău, ţi-o dă ca moştenire, când tu o vei stăpâni şi vei locui într'însa,</span>
<span class="v-num v-2">2&nbsp;</span><span class="v DT26_2" data-id="DT26_2">să iei din pârga roadelor pământului tău pe care ţi-l dă ţie Domnul, Dumnezeul tău, şi s'o pui într'un paner şi să mergi la locul pe care Domnul, Dumnezeul tău, îl va alege spre a I se chema numele.</span>
<span class="v-num v-3">3&nbsp;</span><span class="v DT26_3" data-id="DT26_3">Vei merge la preotul care va fi în zilele acelea şi-i vei spune: Astăzi mărturisesc înaintea Domnului, Dumnezeului meu, că am intrat în ţara pe care Domnul li S'a jurat părinţilor noştri că ne-o va da nouă.</span>
<span class="v-num v-4">4&nbsp;</span><span class="v DT26_4" data-id="DT26_4">Preotul va lua panerul din mâinile tale şi-l va pune înaintea jertfelnicului Domnului, Dumnezeului tău,</span>
<span class="v-num v-5">5&nbsp;</span><span class="v DT26_5" data-id="DT26_5">iar tu, cuvântând, vei zice în faţa Domnului, Dumnezeului tău: Tatăl meu a părăsit Siria , s'a coborât în Egipt cu puţini oameni şi a pribegit acolo; şi acolo a devenit neam mare, puternic şi numeros.</span>
<span class="v-num v-6">6&nbsp;</span><span class="v DT26_6" data-id="DT26_6">Dar Egiptenii ne-au chinuit şi ne-au umilit şi au pus asupră-ne grele poveri.</span>
<span class="v-num v-7">7&nbsp;</span><span class="v DT26_7" data-id="DT26_7">Şi am strigat către Domnul, Dumnezeul părinţilor noştri; iar Domnul ne-a auzit strigarea şi ne-a văzut umilinţa şi osteneala şi necazul.</span>
<span class="v-num v-8">8&nbsp;</span><span class="v DT26_8" data-id="DT26_8">Şi ne-a scos Domnul din Egipt, El Însuşi cu puterea Lui cea mare, cu mână tare şi cu braţ înalt, cu vedenii mari, cu semne şi minuni;</span>
<span class="v-num v-9">9&nbsp;</span><span class="v DT26_9" data-id="DT26_9">şi ne-a adus în locul acesta şi ne-a dat pământul acesta, ţara'n care curge miere şi lapte.</span>
<span class="v-num v-10">10&nbsp;</span><span class="v DT26_10" data-id="DT26_10">Acum, iată, am adus pârga roadelor pământului pe care Tu, Doamne, mi l-ai dat, ale pământului din care curge miere şi lapte... Şi o vei lăsa acolo, înaintea Domnului, Dumnezeului tău, şi acolo te vei închina înaintea Domnului, Dumnezeului tău.</span>
<span class="v-num v-11">11&nbsp;</span><span class="v DT26_11" data-id="DT26_11">Şi să te veseleşti de toate bunătăţile pe care Domnul, Dumnezeul tău, ţi le-a dat, ţie şi casei tale: tu şi levitul şi străinul care este cu tine.</span>
<span class="v-num v-12">12&nbsp;</span><span class="v DT26_12" data-id="DT26_12">Când vei fi isprăvit de dat toate zeciuielile din roadele pământului tău, în cel de al treilea an , a doua zeciuială o vei da levitului şi străinului şi orfanului şi văduvei, şi vor mânca ei în cetăţile tale şi se vor sătura.</span>
<span class="v-num v-13">13&nbsp;</span><span class="v DT26_13" data-id="DT26_13">Şi să grăieşti în faţa Domnului, Dumnezeului tău: Pe cele afierosite le-am luat din casa mea şi le-am dat levitului şi străinului şi orfanului şi văduvei, după toate poruncile Tale pe care Tu mi le-ai poruncit; porunca Ta n'am călcat-o şi nici n'am dat-o uitării.</span>
<span class="v-num v-14">14&nbsp;</span><span class="v DT26_14" data-id="DT26_14">Din ele'n întristare n'am mâncat, din ele'ntru necurăţie n'am cheltuit, din ele celui mort eu nu i-am dat; de glasul Domnului, Dumnezeului meu, am ascultat, după cum Tu mi-ai poruncit am făcut.</span>
<span class="v-num v-15">15&nbsp;</span><span class="v DT26_15" data-id="DT26_15">Caută deci din casa Ta cea sfântă, din cer, şi binecuvintează-l pe Israel, poporul Tău, şi pământul pe care l-ai dat lor, după cum te-ai jurat părinţilor noştri că ne vei da o ţară în care curge lapte şi miere.</span>
<span class="v-num v-16">16&nbsp;</span><span class="v DT26_16" data-id="DT26_16">În ziua aceasta ţi-a poruncit Domnul, Dumnezeul tău, să plineşti toate hotărârile acestea şi rânduielile; să le păziţi şi să le pliniţi din toată inima voastră şi din tot sufletul vostru.</span>
<span class="v-num v-17">17&nbsp;</span><span class="v DT26_17" data-id="DT26_17">Tu astăzi L-ai ales pe Dumnezeu să fie Dumnezeul tău ; să umbli în căile Lui, să-I păzeşti hotărârile şi rânduielile, să asculţi de glasul Lui.</span>
<span class="v-num v-18">18&nbsp;</span><span class="v DT26_18" data-id="DT26_18">Tot astăzi Domnul te-a ales pe tine să-I fii popor ales, aşa cum ţi-a spus, ca să păzeşti toate poruncile Lui;</span>
<span class="v-num v-19">19&nbsp;</span><span class="v DT26_19" data-id="DT26_19">şi să fii tu mai presus decât toate neamurile, aşa cum te-a făcut El să fii: faimos şi mândru şi slăvit; ca să-I fii Domnului, Dumnezeului tău, popor sfânt , aşa cum a grăit El".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="DT25.html">&lt;</a>
<a class="home" href="index.html">=</a>
<a class="next" href="DT27.html">&gt;</a>
</div></div>
</body>
</html>