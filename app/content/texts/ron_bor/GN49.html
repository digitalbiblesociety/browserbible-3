<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FACEREA 49 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="GN.html">Biblia Ortodoxă Română Sinodală (2006)</a><a class="location" href="GN.html">FACEREA 49</a><a class="prev" href="GN48.html">&lt;</a>
<a class="home" href="index.html">=</a>
<a class="next" href="GN50.html">&gt;</a>
</div></div>
<div class="section chapter GN GN49 ron_bor ron " dir="ltr" lang="ron" data-id="GN49" data-nextid="GN50" data-previd="GN48">
<div class="c">49</div>
<div class="p">
<span class="v-num v-1">1&nbsp;</span><span class="v GN49_1" data-id="GN49_1">Apoi a chemat Iacov pe fiii săi şi le-a zis: "Adunaţi-vă, ca să vă spun ce are să fie cu voi în zilele cele de apoi.</span>
<span class="v-num v-2">2&nbsp;</span><span class="v GN49_2" data-id="GN49_2">Adunaţi-vă şi ascultaţi-mă, fiii lui Iacov, ascultaţi pe Israel, ascultaţi pe tatăl vostru!</span>
<span class="v-num v-3">3&nbsp;</span><span class="v GN49_3" data-id="GN49_3">Ruben, întâi-născutul meu, tăria mea şi începătura puterii mele, culmea vredniciei şi culmea destoiniciei;</span>
<span class="v-num v-4">4&nbsp;</span><span class="v GN49_4" data-id="GN49_4">Tu ai clocotit ca apa şi nu vei avea întâietatea, pentru că te-ai suit în patul tatălui tău şi mi-ai pângărit aşternutul pe care te-ai suit.</span>
<span class="v-num v-5">5&nbsp;</span><span class="v GN49_5" data-id="GN49_5">Fraţii Simeon şi Levi... Unelte ale cruzimii sunt săbiile lor.</span>
<span class="v-num v-6">6&nbsp;</span><span class="v GN49_6" data-id="GN49_6">În sfatul lor să nu intre sufletul meu şi în adunarea lor să nu fie părtaşă slava mea, căci ei, în mânia lor, au ucis oameni şi, la supărarea lor, au ologit tauri!</span>
<span class="v-num v-7">7&nbsp;</span><span class="v GN49_7" data-id="GN49_7">Blestemată să fie mânia lor, căci ea a fost silnică, şi aprinderea lor, căci a fost crudă; îi voi împărţi pe ei în Iacov şi îi voi risipi în Israel.</span>
<span class="v-num v-8">8&nbsp;</span><span class="v GN49_8" data-id="GN49_8">Iudo, pe tine te vor lăuda fraţii tăi. Mâinile tale să fie în ceafa vrăjmaşilor tăi. Închina-se-vor ţie feciorii tatălui tău.</span>
<span class="v-num v-9">9&nbsp;</span><span class="v GN49_9" data-id="GN49_9">Pui de leu eşti, Iudo, fiul meu! De la jaf te-ai întors... El a îndoit genunchii şi s-a culcat ca un leu, ca o leoaică... Cine-l va deştepta?</span>
<span class="v-num v-10">10&nbsp;</span><span class="v GN49_10" data-id="GN49_10">Nu va lipsi sceptru din Iuda, nici toiag de cârmuitor din coapsele sale, până ce va veni împăciuitorul, Căruia se vor supune popoarele.</span>
<span class="v-num v-11">11&nbsp;</span><span class="v GN49_11" data-id="GN49_11">Acela îşi va lega de viţă asinul Său, de coardă mânzul asinei Sale. Spăla-va în vin haina Sa şi în sânge de strugure veşmântul Său!</span>
<span class="v-num v-12">12&nbsp;</span><span class="v GN49_12" data-id="GN49_12">Ochii Lui vor scânteia ca vinul şi dinţii Săi vor fi albi ca laptele.</span>
<span class="v-num v-13">13&nbsp;</span><span class="v GN49_13" data-id="GN49_13">Zabulon va locui lângă mare, va da liman corăbiilor şi marginea hotarului lui va fi până la Sidon.</span>
<span class="v-num v-14">14&nbsp;</span><span class="v GN49_14" data-id="GN49_14">Isahar este ca asinul voinic, care odihneşte între staule.</span>
<span class="v-num v-15">15&nbsp;</span><span class="v GN49_15" data-id="GN49_15">Văzând că odihna e bună şi ţinutul său gras, îşi pleacă umerii sub povară şi se face bărbat plătitor de bir.</span>
<span class="v-num v-16">16&nbsp;</span><span class="v GN49_16" data-id="GN49_16">Dan va judeca pe poporul său, ca pe una din seminţiile lui Israel.</span>
<span class="v-num v-17">17&nbsp;</span><span class="v GN49_17" data-id="GN49_17">Dan va fi şarpe la drum, viperă la potecă, înveninând piciorul calului, ca să cadă călăreţul.</span>
<span class="v-num v-18">18&nbsp;</span><span class="v GN49_18" data-id="GN49_18">În ajutorul Tău nădăjduiesc, o, Doamne!</span>
<span class="v-num v-19">19&nbsp;</span><span class="v GN49_19" data-id="GN49_19">Gad, strâmtorat va fi de cete înarmate, dar le va strâmtora şi el pas cu pas.</span>
<span class="v-num v-20">20&nbsp;</span><span class="v GN49_20" data-id="GN49_20">Din Aşer va veni pâinea cea grasă şi regilor le va da mâncăruri alese.</span>
<span class="v-num v-21">21&nbsp;</span><span class="v GN49_21" data-id="GN49_21">Neftali, cerboaică slobodă: el rosteşte graiuri minunate.</span>
<span class="v-num v-22">22&nbsp;</span><span class="v GN49_22" data-id="GN49_22">Iosif, ramură de pom roditor, ramură de pom roditor lângă izvor, ramurile lui se revarsă peste ziduri.</span>
<span class="v-num v-23">23&nbsp;</span><span class="v GN49_23" data-id="GN49_23">Îl vor amărî şi îl vor duşmăni; înspre el arunca-vor săgeţi şi îl vor sili la luptă.</span>
<span class="v-num v-24">24&nbsp;</span><span class="v GN49_24" data-id="GN49_24">Dar arcul lui va rămâne tare şi muşchii braţului lui întăriţi, mulţumită Dumnezeului celui puternic al lui Iacov, Cel ce este păstorul şi tăria lui Israel.</span>
<span class="v-num v-25">25&nbsp;</span><span class="v GN49_25" data-id="GN49_25">De la Dumnezeul tatălui tău, şi El te va ajuta; şi de la cel Atotputernic - El te va binecuvânta; de la El să vină binecuvântările, de sus din ceruri, şi binecuvântările adâncului de jos, binecuvântările sânilor şi ale pântecelui.</span>
<span class="v-num v-26">26&nbsp;</span><span class="v GN49_26" data-id="GN49_26">Binecuvântările tatălui tău întrec binecuvântările munţilor celor din veac şi frumuseţea dealurilor celor veşnice. Aceste binecuvântări să fie pe capul lui Iosif, pe creştetul celui mai ales între fraţii lui.</span>
<span class="v-num v-27">27&nbsp;</span><span class="v GN49_27" data-id="GN49_27">Veniamin, lup răpitor, dimineaţa va mânca vânat şi pradă va împărţi seara".</span>
<span class="v-num v-28">28&nbsp;</span><span class="v GN49_28" data-id="GN49_28">Iată toate cele douăsprezece seminţii ale lui Israel şi iată ce le-a spus tatăl lor, când le-a binecuvântat şi a dat fiecăreia binecuvântarea cuvenită.</span>
<span class="v-num v-29">29&nbsp;</span><span class="v GN49_29" data-id="GN49_29">Apoi le-a poruncit: "Eu am să trec la poporul meu. Să mă îngropaţi lângă părinţii mei, în peştera din ţarina lui Efron Heteul.</span>
<span class="v-num v-30">30&nbsp;</span><span class="v GN49_30" data-id="GN49_30">În peştera din ţarina Macpela, în faţa lui Mamvri, în pământul Canaan, pe care a cumpărat-o Avraam de la Efron Heteul, împreună cu ţarina, ca moşie de înmormântare.</span>
<span class="v-num v-31">31&nbsp;</span><span class="v GN49_31" data-id="GN49_31">Acolo au fost îngropaţi Avraam şi Sarra, femeia sa, acolo au fost îngropaţi Isaac şi Rebeca, femeia lui, şi tot acolo am îngropat şi eu pe Lia.</span>
<span class="v-num v-32">32&nbsp;</span><span class="v GN49_32" data-id="GN49_32">Această ţarină şi peştera din ea au fost cumpărate de la feciorii Heteilor".</span>
<span class="v-num v-33">33&nbsp;</span><span class="v GN49_33" data-id="GN49_33">Sfârşind Iacov poruncile sale, pe care le-a dat feciorilor săi, şi întinzându-şi picioarele sale în pat, şi-a dat sfârşitul şi s-a adăugat la poporul său.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="GN48.html">&lt;</a>
<a class="home" href="index.html">=</a>
<a class="next" href="GN50.html">&gt;</a>
</div></div>
</body>
</html>