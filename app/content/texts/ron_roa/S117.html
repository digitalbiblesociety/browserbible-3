<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNTÂI A REGILOR 17 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="S1.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="S1.html">CARTEA ÎNTÂI A REGILOR 17</a><a class="prev" href="S116.html">&lt;</a>
<a class="home" href="index.html">=</a>
<a class="next" href="S118.html">&gt;</a>
</div></div>
<div class="section chapter S1 S117 ron_roa ron " dir="ltr" lang="ron" data-id="S117" data-nextid="S118" data-previd="S116">
<div class="c">17</div>
<div class="p">
<span class="v-num v-1">1&nbsp;</span><span class="v S117_1" data-id="S117_1">Filistenii şi-au adunat oştile la război şi au venit la Soco , cel din Iuda, şi şi-au aşezat tabăra între Soco şi Azeca, la Efes-Damim.</span>
<span class="v-num v-2">2&nbsp;</span><span class="v S117_2" data-id="S117_2">Atunci Saul şi bărbaţii lui Israel s'au adunat şi şi-au aşezat tabăra la Valea Stejarului şi s'au rânduit în linii de luptă împotriva Filistenilor.</span>
<span class="v-num v-3">3&nbsp;</span><span class="v S117_3" data-id="S117_3">Filistenii şedeau pe munte, de-o parte, iar Israeliţii şedeau pe munte, de cealaltă parte; între ei, valea.</span>
<span class="v-num v-4">4&nbsp;</span><span class="v S117_4" data-id="S117_4">Din oastea Filistenilor a ieşit atunci un bărbat puternic, al cărui nume era Goliat, din Gat ; înălţimea lui era de patru coţi şi o palmă .</span>
<span class="v-num v-5">5&nbsp;</span><span class="v S117_5" data-id="S117_5">Pe cap avea chivără şi purta o platoşă de zale; platoşa lui cântărea cinci mii de sicli de aramă şi fier ;</span>
<span class="v-num v-6">6&nbsp;</span><span class="v S117_6" data-id="S117_6">la glesne purta pulpare de aramă; apărătoare de aramă între grumaji;</span>
<span class="v-num v-7">7&nbsp;</span><span class="v S117_7" data-id="S117_7">coada suliţei lui era ca sulul de la războiul de ţesut, iar vârful suliţei lui cântărea şase sute de sicli de fier. Înaintea lui mergea purtătorul său de arme.</span>
<span class="v-num v-8">8&nbsp;</span><span class="v S117_8" data-id="S117_8">Şi s'a oprit şi a strigat către oastea lui Israel, zicându-le: "De ce-aţi venit şi v'aţi rânduit împotriva noastră în linii de bătaie? Oare nu sunt eu Filistean şi nu sunteţi voi Evrei de-ai lui Saul? Alegeţi pentru voi un bărbat, iar acela să se coboare la mine;</span>
<span class="v-num v-9">9&nbsp;</span><span class="v S117_9" data-id="S117_9">şi dacă va fi în stare să se bată cu mine şi mă va ucide, atunci noi vom fi robii voştri; dar dacă eu voi birui şi-l voi ucide, atunci voi veţi fi robii noştri şi ne veţi sluji!"</span>
<span class="v-num v-10">10&nbsp;</span><span class="v S117_10" data-id="S117_10">Şi a zis Filisteanul: "Iată, eu am ocărât astăzi oastea lui Israel; daţi-mi un om, şi ne vom bate în doi!"</span>
<span class="v-num v-11">11&nbsp;</span><span class="v S117_11" data-id="S117_11">Iar Saul şi întregul Israel au auzit aceste cuvinte ale Filisteanului şi s'au întristat şi foarte s'au înspăimântat.</span>
<span class="v-num v-12">12&nbsp;</span><span class="v S117_12" data-id="S117_12">(32) Atunci David a zis către Saul: "Inima stăpânului meu să nu se mâhnească într'însul; robul tău va merge şi se va bate cu Filisteanul".</span>
<span class="v-num v-13">13&nbsp;</span><span class="v S117_13" data-id="S117_13">(33) Dar Saul a zis către David: "Cu nici un chip nu vei fi tu în stare să mergi împotriva Filisteanului, ca să te baţi cu el, de vreme ce tu eşti un copilandru, pe când el e războinic din tinereţile lui".</span>
<span class="v-num v-14">14&nbsp;</span><span class="v S117_14" data-id="S117_14">(34) Iar David i-a zis lui Saul: "Robul tău păştea oile tatălui său; şi când un leu sau un urs venea şi lua vreo oaie din turmă,</span>
<span class="v-num v-15">15&nbsp;</span><span class="v S117_15" data-id="S117_15">(35) atunci alergam după el şi-l loveam şi-i scoteam oaia din gură; iar dacă se ridica împotrivă-mi, atunci îl apucam de gâtlej şi-l loveam şi-l omoram.</span>
<span class="v-num v-16">16&nbsp;</span><span class="v S117_16" data-id="S117_16">(36) Robul tău îl bătea şi pe leu, şi pe urs; acest Filistean netăiat-împrejur va fi ca unul din ei; oare nu voi merge eu şi-l voi bate şi voi ridica astăzi ocara din Israel? La urma urmelor, cine-i acest netăiat-împrejur care a ocărât oştirea lui Dumnezeu cel viu?</span>
<span class="v-num v-17">17&nbsp;</span><span class="v S117_17" data-id="S117_17">(37) Domnul, Cel ce m'a scos din gheara leului şi din gheara ursului, El mă va scoate din mâna acestui Filistean netăiat-împrejur". Atunci Saul a zis către David: "Du-te, şi Domnul să fie cu tine!"</span>
<span class="v-num v-18">18&nbsp;</span><span class="v S117_18" data-id="S117_18">(38) Saul l-a îmbrăcat pe David cu tunică de război şi i-a pus pe cap un coif de aramă;</span>
<span class="v-num v-19">19&nbsp;</span><span class="v S117_19" data-id="S117_19">(39) şi l-a încins cu sabia sa peste tunica lui de război. Dar David a ostenit umblând cu ele o dată şi încă o dată. Şi i-a zis David lui Saul: "Nu voi putea să merg cu astea, că nu-s deprins cu ele." Atunci le-au scos de pe el.</span>
<span class="v-num v-20">20&nbsp;</span><span class="v S117_20" data-id="S117_20">(40) Şi şi-a luat el toiagul în mână şi şi-a ales cinci pietre netede din pârâu şi le-a pus în traista ciobănească pe care o purta de obicei. Şi, cu praştia în mână, s'a apropiat de bărbatul filistean.</span>
<span class="v-num v-21">21&nbsp;</span><span class="v S117_21" data-id="S117_21">(41) Filisteanul venea şi el apropiindu-se de David, iar purtătorul lui de arme îi mergea înainte.</span>
<span class="v-num v-22">22&nbsp;</span><span class="v S117_22" data-id="S117_22">(42) Filisteanul l-a văzut pe David şi a râs de el, fiindcă acesta era doar un copilandru, bălan şi cu ochi frumoşi.</span>
<span class="v-num v-23">23&nbsp;</span><span class="v S117_23" data-id="S117_23">(43) Şi a zis Filisteanul către David: "Sunt eu oare ca un câine, că vii împotrivă-mi cu bâtă şi cu pietre?" Iar David a zis: "Ba mai rău decât un câine!" Atunci Filisteanul l-a blestemat pe David în numele dumnezeilor săi.</span>
<span class="v-num v-24">24&nbsp;</span><span class="v S117_24" data-id="S117_24">(44) Şi a zis Filisteanul către David: "Vino tu la mine şi-ţi voi da trupul păsărilor cerului şi fiarelor pământului!"</span>
<span class="v-num v-25">25&nbsp;</span><span class="v S117_25" data-id="S117_25">(45) Dar David i-a zis Filisteanului: "Tu vii spre mine cu sabie şi cu suliţă şi cu pavăză; eu însă voi merge spre tine în numele Domnului Celui-Atotputernic, Dumnezeul oastei lui Israel, pe care tu ai ocărât-o astăzi.</span>
<span class="v-num v-26">26&nbsp;</span><span class="v S117_26" data-id="S117_26">(46) El, Domnul, te va da astăzi în mâna mea şi te voi omorî şi-ţi voi lua capul, iar mădularele tale şi mădularele oastei Filistenilor le voi da chiar astăzi păsărilor cerului şi fiarelor pământului; şi tot pământul va cunoaşte că este un Dumnezeu în Israel.</span>
<span class="v-num v-27">27&nbsp;</span><span class="v S117_27" data-id="S117_27">(47) Şi toată adunarea va cunoaşte că nu cu sabie şi cu suliţă mântuieşte Domnul - căci al Domnului e războiul - şi Domnul vă va da în mâinile noastre".</span>
<span class="v-num v-28">28&nbsp;</span><span class="v S117_28" data-id="S117_28">(48) Atunci Filisteanul s'a ridicat şi a venit în întâmpinarea lui David.</span>
<span class="v-num v-29">29&nbsp;</span><span class="v S117_29" data-id="S117_29">(49) Iar David, vârându-şi mâna în traistă, a luat o piatră, a pus-o în praştie, a aruncat-o şi l-a lovit pe Filistean în frunte; piatra i-a pătruns în frunte prin chivără, iar el a căzut cu faţa la pământ.</span>
<span class="v-num v-30">30&nbsp;</span><span class="v S117_30" data-id="S117_30">(50) Aşa l-a biruit David pe Filistean: cu praştia şi cu piatra; şi l-a lovit pe Filistean şi l-a omorât. Sabie nu era în mâna lui David .</span>
<span class="v-num v-31">31&nbsp;</span><span class="v S117_31" data-id="S117_31">(51) Atunci David a alergat şi s'a oprit deasupra lui şi i-a smuls sabia şi l-a ucis tăindu-i capul. Iar Filistenii, văzând că viteazul lor a murit, au luat-o la fugă.</span>
<span class="v-num v-32">32&nbsp;</span><span class="v S117_32" data-id="S117_32">(52) Iar bărbaţii lui Israel şi ai lui Iuda s'au ridicat şi au dat strigăt şi i-au fugărit până la intrarea în Gat şi până la poarta Ascalonului; iar răniţii Filistenilor au căzut pe calea ce duce deopotrivă la Gat şi la Ecron.</span>
<span class="v-num v-33">33&nbsp;</span><span class="v S117_33" data-id="S117_33">(53) Iar bărbaţii lui Israel, la întoarcerea lor din urmărirea Filistenilor, prădau taberele acelora.</span>
<span class="v-num v-34">34&nbsp;</span><span class="v S117_34" data-id="S117_34">(54) Iar David, luând capul Filisteanului, l-a adus în Ierusalim; dar armele aceluia şi le-a pus în cortul său.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="S116.html">&lt;</a>
<a class="home" href="index.html">=</a>
<a class="next" href="S118.html">&gt;</a>
</div></div>
</body>
</html>