<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>NUMERELE (A PATRA CARTE A LUI MOISE) 7 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="NU.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="NU.html">NUMERELE (A PATRA CARTE A LUI MOISE) 7</a><a class="prev" href="NU6.html">&lt;</a>
<a class="home" href="index.html">=</a>
<a class="next" href="NU8.html">&gt;</a>
</div></div>
<div class="section chapter NU NU7 ron_roa ron " dir="ltr" lang="ron" data-id="NU7" data-nextid="NU8" data-previd="NU6">
<div class="c">7</div>
<div class="p">
<span class="v-num v-1">1&nbsp;</span><span class="v NU7_1" data-id="NU7_1">Şi a fost că'n ziua când a sfârşit Moise de ridicat cortul, l-a uns şi l-a sfinţit, pe el şi toate lucrurile lui, precum şi jertfelnicul cu toate obiectele lui. Când le-a miruit şi le-a sfinţit, mai-marii lui Israel au adus daruri; ei erau</span>
<span class="v-num v-2">2&nbsp;</span><span class="v NU7_2" data-id="NU7_2">cele douăsprezece căpetenii ale caselor lor părinteşti, mai-marii seminţiilor, cei ce fuseseră mai-mari peste cei număraţi.</span>
<span class="v-num v-3">3&nbsp;</span><span class="v NU7_3" data-id="NU7_3">Şi au adus darurile lor în faţa Domnului: şase care acoperite şi doisprezece boi, câte un car de la două căpetenii şi câte un bou de la fiecare; şi le-au adus înaintea cortului.</span>
<span class="v-num v-4">4&nbsp;</span><span class="v NU7_4" data-id="NU7_4">Şi a grăit Domnul către Moise, zicând:</span>
<span class="v-num v-5">5&nbsp;</span><span class="v NU7_5" data-id="NU7_5">"Primeşte-le din partea lor, şi vor fi ele folosite în slujba cortului mărturiei. Dă-le leviţilor, fiecăruia după slujba sa".</span>
<span class="v-num v-6">6&nbsp;</span><span class="v NU7_6" data-id="NU7_6">Şi luând Moise carele şi boii, le-a dat leviţilor:</span>
<span class="v-num v-7">7&nbsp;</span><span class="v NU7_7" data-id="NU7_7">două care şi patru boi le-a dat fiilor lui Gherşon, după slujba lor;</span>
<span class="v-num v-8">8&nbsp;</span><span class="v NU7_8" data-id="NU7_8">patru care şi opt boi le-a dat fiilor lui Merari, după slujba lor de sub îndrumarea lui Itamar, fiul lui Aaron preotul.</span>
<span class="v-num v-9">9&nbsp;</span><span class="v NU7_9" data-id="NU7_9">Dar fiilor lui Cahat nu le-a dat, pentru că ei, având în seamă lucrurile sfinte, le purtau pe umeri.</span>
<span class="v-num v-10">10&nbsp;</span><span class="v NU7_10" data-id="NU7_10">Căpeteniile au adus şi daruri pentru înnoirea jertfelnicului, în chiar ziua'n care a fost uns; acolo, în faţa jertfelnicului, şi-au adus mai-marii darurile.</span>
<span class="v-num v-11">11&nbsp;</span><span class="v NU7_11" data-id="NU7_11">Şi a zis Domnul către Moise: "În fiecare zi, la rând, câte o căpetenie să-şi aducă darurile pentru sfinţirea jertfelnicului".</span>
<span class="v-num v-12">12&nbsp;</span><span class="v NU7_12" data-id="NU7_12">Cel ce şi-a adus darul în prima zi a fost Naason, fiul lui Aminadab, căpetenia seminţiei lui Iuda.</span>
<span class="v-num v-13">13&nbsp;</span><span class="v NU7_13" data-id="NU7_13">Darul său cuprindea: un blid de argint în greutate de o sută treizeci de sicli şi o cupă de argint de şaptezeci de sicli, după siclul sfânt, amândouă pline cu făinuţă de grâu frământată cu untdelemn, pentru jertfă;</span>
<span class="v-num v-14">14&nbsp;</span><span class="v NU7_14" data-id="NU7_14">o cădelniţă de aur de zece sicli, plină cu tămâie;</span>
<span class="v-num v-15">15&nbsp;</span><span class="v NU7_15" data-id="NU7_15">un junc, un berbec şi un miel de un an pentru ardere-de-tot;</span>
<span class="v-num v-16">16&nbsp;</span><span class="v NU7_16" data-id="NU7_16">un ţap, jertfă pentru păcat;</span>
<span class="v-num v-17">17&nbsp;</span><span class="v NU7_17" data-id="NU7_17">iar ca jertfă de mulţumire: două juninci, cinci berbeci, cinci ţapi şi cinci mieluşele de un an. Acesta-i darul lui Naason, fiul lui Aminadab.</span>
<span class="v-num v-18">18&nbsp;</span><span class="v NU7_18" data-id="NU7_18">În ziua a doua şi-a adus darul Natanael, fiul lui Ţuar, căpetenia seminţiei lui Isahar.</span>
<span class="v-num v-19">19&nbsp;</span><span class="v NU7_19" data-id="NU7_19">El a adus în dar: un blid de argint în greutate de o sută treizeci de sicli şi o cupă de argint de şaptezeci de sicli, după siclul sfânt, amândouă pline cu făinuţă de grâu frământată cu untdelemn, pentru jertfă;</span>
<span class="v-num v-20">20&nbsp;</span><span class="v NU7_20" data-id="NU7_20">o cădelniţă de aur de zece sicli, plină cu tămâie;</span>
<span class="v-num v-21">21&nbsp;</span><span class="v NU7_21" data-id="NU7_21">un junc, un berbec şi un miel de un an pentru ardere-de-tot;</span>
<span class="v-num v-22">22&nbsp;</span><span class="v NU7_22" data-id="NU7_22">un ţap, jertfă pentru păcat;</span>
<span class="v-num v-23">23&nbsp;</span><span class="v NU7_23" data-id="NU7_23">iar ca jertfă de mulţumire: două juninci, cinci berbeci, cinci ţapi şi cinci mieluşele de un an. Acesta-i darul lui Natanael, fiul lui Ţuar.</span>
<span class="v-num v-24">24&nbsp;</span><span class="v NU7_24" data-id="NU7_24">În ziua a treia şi-a adus darul căpetenia fiilor lui Zabulon: Eliab, fiul lui Helon.</span>
<span class="v-num v-25">25&nbsp;</span><span class="v NU7_25" data-id="NU7_25">Darul său cuprindea: un blid de argint în greutate de o sută treizeci de sicli şi o cupă de argint de şaptezeci de sicli, după siclul sfânt, amândouă pline cu făinuţă de grâu frământată cu untdelemn, pentru jertfă;</span>
<span class="v-num v-26">26&nbsp;</span><span class="v NU7_26" data-id="NU7_26">o cădelniţă de aur de zece sicli, plină cu tămâie;</span>
<span class="v-num v-27">27&nbsp;</span><span class="v NU7_27" data-id="NU7_27">un junc, un berbec şi un miel de un an pentru ardere-de-tot;</span>
<span class="v-num v-28">28&nbsp;</span><span class="v NU7_28" data-id="NU7_28">un ţap, jertfă pentru păcat;</span>
<span class="v-num v-29">29&nbsp;</span><span class="v NU7_29" data-id="NU7_29">iar pentru jertfa de mulţumire: două juninci, cinci berbeci, cinci ţapi şi cinci mieluşele de un an. Acesta-i darul lui Eliab, fiul lui Helon.</span>
<span class="v-num v-30">30&nbsp;</span><span class="v NU7_30" data-id="NU7_30">În ziua a patra şi-a adus darul căpetenia fiilor lui Ruben: Eliţur, fiul lui Şedeur.</span>
<span class="v-num v-31">31&nbsp;</span><span class="v NU7_31" data-id="NU7_31">Darul său cuprindea: un blid de argint în greutate de o sută treizeci de sicli şi o cupă de argint de şaptezeci de sicli, după siclul sfânt, amândouă pline cu făinuţă de grâu frământată cu untdelemn, pentru jertfă;</span>
<span class="v-num v-32">32&nbsp;</span><span class="v NU7_32" data-id="NU7_32">o cădelniţă de aur de zece sicli, plină cu tămâie;</span>
<span class="v-num v-33">33&nbsp;</span><span class="v NU7_33" data-id="NU7_33">un junc, un berbec şi un miel de un an pentru ardere-de-tot;</span>
<span class="v-num v-34">34&nbsp;</span><span class="v NU7_34" data-id="NU7_34">un ţap, jertfă pentru păcat;</span>
<span class="v-num v-35">35&nbsp;</span><span class="v NU7_35" data-id="NU7_35">iar pentru jertfa de mulţumire: două juninci, cinci berbeci, cinci ţapi şi cinci mieluşele de un an. Acesta-i darul lui Eliţur, fiul lui Şedeur.</span>
<span class="v-num v-36">36&nbsp;</span><span class="v NU7_36" data-id="NU7_36">În ziua a cincea şi-a adus darul căpetenia fiilor lui Simeon: Şelumiel, fiul lui Ţurişadai.</span>
<span class="v-num v-37">37&nbsp;</span><span class="v NU7_37" data-id="NU7_37">Darul său cuprindea: un blid de argint în greutate de o sută treizeci de sicli şi o cupă de argint de şaptezeci de sicli, după siclul sfânt, amândouă pline cu făinuţă de grâu frământată cu untdelemn, pentru jertfă;</span>
<span class="v-num v-38">38&nbsp;</span><span class="v NU7_38" data-id="NU7_38">o cădelniţă de aur de zece sicli, plină cu tămâie;</span>
<span class="v-num v-39">39&nbsp;</span><span class="v NU7_39" data-id="NU7_39">un junc, un berbec şi un miel de un an pentru ardere-de-tot;</span>
<span class="v-num v-40">40&nbsp;</span><span class="v NU7_40" data-id="NU7_40">un ţap, jertfă pentru păcat;</span>
<span class="v-num v-41">41&nbsp;</span><span class="v NU7_41" data-id="NU7_41">iar pentru jertfa de mulţumire: două juninci, cinci berbeci, cinci ţapi şi cinci mieluşele de un an. Acesta-i darul lui Şelumiel, fiul lui Ţurişadai.</span>
<span class="v-num v-42">42&nbsp;</span><span class="v NU7_42" data-id="NU7_42">În ziua a şasea şi-a adus darul căpetenia fiilor lui Gad: Eliasaf, fiul lui Raguel.</span>
<span class="v-num v-43">43&nbsp;</span><span class="v NU7_43" data-id="NU7_43">Darul său cuprindea: un blid de argint în greutate de o sută treizeci de sicli şi o cupă de argint de şaptezeci de sicli, după siclul sfânt, amândouă pline cu făinuţă de grâu frământată cu untdelemn, pentru jertfă;</span>
<span class="v-num v-44">44&nbsp;</span><span class="v NU7_44" data-id="NU7_44">o cădelniţă de aur de zece sicli, plină cu tămâie;</span>
<span class="v-num v-45">45&nbsp;</span><span class="v NU7_45" data-id="NU7_45">un junc, un berbec şi un miel de un an pentru ardere-de-tot;</span>
<span class="v-num v-46">46&nbsp;</span><span class="v NU7_46" data-id="NU7_46">un ţap, jertfă pentru păcat;</span>
<span class="v-num v-47">47&nbsp;</span><span class="v NU7_47" data-id="NU7_47">iar pentru jertfa de mulţumire: două juninci, cinci berbeci, cinci ţapi şi cinci mieluşele de un an. Acesta-i darul lui Eliasaf, fiul lui Raguel.</span>
<span class="v-num v-48">48&nbsp;</span><span class="v NU7_48" data-id="NU7_48">În ziua a şaptea şi-a adus darul căpetenia fiilor lui Efraim: Elişama, fiul lui Amihud.</span>
<span class="v-num v-49">49&nbsp;</span><span class="v NU7_49" data-id="NU7_49">Darul său cuprindea: un blid de argint în greutate de o sută treizeci de sicli şi o cupă de argint de şaptezeci de sicli, după siclul sfânt, amândouă pline cu făinuţă de grâu frământată cu untdelemn pentru jertfă;</span>
<span class="v-num v-50">50&nbsp;</span><span class="v NU7_50" data-id="NU7_50">o cădelniţă de aur de zece sicli, plină cu tămâie;</span>
<span class="v-num v-51">51&nbsp;</span><span class="v NU7_51" data-id="NU7_51">un junc, un berbec şi un miel de un an pentru ardere-de-tot;</span>
<span class="v-num v-52">52&nbsp;</span><span class="v NU7_52" data-id="NU7_52">un ţap, jertfă pentru păcat;</span>
<span class="v-num v-53">53&nbsp;</span><span class="v NU7_53" data-id="NU7_53">iar pentru jertfa de mulţumire: două juninci, cinci berbeci, cinci ţapi şi cinci mieluşele de un an. Acesta-i darul lui Elişama, fiul lui Amihud.</span>
<span class="v-num v-54">54&nbsp;</span><span class="v NU7_54" data-id="NU7_54">În ziua a opta şi-a adus darul căpetenia fiilor lui Manase: Gamaliel, fiul lui Pedaţur.</span>
<span class="v-num v-55">55&nbsp;</span><span class="v NU7_55" data-id="NU7_55">Darul său cuprindea: un blid de argint în greutate de o sută treizeci de sicli, o cupă de argint de şaptezeci de sicli, după siclul sfânt, amândouă pline cu făinuţă de grâu frământată cu untdelemn, pentru jertfă;</span>
<span class="v-num v-56">56&nbsp;</span><span class="v NU7_56" data-id="NU7_56">o cădelniţă de aur de zece sicli, plină cu tămâie;</span>
<span class="v-num v-57">57&nbsp;</span><span class="v NU7_57" data-id="NU7_57">un junc, un berbec şi un miel de un an pentru ardere-de-tot;</span>
<span class="v-num v-58">58&nbsp;</span><span class="v NU7_58" data-id="NU7_58">un ţap, jertfă pentru păcat;</span>
<span class="v-num v-59">59&nbsp;</span><span class="v NU7_59" data-id="NU7_59">iar pentru jertfa de mulţumire: două juninci, cinci berbeci, cinci ţapi şi cinci mieluşele de un an. Acesta-i darul lui Gamaliel, fiul lui Pedaţur.</span>
<span class="v-num v-60">60&nbsp;</span><span class="v NU7_60" data-id="NU7_60">În ziua a noua şi-a adus darul căpetenia fiilor lui Veniamin: Abidan, fiul lui Ghedeon.</span>
<span class="v-num v-61">61&nbsp;</span><span class="v NU7_61" data-id="NU7_61">Darul său cuprindea: un blid de argint în greutate de o sută treizeci de sicli şi o cupă de argint de şaptezeci de sicli, după siclul sfânt, amândouă pline cu făinuţă de grâu frământată cu untdelemn, pentru jertfă;</span>
<span class="v-num v-62">62&nbsp;</span><span class="v NU7_62" data-id="NU7_62">o cădelniţă de aur de zece sicli, plină cu tămâie;</span>
<span class="v-num v-63">63&nbsp;</span><span class="v NU7_63" data-id="NU7_63">un junc, un berbec şi un miel de un an pentru ardere-de-tot;</span>
<span class="v-num v-64">64&nbsp;</span><span class="v NU7_64" data-id="NU7_64">un ţap, jertfă pentru păcat;</span>
<span class="v-num v-65">65&nbsp;</span><span class="v NU7_65" data-id="NU7_65">iar pentru jertfa de mulţumire: două juninci, cinci berbeci, cinci ţapi şi cinci mieluşele de un an. Acesta-i darul lui Abidan, fiul lui Ghedeon.</span>
<span class="v-num v-66">66&nbsp;</span><span class="v NU7_66" data-id="NU7_66">În ziua a zecea şi-a adus darul căpetenia fiilor lui Dan: Ahiezer, fiul lui Amişadai.</span>
<span class="v-num v-67">67&nbsp;</span><span class="v NU7_67" data-id="NU7_67">Darul său cuprindea: un blid de argint în greutate de o sută treizeci de sicli şi o cupă de argint de şaptezeci de sicli, după siclul sfânt, amândouă pline cu făinuţă de grâu frământată cu untdelemn, pentru jertfă;</span>
<span class="v-num v-68">68&nbsp;</span><span class="v NU7_68" data-id="NU7_68">o cădelniţă de aur de zece sicli, plină cu tămâie;</span>
<span class="v-num v-69">69&nbsp;</span><span class="v NU7_69" data-id="NU7_69">un junc, un berbec şi un miel de un an pentru ardere-de-tot;</span>
<span class="v-num v-70">70&nbsp;</span><span class="v NU7_70" data-id="NU7_70">un ţap, jertfă pentru păcat;</span>
<span class="v-num v-71">71&nbsp;</span><span class="v NU7_71" data-id="NU7_71">iar pentru jertfa de mulţumire: două juninci, cinci berbeci, cinci ţapi şi cinci mieluşele de un an. Acesta-i darul lui Ahiezer, fiul lui Amişadai.</span>
<span class="v-num v-72">72&nbsp;</span><span class="v NU7_72" data-id="NU7_72">În ziua a unsprezecea şi-a adus darul căpetenia fiilor lui Aşer: Paghiel, fiul lui Ocran.</span>
<span class="v-num v-73">73&nbsp;</span><span class="v NU7_73" data-id="NU7_73">Darul său cuprindea: un blid de argint în greutate de o sută treizeci de sicli şi o cupă de argint de şaptezeci de sicli, după siclul sfânt, amândouă pline cu făinuţă de grâu frământată cu untdelemn, pentru jertfă;</span>
<span class="v-num v-74">74&nbsp;</span><span class="v NU7_74" data-id="NU7_74">o cădelniţă de aur de zece sicli, plină cu tămâie;</span>
<span class="v-num v-75">75&nbsp;</span><span class="v NU7_75" data-id="NU7_75">un junc, un berbec şi un miel de un an pentru ardere-de-tot;</span>
<span class="v-num v-76">76&nbsp;</span><span class="v NU7_76" data-id="NU7_76">un ţap, jertfă pentru păcat;</span>
<span class="v-num v-77">77&nbsp;</span><span class="v NU7_77" data-id="NU7_77">iar pentru jertfa de mulţumire: două juninci, cinci berbeci, cinci ţapi şi cinci mieluşele de un an. Acesta-i darul lui Paghiel, fiul lui Ocran.</span>
<span class="v-num v-78">78&nbsp;</span><span class="v NU7_78" data-id="NU7_78">În ziua a douăsprezecea şi-a adus darul căpetenia fiilor lui Neftali: Ahira, fiul lui Enan.</span>
<span class="v-num v-79">79&nbsp;</span><span class="v NU7_79" data-id="NU7_79">Darul său cuprindea: un blid de argint în greutate de o sută treizeci de sicli şi o cupă de argint de şaptezeci de sicli, după siclul sfânt, amândouă pline cu făinuţă de grâu frământată cu untdelemn, pentru jertfă;</span>
<span class="v-num v-80">80&nbsp;</span><span class="v NU7_80" data-id="NU7_80">o cădelniţă de aur de zece sicli, plină cu tămâie;</span>
<span class="v-num v-81">81&nbsp;</span><span class="v NU7_81" data-id="NU7_81">un junc, un berbec şi un miel de un an pentru ardere-de-tot;</span>
<span class="v-num v-82">82&nbsp;</span><span class="v NU7_82" data-id="NU7_82">un ţap, jertfă pentru păcat;</span>
<span class="v-num v-83">83&nbsp;</span><span class="v NU7_83" data-id="NU7_83">iar pentru jertfa de mulţumire: două juninci, cinci berbeci, cinci ţapi şi cinci mieluşele de un an. Acesta-i darul lui Ahira, fiul lui Enan.</span>
<span class="v-num v-84">84&nbsp;</span><span class="v NU7_84" data-id="NU7_84">Acestea au fost darurile din partea căpeteniilor lui Israel la sfinţirea jertfelnicului, în ziua când acesta a fost miruit: douăsprezece blide de argint, douăsprezece cupe de argint, douăsprezece cădelniţe de aur,</span>
<span class="v-num v-85">85&nbsp;</span><span class="v NU7_85" data-id="NU7_85">fiecare blid având o sută treizeci de sicli şi fiecare cupă câte şaptezeci de sicli. Întru totul, argintul acestor vase: două mii patru sute de sicli, după siclul sfânt;</span>
<span class="v-num v-86">86&nbsp;</span><span class="v NU7_86" data-id="NU7_86">douăsprezece cădelniţe de aur, pline cu tămâie, de câte zece sicli fiecare, după siclul sfânt; întru totul, aurul cădelniţelor: o sută douăzeci de sicli.</span>
<span class="v-num v-87">87&nbsp;</span><span class="v NU7_87" data-id="NU7_87">Vitele pentru arderi-de-tot au fost de toate: doisprezece junci, doisprezece berbeci şi doisprezece miei de un an, împreună cu prinoasele de pâine şi cu turnările lor. Ca jertfă pentru păcat, doisprezece ţapi.</span>
<span class="v-num v-88">88&nbsp;</span><span class="v NU7_88" data-id="NU7_88">Vitele pentru jertfa de mulţumire au fost, laolaltă: douăzeci şi patru de juninci, şaizeci de berbeci, şaizeci de ţapi şi şaizeci de mieluşele de un an şi fără meteahnă. Acestea au fost darurile la sfinţirea jertfelnicului, după'mplinirea celor rânduite şi după ce el a fost miruit.</span>
<span class="v-num v-89">89&nbsp;</span><span class="v NU7_89" data-id="NU7_89">Când Moise intra în cortul mărturiei ca să-I grăiască, el auzea glasul Domnului vorbind cu el de deasupra acoperământului ispăşirii de pe chivotul mărturiei, dintre cei doi heruvimi; şi el Îi vorbea .</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="NU6.html">&lt;</a>
<a class="home" href="index.html">=</a>
<a class="next" href="NU8.html">&gt;</a>
</div></div>
</body>
</html>