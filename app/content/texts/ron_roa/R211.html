<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A DOUA PARALIPOMENA 11 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="R2.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="R2.html">CARTEA A DOUA PARALIPOMENA 11</a><a class="prev" href="R210.html">&lt;</a>
<a class="home" href="index.html">=</a>
<a class="next" href="R212.html">&gt;</a>
</div></div>
<div class="section chapter R2 R211 ron_roa ron " dir="ltr" lang="ron" data-id="R211" data-nextid="R212" data-previd="R210">
<div class="c">11</div>
<div class="p">
<span class="v-num v-1">1&nbsp;</span><span class="v R211_1" data-id="R211_1">Ajuns în Ierusalim, Roboam a adunat tribul lui Iuda şi pe al lui Veniamin, o sută optzeci de mii de voinici în stare de luptă, şi a pornit la război împotriva lui Israel spre a întoarce regatul la Roboam.</span>
<span class="v-num v-2">2&nbsp;</span><span class="v R211_2" data-id="R211_2">Şi a fost cuvântul Domnului către Şemaia, omul lui Dumnezeu, zicând:</span>
<span class="v-num v-3">3&nbsp;</span><span class="v R211_3" data-id="R211_3">"Vorbeşte-i lui Roboam, fiul lui Solomon, şi către toţi cei din Iuda şi Veniamin şi spune-le:</span>
<span class="v-num v-4">4&nbsp;</span><span class="v R211_4" data-id="R211_4">Aşa grăieşte Domnul: - Să nu vă ridicaţi şi nici să vă războiţi cu fraţii voştri, ci fiecare om să se întoarcă la casa lui, căci lucrul acesta e de la Mine!" Iar ei au ascultat de cuvântul Domnului şi, întorcându-se, n'au mai mers împotriva lui Ieroboam.</span>
<span class="v-num v-5">5&nbsp;</span><span class="v R211_5" data-id="R211_5">Roboam a locuit în Ierusalim şi a zidit în Iudeea cetăţi întărite cu ziduri.</span>
<span class="v-num v-6">6&nbsp;</span><span class="v R211_6" data-id="R211_6">El a zidit Betleemul, Etamul şi Tecoa,</span>
<span class="v-num v-7">7&nbsp;</span><span class="v R211_7" data-id="R211_7">Bet-Ţurul, Soco şi Adulamul,</span>
<span class="v-num v-8">8&nbsp;</span><span class="v R211_8" data-id="R211_8">Gatul, Mareşa şi Ziful,</span>
<span class="v-num v-9">9&nbsp;</span><span class="v R211_9" data-id="R211_9">Adoraimul, Lachişul şi Azeca,</span>
<span class="v-num v-10">10&nbsp;</span><span class="v R211_10" data-id="R211_10">Ţora, Aialonul şi Hebronul, care se ţineau de triburile lui Iuda şi Veniamin: cetăţi întărite cu ziduri.</span>
<span class="v-num v-11">11&nbsp;</span><span class="v R211_11" data-id="R211_11">Şi le-a întărit cu ziduri şi a aşezat în ele căpetenii şi magazii pentru alimente, untdelemn şi vin,</span>
<span class="v-num v-12">12&nbsp;</span><span class="v R211_12" data-id="R211_12">scuturi şi suliţe în fiecare cetate; şi le-a întărit aşa cum trebuia. El avea de partea lui triburile lui Iuda şi Veniamin.</span>
<span class="v-num v-13">13&nbsp;</span><span class="v R211_13" data-id="R211_13">Dar şi preoţii şi leviţii care se aflau în întregul Israel s'au adunat la el, din toate hotarele;</span>
<span class="v-num v-14">14&nbsp;</span><span class="v R211_14" data-id="R211_14">fiindcă leviţii şi-au părăsit locurile pe care le stăpâneau şi s'au dus în [tribul lui] Iuda, în Ierusalim, din pricină că Ieroboam şi fiii săi îi îndepărtaseră de la slujirea Domnului,</span>
<span class="v-num v-15">15&nbsp;</span><span class="v R211_15" data-id="R211_15">de vreme ce el îşi făcuse preoţi pentru înălţimile şi pentru idolii şi pentru deşertăciunile şi pentru viţeii pe care-i făcuse Ieroboam;</span>
<span class="v-num v-16">16&nbsp;</span><span class="v R211_16" data-id="R211_16">şi i-a alungat din triburile lui Israel pe cei ce-şi puseseră la inimă să-L caute pe Domnul, Dumnezeul lui Israel, şi care veneau la Ierusalim să-I jertfească Domnului, Dumnezeului părinţilor lor.</span>
<span class="v-num v-17">17&nbsp;</span><span class="v R211_17" data-id="R211_17">Aceştia au întărit regatul lui Iuda şi l-au întărit pe Roboam, fiul lui Solomon, vreme de trei ani, căci trei ani a umblat el în căile lui David şi ale lui Solomon.</span>
<span class="v-num v-18">18&nbsp;</span><span class="v R211_18" data-id="R211_18">Roboam şi-a luat-o de femeie pe Mahalat, fiica lui Ierimot, fiul lui David şi al Abihailei, fiica lui Eliab, fiul lui Iesei;</span>
<span class="v-num v-19">19&nbsp;</span><span class="v R211_19" data-id="R211_19">aceasta i-a născut fii: pe Ieuş, pe Şemaria şi pe Zaham.</span>
<span class="v-num v-20">20&nbsp;</span><span class="v R211_20" data-id="R211_20">Apoi şi-a luat-o pe Maaca, fiica lui Abesalom, care i-a născut pe Abia, pe Atai, pe Ziza şi pe Şelomit.</span>
<span class="v-num v-21">21&nbsp;</span><span class="v R211_21" data-id="R211_21">Pe Maaca însă, fiica lui Abesalom, o iubea Roboam mai mult decât pe toate femeile şi ţiitoarele sale - căci el a avut optsprezece soţii şi şaizeci de ţiitoare, şi din ele a dat naştere la douăzeci şi opt de băieţi şi şaizeci de fete.</span>
<span class="v-num v-22">22&nbsp;</span><span class="v R211_22" data-id="R211_22">Iar pe Abia, fiul Maacăi, l-a pus mai-mare peste fraţii lui, fiindcă pe el voia să-l facă rege.</span>
<span class="v-num v-23">23&nbsp;</span><span class="v R211_23" data-id="R211_23">Pe toţi [ceilalţi] fii ai săi i-a împărţit în toate cetăţile întărite din hotarele lui Iuda şi Veniamin şi le-a dat hrană din belşug şi le-a căutat multe femei.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="R210.html">&lt;</a>
<a class="home" href="index.html">=</a>
<a class="next" href="R212.html">&gt;</a>
</div></div>
</body>
</html>