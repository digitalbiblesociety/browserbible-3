<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>NUMERELE (A PATRA CARTE A LUI MOISE) 30 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="NU.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="NU.html">NUMERELE (A PATRA CARTE A LUI MOISE) 30</a><a class="prev" href="NU29.html">&lt;</a>
<a class="home" href="index.html">=</a>
<a class="next" href="NU31.html">&gt;</a>
</div></div>
<div class="section chapter NU NU30 ron_roa ron " dir="ltr" lang="ro" data-id="NU30" data-nextid="NU31" data-previd="NU29">
<div class="c">30</div>
<div class="p">
<span class="v-num v-1">1&nbsp;</span><span class="v NU30_1" data-id="NU30_1">Moise le-a vorbit fiilor lui Israel după tot ceea ce Domnul îi poruncise lui Moise .</span>
<span class="v-num v-2">2&nbsp;</span><span class="v NU30_2" data-id="NU30_2">Şi a grăit Moise către mai-marii peste seminţiile fiilor lui Israel şi le-a zis: "Iată lucrul pe care-l porunceşte Domnul:</span>
<span class="v-num v-3">3&nbsp;</span><span class="v NU30_3" data-id="NU30_3">Omul care va face făgăduinţă Domnului sau cu jurământ se va jura să-i pună sufletului său o anume legătură , să nu-şi calce cuvântul: tot ce i-a ieşit din gură să facă întocmai .</span>
<span class="v-num v-4">4&nbsp;</span><span class="v NU30_4" data-id="NU30_4">Dacă vreo femeie Îi va face Domnului făgăduinţă şi-şi va lua asupră-şi legământ la vremea când, încă tânără fiind, trăieşte în casa tatălui ei</span>
<span class="v-num v-5">5&nbsp;</span><span class="v NU30_5" data-id="NU30_5">şi dacă tatăl ei, auzindu-i făgăduinţele şi legămintele pe care şi le-a pus asupră-şi, va tăcea asupră-le, atunci toate făgăduinţele ei stau în picioare şi orice legământ asupra sufletului ei rămâne drept.</span>
<span class="v-num v-6">6&nbsp;</span><span class="v NU30_6" data-id="NU30_6">Dar dacă tatăl ei nu va fi de aceeaşi părere în ziua când le-a auzit, atunci toate făgăduinţele ei şi toate legămintele pe care şi le-a pus asupră-şi sunt fără preţ: Domnul o va ierta, pentru că tatăl ei nu a fost de aceeaşi părere.</span>
<span class="v-num v-7">7&nbsp;</span><span class="v NU30_7" data-id="NU30_7">Dacă însă ea este măritată şi şi-a luat asupră-şi o făgăduinţă sau prin cuvântul gurii sale şi-a pus sieşi legământ</span>
<span class="v-num v-8">8&nbsp;</span><span class="v NU30_8" data-id="NU30_8">şi dacă bărbatul ei, auzindu-le, va tăcea asupră-le în ziua când le-a auzit, atunci toate făgăduinţele ei stau în picioare şi orice legământ asupra sufletului ei rămâne drept.</span>
<span class="v-num v-9">9&nbsp;</span><span class="v NU30_9" data-id="NU30_9">Dar dacă bărbatul ei nu va fi de aceeaşi părere în ziua când le-a auzit, atunci toate făgăduinţele şi toate legămintele pe care şi le-a pus asupră-şi sunt fără preţ: Domnul o va ierta, pentru că bărbatul ei nu a fost de aceeaşi părere.</span>
<span class="v-num v-10">10&nbsp;</span><span class="v NU30_10" data-id="NU30_10">Făgăduinţa văduvei şi a celei lăsate de bărbat - orice legământ şi-ar pune ea asupra sufletului ei - rămân în picioare.</span>
<span class="v-num v-11">11&nbsp;</span><span class="v NU30_11" data-id="NU30_11">Dacă însă ea a făcut făgăduinţă ori şi-a pus asupră-şi legământ la vremea când se afla în casa bărbatului ei</span>
<span class="v-num v-12">12&nbsp;</span><span class="v NU30_12" data-id="NU30_12">şi dacă bărbatul ei, auzindu-le, va tăcea şi nici nu se va împotrivi, atunci toate făgăduinţele ei stau în picioare şi orice legământ asupra sufletului ei rămâne drept.</span>
<span class="v-num v-13">13&nbsp;</span><span class="v NU30_13" data-id="NU30_13">Dacă însă bărbatul ei nu va fi de aceeaşi părere de'ndată ce le-a auzit, atunci tot ceea ce a ieşit de pe buzele ei - făgăduinţe sau legăminte asupra sufletului ei - sunt fără preţ: Domnul o va ierta, pentru că bărbatul ei nu a fost de aceeaşi părere.</span>
<span class="v-num v-14">14&nbsp;</span><span class="v NU30_14" data-id="NU30_14">Orice făgăduinţă şi orice legătură întărită cu jurământ pentru întristarea sufletului ei , bărbatul ei o poate întări şi tot bărbatul ei o poate desfiinţa.</span>
<span class="v-num v-15">15&nbsp;</span><span class="v NU30_15" data-id="NU30_15">Dacă însă bărbatul ei a tăcut asupra acestora până'n ziua următoare, prin aceasta el i-a întărit ei toate făgăduinţele şi toate legămintele ce sunt asupra ei; le-a întărit pentru că el a tăcut asupră-le în ziua când le-a auzit.</span>
<span class="v-num v-16">16&nbsp;</span><span class="v NU30_16" data-id="NU30_16">Dar dacă bărbatul le-a desfiinţat după ziua în care le-a auzit, atunci el va purta asupră-şi păcatul".</span>
<span class="v-num v-17">17&nbsp;</span><span class="v NU30_17" data-id="NU30_17">Acestea sunt poruncile pe care Domnul i le-a rânduit lui Moise asupra [legăturilor] dintre un bărbat şi femeia lui, dintre un tată şi fiica sa la vremea când ea, încă tânără fiind, trăieşte în casa tatălui ei.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="NU29.html">&lt;</a>
<a class="home" href="index.html">=</a>
<a class="next" href="NU31.html">&gt;</a>
</div></div>
</body>
</html>