<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOV 19 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JB.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="JB.html">CARTEA LUI IOV 19</a><a class="prev" href="JB18.html">&lt;</a>
<a class="home" href="index.html">=</a>
<a class="next" href="JB20.html">&gt;</a>
</div></div>
<div class="section chapter JB JB19 ron_roa ron " dir="ltr" lang="ron" data-id="JB19" data-nextid="JB20" data-previd="JB18">
<div class="c">19</div>
<div class="p">
<span class="v-num v-1">1&nbsp;</span><span class="v JB19_1" data-id="JB19_1">Atunci Iov a început să vorbească şi a zis:</span>
<span class="v-num v-2">2&nbsp;</span><span class="v JB19_2" data-id="JB19_2">"Cât oare veţi mai plânge prin sufletu-mi trudit, surpându-mi-l cu vorbe?...</span>
<span class="v-num v-3">3&nbsp;</span><span class="v JB19_3" data-id="JB19_3">Să ştiţi doar că El, Domnul, El m'a făcut cum sunt; iar voi, neruşinaţii, mă'nvinuiţi pe mine!</span>
<span class="v-num v-4">4&nbsp;</span><span class="v JB19_4" data-id="JB19_4">Chiar dacă adevărul e că m'am înşelat, a mea e înşelarea; şi de-am grăit cuvinte ce nu se cuveneau, sunt graiurile mele, dar nu fără măsură.</span>
<span class="v-num v-5">5&nbsp;</span><span class="v JB19_5" data-id="JB19_5">Şi dacă voi acuma vă'mpăunaţi asupră-mi şi mă'nfruntaţi cu scârbe,</span>
<span class="v-num v-6">6&nbsp;</span><span class="v JB19_6" data-id="JB19_6">să ştiţi că Domnul este Cel ce m'a răvăşit şi că deasupră-mi astfel Şi-a înălţat cetatea.</span>
<span class="v-num v-7">7&nbsp;</span><span class="v JB19_7" data-id="JB19_7">Ei, iată,-mi râd de scârbe şi nu voi mai grăi, că strig după dreptate, dar nici o judecată!</span>
<span class="v-num v-8">8&nbsp;</span><span class="v JB19_8" data-id="JB19_8">Zidit sunt împrejuru-mi şi nu e chip să trec, un văl de întuneric mi-a aşezat pe faţă;</span>
<span class="v-num v-9">9&nbsp;</span><span class="v JB19_9" data-id="JB19_9">m'a dezbrăcat de slavă şi de pe fruntea mândră tot El mi-a luat cununa;</span>
<span class="v-num v-10">10&nbsp;</span><span class="v JB19_10" data-id="JB19_10">m'a rupt în bucăţele, de-a roata, şi m'am dus; nădejdea mi-a tăiat-o cum ai tăia un pom;</span>
<span class="v-num v-11">11&nbsp;</span><span class="v JB19_11" data-id="JB19_11">cu groaznică urgie asupră-mi S'a pornit şi-a socotit că'n luptă aş fi duşmanul Său;</span>
<span class="v-num v-12">12&nbsp;</span><span class="v JB19_12" data-id="JB19_12">haidăii Lui venit-au asupră-mi pân' la unul, în drumurile mele m'aşteaptă ochi la pândă;</span>
<span class="v-num v-13">13&nbsp;</span><span class="v JB19_13" data-id="JB19_13">s'au depărtat de mine, da, chiar şi fraţii mei: la cei străini ei cată mai mult decât la mine; prietenii mei, iată-i, îmi sunt nemilostivi.</span>
<span class="v-num v-14">14&nbsp;</span><span class="v JB19_14" data-id="JB19_14">Cei ce mi-au fost aproape se uită'n altă parte şi cei ce mă ştiură pe nume m'au uitat;</span>
<span class="v-num v-15">15&nbsp;</span><span class="v JB19_15" data-id="JB19_15">vecinilor de-acasă şi slujnicelor mele le-am devenit străin;</span>
<span class="v-num v-16">16&nbsp;</span><span class="v JB19_16" data-id="JB19_16">îmi chem pe nume sluga şi ea nu mă ascultă şi-o rog cu gura mea;</span>
<span class="v-num v-17">17&nbsp;</span><span class="v JB19_17" data-id="JB19_17">cu-aceeaşi rugăminte dulceagă-mi chem femeia şi-i linguşesc pe fiii ibovnicelor mele;</span>
<span class="v-num v-18">18&nbsp;</span><span class="v JB19_18" data-id="JB19_18">dar ei pe totdeauna cu toţi m'au părăsit; de cum mă scol, aruncă'mpotrivă-mi vorbe grele.</span>
<span class="v-num v-19">19&nbsp;</span><span class="v JB19_19" data-id="JB19_19">Toţi cei ce mă ştiură'ndeaproape m'au urât, pe care-i îndrăgisem s'au ridicat asupră-mi.</span>
<span class="v-num v-20">20&nbsp;</span><span class="v JB19_20" data-id="JB19_20">Ţesuturile cărnii mi s'au topit în piele, iar oasele în zgârciuri de-abia că se mai ţin.</span>
<span class="v-num v-21">21&nbsp;</span><span class="v JB19_21" data-id="JB19_21">Prieteni, aveţi milă de mine, milă daţi-mi, că-a Domnului e mâna ce s'a atins de mine!</span>
<span class="v-num v-22">22&nbsp;</span><span class="v JB19_22" data-id="JB19_22">De ce mă luaţi la goană, aşa cum face Domnul, şi'n cărnurile mele rămâneţi nesătui?</span>
<span class="v-num v-23">23&nbsp;</span><span class="v JB19_23" data-id="JB19_23">Ah, cine-ar fi să scrie şi graiurile mele, şi astfel să le pună pe toate într'o carte,</span>
<span class="v-num v-24">24&nbsp;</span><span class="v JB19_24" data-id="JB19_24">cu fier-peniţă scrise, sau cu condei de plumb, sau chiar săpate'n stâncă şi să rămână'n veac?</span>
<span class="v-num v-25">25&nbsp;</span><span class="v JB19_25" data-id="JB19_25">Căci ştiu că veşnic este Acel ce-o să-mi dezlege târziul pe pământ;</span>
<span class="v-num v-26">26&nbsp;</span><span class="v JB19_26" data-id="JB19_26">da, pielea, care'ndură acestea, va'nvia. Că de la Însuşi Domnul mi s'au făcut acestea</span>
<span class="v-num v-27">27&nbsp;</span><span class="v JB19_27" data-id="JB19_27">pe care mi le ştiu, pe care eu, nu altul, cu ochii le-am văzut, pe toate care-aicea în sân s'au săvârşit.</span>
<span class="v-num v-28">28&nbsp;</span><span class="v JB19_28" data-id="JB19_28">Iar dacă voi veţi zice: Ce vom grăi'mpotrivă-i? găsi-vom noi pricină de'ndreptăţire'n el ?,</span>
<span class="v-num v-29">29&nbsp;</span><span class="v JB19_29" data-id="JB19_29">o, temeţi-vă şi voi de scoarţă, de'nveliş; că va veni mânia în cei fără de lege şi-atunci vor şti ei unde li-i miezul plin de seve".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JB18.html">&lt;</a>
<a class="home" href="index.html">=</a>
<a class="next" href="JB20.html">&gt;</a>
</div></div>
</body>
</html>