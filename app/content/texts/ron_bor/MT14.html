<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>MATEI 14 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="MT.html">Biblia Ortodoxă Română Sinodală (2006)</a><a class="location" href="MT.html">MATEI 14</a><a class="prev" href="MT13.html">&lt;</a>
<a class="home" href="index.html">=</a>
<a class="next" href="MT15.html">&gt;</a>
</div></div>
<div class="section chapter MT MT14 ron_bor ron " dir="ltr" lang="ro" data-id="MT14" data-nextid="MT15" data-previd="MT13">
<div class="c">14</div>
<div class="p">
<span class="v-num v-1">1&nbsp;</span><span class="v MT14_1" data-id="MT14_1">În vremea aceea, a auzit tetrarhul Irod de vestea ce se dusese despre Iisus.</span>
<span class="v-num v-2">2&nbsp;</span><span class="v MT14_2" data-id="MT14_2">Şi a zis slujitorilor săi: Acesta este Ioan Botezătorul; el s-a sculat din morţi şi de aceea se fac minuni prin el.</span>
<span class="v-num v-3">3&nbsp;</span><span class="v MT14_3" data-id="MT14_3">Căci Irod, prinzând pe Ioan, l-a legat şi l-a pus în temniţă, pentru Irodiada, femeia lui Filip, fratele său.</span>
<span class="v-num v-4">4&nbsp;</span><span class="v MT14_4" data-id="MT14_4">Căci Ioan îi zicea lui: Nu ţi se cuvine s-o ai de soţie.</span>
<span class="v-num v-5">5&nbsp;</span><span class="v MT14_5" data-id="MT14_5">Şi voind să-l ucidă, s-a temut de mulţime, că-l socotea pe el ca prooroc.</span>
<span class="v-num v-6">6&nbsp;</span><span class="v MT14_6" data-id="MT14_6">Iar prăznuind Irod ziua lui de naştere, fiica Irodiadei a jucat în mijloc şi i-a plăcut lui Irod.</span>
<span class="v-num v-7">7&nbsp;</span><span class="v MT14_7" data-id="MT14_7">De aceea, cu jurământ i-a făgăduit să-i dea orice va cere.</span>
<span class="v-num v-8">8&nbsp;</span><span class="v MT14_8" data-id="MT14_8">Iar ea, îndemnată fiind de mama sa, a zis: Dă-mi, aici pe tipsie, capul lui Ioan Botezătorul.</span>
<span class="v-num v-9">9&nbsp;</span><span class="v MT14_9" data-id="MT14_9">Şi regele s-a întristat, dar, pentru jurământ şi pentru cei care şedeau cu el la masă, a poruncit să i se dea.</span>
<span class="v-num v-10">10&nbsp;</span><span class="v MT14_10" data-id="MT14_10">Şi a trimis şi a tăiat capul lui Ioan, în temniţă.</span>
<span class="v-num v-11">11&nbsp;</span><span class="v MT14_11" data-id="MT14_11">Şi capul lui a fost adus pe tipsie şi a fost dat fetei, iar ea l-a dus mamei sale.</span>
<span class="v-num v-12">12&nbsp;</span><span class="v MT14_12" data-id="MT14_12">Şi, venind ucenicii lui, au luat trupul lui şi l-au înmormântat şi s-au dus să dea de ştire lui Iisus.</span>
<span class="v-num v-13">13&nbsp;</span><span class="v MT14_13" data-id="MT14_13">Iar Iisus, auzind, S-a dus de acolo singur, cu corabia, în loc pustiu dar, aflând, mulţimile au venit după El, pe jos, din cetăţi.</span>
<span class="v-num v-14">14&nbsp;</span><span class="v MT14_14" data-id="MT14_14">Şi ieşind, a văzut mulţime mare şi I S-a făcut milă de ei şi a vindecat pe bolnavii lor.</span>
<span class="v-num v-15">15&nbsp;</span><span class="v MT14_15" data-id="MT14_15">Iar când s-a făcut seară, ucenicii au venit la El şi I-au zis: locul este pustiu şi vremea iată a trecut; deci, dă drumul mulţimilor ca să se ducă în sate, să-şi cumpere mâncare.</span>
<span class="v-num v-16">16&nbsp;</span><span class="v MT14_16" data-id="MT14_16">Iisus însă le-a răspuns: N-au trebuinţă să se ducă; daţi-le voi să mănânce.</span>
<span class="v-num v-17">17&nbsp;</span><span class="v MT14_17" data-id="MT14_17">Iar ei I-au zis: Nu avem aici decât cinci pâini şi doi peşti.</span>
<span class="v-num v-18">18&nbsp;</span><span class="v MT14_18" data-id="MT14_18">Şi El a zis: Aduceţi-Mi-le aici.</span>
<span class="v-num v-19">19&nbsp;</span><span class="v MT14_19" data-id="MT14_19">Şi poruncind să se aşeze mulţimile pe iarbă şi luând cele cinci pâini şi cei doi peşti şi privind la cer, a binecuvântat şi, frângând, a dat ucenicilor pâinile, iar ucenicii mulţimilor.</span>
<span class="v-num v-20">20&nbsp;</span><span class="v MT14_20" data-id="MT14_20">Şi au mâncat toţi şi s-au săturat şi au strâns rămăşiţele de fărâmituri, douăsprezece coşuri pline.</span>
<span class="v-num v-21">21&nbsp;</span><span class="v MT14_21" data-id="MT14_21">Iar cei ce mâncaseră erau ca la cinci mii de bărbaţi, afară de femei şi de copii.</span>
<span class="v-num v-22">22&nbsp;</span><span class="v MT14_22" data-id="MT14_22">Şi îndată Iisus a silit pe ucenici să intre în corabie şi să treacă înaintea Lui, pe ţărmul celălalt, până ce El va da drumul mulţimilor.</span>
<span class="v-num v-23">23&nbsp;</span><span class="v MT14_23" data-id="MT14_23">Iar dând drumul mulţimilor, S-a suit în munte, ca să Se roage singur. Şi, făcându-se seară, era singur acolo.</span>
<span class="v-num v-24">24&nbsp;</span><span class="v MT14_24" data-id="MT14_24">Iar corabia era acum la multe stadii departe de pământ, fiind învăluită de valuri, căci vântul era împotrivă.</span>
<span class="v-num v-25">25&nbsp;</span><span class="v MT14_25" data-id="MT14_25">Iar la a patra strajă din noapte, a venit la ei Iisus, umblând pe mare.</span>
<span class="v-num v-26">26&nbsp;</span><span class="v MT14_26" data-id="MT14_26">Văzându-L umblând pe mare, ucenicii s-au înspăimântat, zicând că e nălucă şi de frică au strigat.</span>
<span class="v-num v-27">27&nbsp;</span><span class="v MT14_27" data-id="MT14_27">Dar El le-a vorbit îndată, zicându-le: Îndrăzniţi, Eu sunt; nu vă temeţi!</span>
<span class="v-num v-28">28&nbsp;</span><span class="v MT14_28" data-id="MT14_28">Iar Petru, răspunzând, a zis: Doamne, dacă eşti Tu, porunceşte să vin la Tine pe apă.</span>
<span class="v-num v-29">29&nbsp;</span><span class="v MT14_29" data-id="MT14_29">El i-a zis: Vino. Iar Petru, coborându-se din corabie, a mers pe apă şi a venit către Iisus.</span>
<span class="v-num v-30">30&nbsp;</span><span class="v MT14_30" data-id="MT14_30">Dar văzând vântul, s-a temut şi, începând să se scufunde, a strigat, zicând: Doamne, scapă-mă!</span>
<span class="v-num v-31">31&nbsp;</span><span class="v MT14_31" data-id="MT14_31">Iar Iisus, întinzând îndată mâna, l-a apucat şi a zis: Puţin credinciosule, pentru ce te-ai îndoit?</span>
<span class="v-num v-32">32&nbsp;</span><span class="v MT14_32" data-id="MT14_32">Şi suindu-se ei în corabie, s-a potolit vântul.</span>
<span class="v-num v-33">33&nbsp;</span><span class="v MT14_33" data-id="MT14_33">Iar cei din corabie I s-au închinat, zicând: Cu adevărat Tu eşti Fiul lui Dumnezeu.</span>
<span class="v-num v-34">34&nbsp;</span><span class="v MT14_34" data-id="MT14_34">Şi, trecând dincolo, au venit în pământul Ghenizaretului.</span>
<span class="v-num v-35">35&nbsp;</span><span class="v MT14_35" data-id="MT14_35">Şi, cunoscându-L, oamenii locului aceluia au trimis în tot acel ţinut şi au adus la El pe toţi bolnavii.</span>
<span class="v-num v-36">36&nbsp;</span><span class="v MT14_36" data-id="MT14_36">Şi-L rugau ca numai să se atingă de poala hainei Lui; şi câţi se atingeau se vindecau.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="MT13.html">&lt;</a>
<a class="home" href="index.html">=</a>
<a class="next" href="MT15.html">&gt;</a>
</div></div>
</body>
</html>