<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A DOUA PARALIPOMENA (SAU CARTEA A DOUA A CRONICILOR) 33 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="R2.html">Biblia Ortodoxă Română Sinodală (2006)</a><a class="location" href="R2.html">CARTEA A DOUA PARALIPOMENA (SAU CARTEA A DOUA A CRONICILOR) 33</a><a class="prev" href="R232.html">&lt;</a>
<a class="home" href="index.html">=</a>
<a class="next" href="R234.html">&gt;</a>
</div></div>
<div class="section chapter R2 R233 ron_bor ron " dir="ltr" lang="ron" data-id="R233" data-nextid="R234" data-previd="R232">
<div class="c">33</div>
<div class="p">
<span class="v-num v-1">1&nbsp;</span><span class="v R233_1" data-id="R233_1">Manase era de doisprezece ani când s-a făcut rege şi a domnit cincizeci şi cinci de ani în Ierusalim.</span>
<span class="v-num v-2">2&nbsp;</span><span class="v R233_2" data-id="R233_2">Acesta a făcut lucruri neplăcute înaintea ochilor Domnului, umblând după urâciunile popoarelor izgonite de Domnul din faţa fiilor lui Israel.</span>
<span class="v-num v-3">3&nbsp;</span><span class="v R233_3" data-id="R233_3">Căci a făcut din nou locurile înalte pe care le sfărâmase Iezechia, tatăl său, şi a aşezat jertfelnice pentru baali, a făcut Aşere, s-a închinat la toată oştirea cerească şi i-a slujit;</span>
<span class="v-num v-4">4&nbsp;</span><span class="v R233_4" data-id="R233_4">A făcut jertfelnice şi în templul Domnului, despre care Domnul zisese: "În Ierusalim va fi numele Meu în veci";</span>
<span class="v-num v-5">5&nbsp;</span><span class="v R233_5" data-id="R233_5">A zidit jertfelnice pentru toată oştirea cerească în amândouă curţile templului Domnului.</span>
<span class="v-num v-6">6&nbsp;</span><span class="v R233_6" data-id="R233_6">Tot el a trecut prin foc pe fiii săi în valea Ben-Hinom şi a făcut vrăjitorie, farmece şi magie; a adus oameni care chemau duhurile morţilor şi fermecători; şi a înmulţit relele împotriva Domnului, mâniindu-L.</span>
<span class="v-num v-7">7&nbsp;</span><span class="v R233_7" data-id="R233_7">Apoi a făcut un idol cioplit şi l-a aşezat în templul lui Dumnezeu, deşi Dumnezeu grăise către David şi către Solomon, fiul lui: "În templul acesta şi în Ierusalimul pe care l-am ales dintre toate seminţiile lui Israel, îmi voi pune numele Meu în veac;</span>
<span class="v-num v-8">8&nbsp;</span><span class="v R233_8" data-id="R233_8">Mai mult, nu voi îngădui ca piciorul lui Israel să păşească afară din pământul acesta, pe care l-am dat părinţilor lor, numai dacă ei vor fi stăruitori în a face tot ce le-am spus, după toată legea, rânduielile şi poruncile date prin Moise".</span>
<span class="v-num v-9">9&nbsp;</span><span class="v R233_9" data-id="R233_9">Însă Manase a dus pe Iuda şi pe locuitorii Ierusalimului la atâta rătăcire, încât ei au săvârşit mai rău decât acele popoare pe care Domnul le stârpise din faţa fiilor lui Israel.</span>
<span class="v-num v-10">10&nbsp;</span><span class="v R233_10" data-id="R233_10">De aceea a grăit Domnul lui Manase şi poporului său, dar ei n-au ascultat.</span>
<span class="v-num v-11">11&nbsp;</span><span class="v R233_11" data-id="R233_11">De aceea a adus Domnul peste ei pe căpeteniile armatei regelui Asiriei, care l-au prins pe Manase cu arcanul şi l-au legat cu cătuşe de fier şi l-au dus la Babilon.</span>
<span class="v-num v-12">12&nbsp;</span><span class="v R233_12" data-id="R233_12">Şi în strâmtorarea sa, el a căutat faţa Domnului Dumnezeului său şi s-a smerit foarte înaintea Dumnezeului părinţilor săi.</span>
<span class="v-num v-13">13&nbsp;</span><span class="v R233_13" data-id="R233_13">Iar dacă s-a rugat, Dumnezeu l-a auzit şi i-a ascultat rugăciunea lui şi l-a adus înapoi la Ierusalim, în regatul său. Şi a cunoscut Manase că Domnul este Dumnezeul cel adevărat.</span>
<span class="v-num v-14">14&nbsp;</span><span class="v R233_14" data-id="R233_14">După aceea a zidit el zidul cel din afară al cetăţii lui David, în partea de apus a Ghihonului, pe vale şi până la poarta peştilor, a înconjurat Ofelul, l-a făcut înalt şi a aşezat căpetenii de oaste prin toate cetăţile întărite ale lui Iuda.</span>
<span class="v-num v-15">15&nbsp;</span><span class="v R233_15" data-id="R233_15">Apoi a doborât pe dumnezeii cei străini şi idolul cel din templul Domnului şi toate capiştele pe care le zidise pe muntele templului Domnului şi în Ierusalim le-a aruncat afară din cetate.</span>
<span class="v-num v-16">16&nbsp;</span><span class="v R233_16" data-id="R233_16">A făcut la loc jertfelnicul Domnului şi a adus pe el jertfe de împăcare şi de laudă iar lui Iuda i-a spus să slujească Domnului Dumnezeului lui Israel.</span>
<span class="v-num v-17">17&nbsp;</span><span class="v R233_17" data-id="R233_17">Poporul mai aducea jertfe pe locurile înalte, dar numai pentru Domnul Dumnezeul său.</span>
<span class="v-num v-18">18&nbsp;</span><span class="v R233_18" data-id="R233_18">Celelalte fapte ale lui Manase şi rugăciunea lui către Dumnezeul său şi cuvintele văzătorilor, care i s-au grăit în numele Domnului Dumnezeului lui Israel, se găsesc scrise în istoria regilor lui Israel.</span>
<span class="v-num v-19">19&nbsp;</span><span class="v R233_19" data-id="R233_19">Şi rugăciunea lui şi cum l-a ascultat pe el Dumnezeu şi toate păcatele lui şi fărădelegile lui şi locurile în care el a zidit locuri înalte şi a aşezat chipurile Astartei şi idolii, înainte de a se smeri, se găsesc scrise în istoria lui Hozai.</span>
<span class="v-num v-20">20&nbsp;</span><span class="v R233_20" data-id="R233_20">Apoi a răposat Manase cu părinţii săi şi l-au îngropat în grădina casei lui, iar în locul lui s-a făcut rege Amon, fiul său.</span>
<span class="v-num v-21">21&nbsp;</span><span class="v R233_21" data-id="R233_21">Amon era de douăzeci şi doi de ani când s-a făcut rege şi a domnit doi ani în Ierusalim.</span>
<span class="v-num v-22">22&nbsp;</span><span class="v R233_22" data-id="R233_22">Şi a făcut el lucruri neplăcute înaintea ochilor Domnului, precum făcuse şi Manase, tatăl său; căci a adus jertfe la toate chipurile cioplite, pe care le făcuse Manase, tatăl său, şi le-a slujit.</span>
<span class="v-num v-23">23&nbsp;</span><span class="v R233_23" data-id="R233_23">Dar el nu s-a smerit înaintea feţei Domnului, cum s-a smerit Manase, tatăl său; dimpotrivă, Amon şi-a înmulţit păcatele sale.</span>
<span class="v-num v-24">24&nbsp;</span><span class="v R233_24" data-id="R233_24">Şi au uneltit slugile lui împotriva lui şi l-au omorât în casa sa.</span>
<span class="v-num v-25">25&nbsp;</span><span class="v R233_25" data-id="R233_25">Însă poporul ţării a omorât pe toţi care uneltiseră împotriva regelui Amon. Şi în locul lui poporul ţării a făcut rege pe Iosia, fiul său.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="R232.html">&lt;</a>
<a class="home" href="index.html">=</a>
<a class="next" href="R234.html">&gt;</a>
</div></div>
</body>
</html>