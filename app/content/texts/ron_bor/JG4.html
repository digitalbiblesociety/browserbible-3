<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA JUDECĂTORILOR 4 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JG.html">Biblia Ortodoxă Română Sinodală (2006)</a><a class="location" href="JG.html">CARTEA JUDECĂTORILOR 4</a><a class="prev" href="JG3.html">&lt;</a>
<a class="home" href="index.html">=</a>
<a class="next" href="JG5.html">&gt;</a>
</div></div>
<div class="section chapter JG JG4 ron_bor ron " dir="ltr" lang="ron" data-id="JG4" data-nextid="JG5" data-previd="JG3">
<div class="c">4</div>
<div class="p">
<span class="v-num v-1">1&nbsp;</span><span class="v JG4_1" data-id="JG4_1">După ce a murit Aod, fiii lui Israel au început iar să facă rele înaintea ochilor Domnului.</span>
<span class="v-num v-2">2&nbsp;</span><span class="v JG4_2" data-id="JG4_2">Şi Domnul i-a dat în mâinile lui Iabin, regele Canaanului, care domnea în Haţor. Acesta avea căpetenie peste oştire pe Sisera care locuia în Haroşet-Goim.</span>
<span class="v-num v-3">3&nbsp;</span><span class="v JG4_3" data-id="JG4_3">Şi au strigat fiii lui Israel către Domnul; căci Iabin avea nouă sute de care de fier şi a apăsat cumplit pe fiii lui Israel douăzeci de ani.</span>
<span class="v-num v-4">4&nbsp;</span><span class="v JG4_4" data-id="JG4_4">În vremea aceea era judecător în Israel Debora-proorociţa, soţia lui Lapidot.</span>
<span class="v-num v-5">5&nbsp;</span><span class="v JG4_5" data-id="JG4_5">Aceasta locuia sub palmierul Deborei, între Rama şi Betel, pe muntele Efraim şi veneau acolo la ea fiii lui Israel să se judece.</span>
<span class="v-num v-6">6&nbsp;</span><span class="v JG4_6" data-id="JG4_6">Şi a trimis Debora de a chemat pe Barac, fiul lui Abinoam, din Chedeşul Neftalimului şi i-a zis: "Domnul Dumnezeul lui Israel îţi porunceşte: Du-te şi te suie pe muntele Tabor şi ia cu tine zece mii de oameni din fiii lui Neftali şi din fiii lui Zabulon;</span>
<span class="v-num v-7">7&nbsp;</span><span class="v JG4_7" data-id="JG4_7">Iar Eu voi aduce la tine, la pârâul Chişon, pe Sisera, căpetenia oştirilor lui Iabin şi carele lui şi oastea lui cea multă şi-l voi da în mâinile tale".</span>
<span class="v-num v-8">8&nbsp;</span><span class="v JG4_8" data-id="JG4_8">Iar Barac a zis către dânsa: "De mergi tu cu mine, mă voi duce; iar de nu mergi cu mine, eu nu mă voi duce. Căci eu nu ştiu ziua când are să trimită Domnul pe îngerul Său în ajutorul meu".</span>
<span class="v-num v-9">9&nbsp;</span><span class="v JG4_9" data-id="JG4_9">Atunci ea a zis către el: "De mers voi merge cu tine, dar să ştii că nu va mai fi slava ta în calea aceasta în care mergi; ci în mâna unei femei va da Domnul pe Sisera". Şi s-a sculat Debora şi s-a dus cu Barac la Chedeş.</span>
<span class="v-num v-10">10&nbsp;</span><span class="v JG4_10" data-id="JG4_10">Şi a chemat Barac pe Zabulonieni şi Neftalimieni la Chedeş şi s-au dus după dânsul zece mii de oameni şi s-a dus şi Debora cu dânşii.</span>
<span class="v-num v-11">11&nbsp;</span><span class="v JG4_11" data-id="JG4_11">Atunci Heber Cheneul s-a despărţit de Chenei, fiii lui Hobab, rudenia lui Moise, şi şi-a întins cortul său la dumbrava din Ţaanaim, aproape de Chedeş.</span>
<span class="v-num v-12">12&nbsp;</span><span class="v JG4_12" data-id="JG4_12">Şi i s-a spus lui Sisera că Barac, fiul lui Abinoam, s-a suit pe muntele Taborului.</span>
<span class="v-num v-13">13&nbsp;</span><span class="v JG4_13" data-id="JG4_13">Atunci Sisera a adunat toate carele sale, nouă sute de care de fier, şi tot poporul pe care-l avea şi a venit din Haroşet-Goim la râul Chişon.</span>
<span class="v-num v-14">14&nbsp;</span><span class="v JG4_14" data-id="JG4_14">Iar Debora a zis către Barac: "Scoală, că aceasta este ziua aceea în care Domnul are să dea pe Sisera în mâinile tale. Însuşi Domnul are să meargă înaintea ta". Şi s-a coborât Barac din muntele Taborului şi după el şi cei zece mii de oameni.</span>
<span class="v-num v-15">15&nbsp;</span><span class="v JG4_15" data-id="JG4_15">Atunci Domnul a pus pe fugă pe Sisera şi toate carele lui şi toată tabăra lui prin sabia lui Barac; şi s-a coborât Sisera din carul său şi a fugit pe jos.</span>
<span class="v-num v-16">16&nbsp;</span><span class="v JG4_16" data-id="JG4_16">Iar Barac a urmărit carele lui şi tabăra lui până la Haroşet-Goim şi a căzut toată oştirea lui Sisera de sabie şi nimeni n-a rămas.</span>
<span class="v-num v-17">17&nbsp;</span><span class="v JG4_17" data-id="JG4_17">Sisera însă a fugit pe jos în cortul Iaelei, femeia lui Heber Cheneul; căci între Iabin, regele Haţorului, şi casa lui Heber Cheneul era pace.</span>
<span class="v-num v-18">18&nbsp;</span><span class="v JG4_18" data-id="JG4_18">Şi a ieşit Iaela în întâmpinarea lui Sisera şi i-a zis: "Intră, domnul meu intră la mine, nu te teme!" Şi el a intrat la ea în cort şi ea l-a acoperit cu haina sa.</span>
<span class="v-num v-19">19&nbsp;</span><span class="v JG4_19" data-id="JG4_19">Şi a zis Sisera către ea: "Dă-mi putină apă să beau, că mi-e sete! Şi ea a dezlegat un burduf cu lapte şi l-a adăpat şi iar l-a acoperit.</span>
<span class="v-num v-20">20&nbsp;</span><span class="v JG4_20" data-id="JG4_20">Apoi Sisera i-a zis: "Stai la uşa cortului şi de va veni cineva să te întrebe şi va zice: Nu este aici cineva? Tu să zici: Nu!"</span>
<span class="v-num v-21">21&nbsp;</span><span class="v JG4_21" data-id="JG4_21">Apoi Iaela, femeia lui Heber, a luat un ţăruş de la cort şi un ciocan în mâna sa şi s-a apropiat de el încetişor şi i-a înfipt ţăruşul în tâmpla lui, aşa încât l-a pironit la pământ, căci el dormea, fiind obosit; şi aşa a murit.</span>
<span class="v-num v-22">22&nbsp;</span><span class="v JG4_22" data-id="JG4_22">Şi iată Barac alerga în urmărirea lui Sisera. Atunci Iaela a ieşit în întâmpinarea lui şi i-a zis: "Intră şi-ţi voi arăta pe omul pe care tu îl cauţi". şi el a intrat şi iată Sisera zăcea mort cu ţăruşul în tâmplă.</span>
<span class="v-num v-23">23&nbsp;</span><span class="v JG4_23" data-id="JG4_23">Şi a supus Domnul Dumnezeu în ziua aceea pe Iabin, regele Canaanului, în faţa fiilor lui Israel.</span>
<span class="v-num v-24">24&nbsp;</span><span class="v JG4_24" data-id="JG4_24">Şi s-a întărit mâna fiilor lui Israel din ce în ce mai mult asupra lui Iabin, regele Canaanului, până ce au stârpit pe Iabin, regele Canaaneilor,</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JG3.html">&lt;</a>
<a class="home" href="index.html">=</a>
<a class="next" href="JG5.html">&gt;</a>
</div></div>
</body>
</html>