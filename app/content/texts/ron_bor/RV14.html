<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>APOCALIPSA 14 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="RV.html">Biblia Ortodoxă Română Sinodală (2006)</a><a class="location" href="RV.html">APOCALIPSA 14</a><a class="prev" href="RV13.html">&lt;</a>
<a class="home" href="index.html">=</a>
<a class="next" href="RV15.html">&gt;</a>
</div></div>
<div class="section chapter RV RV14 ron_bor ron " dir="ltr" lang="ro" data-id="RV14" data-nextid="RV15" data-previd="RV13">
<div class="c">14</div>
<div class="p">
<span class="v-num v-1">1&nbsp;</span><span class="v RV14_1" data-id="RV14_1">Şi m-am uitat şi iată Mielul stătea pe muntele Sion şi cu El o sută patruzeci şi patru de mii, care aveau numele Lui şi numele Tatălui Lui, scris pe frunţile lor.</span>
<span class="v-num v-2">2&nbsp;</span><span class="v RV14_2" data-id="RV14_2">Atunci am auzit un glas din cer, ca un vuiet de ape multe şi ca bubuitul unui tunet puternic, iar glasul pe care l-am auzit ca glasul celor ce cântă cu alăutele lor.</span>
<span class="v-num v-3">3&nbsp;</span><span class="v RV14_3" data-id="RV14_3">Şi cântau o cântare nouă, înaintea tronului şi înaintea celor patru fiinţe şi înaintea bătrânilor; şi nimeni nu putea să înveţe cântarea decât numai cei o sută patruzeci şi patru de mii, care fuseseră răscumpăraţi de pe pământ.</span>
<span class="v-num v-4">4&nbsp;</span><span class="v RV14_4" data-id="RV14_4">Aceştia sunt care nu s-au întinat cu femei, căci sunt feciorelnici. Aceştia sunt care merg după Miel ori unde se va duce. Aceştia au fost răscumpăraţi dintre oameni, pârgă lui Dumnezeu şi Mielului.</span>
<span class="v-num v-5">5&nbsp;</span><span class="v RV14_5" data-id="RV14_5">Iar în gura lor nu s-a aflat minciună, fiindcă sunt fără prihană.</span>
<span class="v-num v-6">6&nbsp;</span><span class="v RV14_6" data-id="RV14_6">Şi am văzut apoi alt înger, care zbura prin mijlocul cerului, având să binevestească Evanghelia veşnică celor ce locuiesc pe pământ şi la tot neamul şi seminţia şi limba şi poporul,</span>
<span class="v-num v-7">7&nbsp;</span><span class="v RV14_7" data-id="RV14_7">Zicând cu glas puternic: Temeţi-vă de Dumnezeu şi daţi Lui slavă, că a venit ceasul judecăţii Lui, şi vă închinaţi Celui ce a făcut cerul şi pământul şi marea şi izvoarele apelor.</span>
<span class="v-num v-8">8&nbsp;</span><span class="v RV14_8" data-id="RV14_8">Şi un al doilea înger a venit, zicând: A căzut, a căzut Babilonul, cetatea cea mare, care a adăpat toate neamurile din vinul furiei desfrânării sale.</span>
<span class="v-num v-9">9&nbsp;</span><span class="v RV14_9" data-id="RV14_9">Şi al treilea înger a venit după ei, strigând cu glas puternic: Cine se închină fiarei şi chipului ei şi primeşte semnul ei pe fruntea lui, sau pe mâna lui,</span>
<span class="v-num v-10">10&nbsp;</span><span class="v RV14_10" data-id="RV14_10">Va bea şi el din vinul aprinderii lui Dumnezeu, turnat neamestecat, în potirul mâniei Sale, şi se va chinui în foc şi în pucioasă, înaintea sfinţilor îngeri şi înaintea Mielului.</span>
<span class="v-num v-11">11&nbsp;</span><span class="v RV14_11" data-id="RV14_11">Şi fumul chinului lor se siue în vecii vecilor. Şi nu au odihnă nici ziua nici noaptea cei ce se închină fiarei şi chipului ei şi oricine primeşte semnul numelui ei.</span>
<span class="v-num v-12">12&nbsp;</span><span class="v RV14_12" data-id="RV14_12">Aici este răbdarea sfinţilor, care păzesc poruncile lui Dumnezeu şi credinţa lui Iisus.</span>
<span class="v-num v-13">13&nbsp;</span><span class="v RV14_13" data-id="RV14_13">Şi am auzit un glas din cer, zicând: Scrie: Fericiţi cei morţi, cei ce acum mor întru Domnul! Da, grăieşte Duhul, odihnească-se de ostenelile lor, căci faptele lor vin cu ei,</span>
<span class="v-num v-14">14&nbsp;</span><span class="v RV14_14" data-id="RV14_14">Şi am privit şi iată un nor alb şi Cel ce şedea pe nor era asemenea Fiului Omului, având pe cap cunună de aur şi în mână seceră ascuţită.</span>
<span class="v-num v-15">15&nbsp;</span><span class="v RV14_15" data-id="RV14_15">Şi iată un alt înger a ieşit din templu, strigând cu glas mare Celui ce şedea pe nor: Trimite secera şi seceră, că a venit ceasul de secerat, fiindcă s-a copt secerişul pământului.</span>
<span class="v-num v-16">16&nbsp;</span><span class="v RV14_16" data-id="RV14_16">Şi Cel ce şedea pe nor a aruncat pe pământ secera lui şi pământul a fost secerat.</span>
<span class="v-num v-17">17&nbsp;</span><span class="v RV14_17" data-id="RV14_17">Şi un alt înger a ieşit din templul cel ceresc, având şi el un cuţitaş ascuţit.</span>
<span class="v-num v-18">18&nbsp;</span><span class="v RV14_18" data-id="RV14_18">Şi încă un înger a ieşit din altar, având putere asupra focului, şi a strigat cu glas mare celui care avea cuţitaşul ascuţit, zicând: Trimite cuţitaşul tău cel ascuţit şi culege ciorchinii viei pământului, căci s-au copt.</span>
<span class="v-num v-19">19&nbsp;</span><span class="v RV14_19" data-id="RV14_19">Şi îngerul a aruncat, pe pământ, cuţitaşul lui şi a cules via pământului şi strugurii i-a aruncat în teascul cel mare al mâniei lui Dumnezeu.</span>
<span class="v-num v-20">20&nbsp;</span><span class="v RV14_20" data-id="RV14_20">Şi teascul a fost călcat afară din cetate şi a ieşit sânge din teasc, până la zăbalele cailor, pe o întindere de o mie şase sute de stadii.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="RV13.html">&lt;</a>
<a class="home" href="index.html">=</a>
<a class="next" href="RV15.html">&gt;</a>
</div></div>
</body>
</html>