<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNTÂI PARALIPOMENA (SAU CARTEA ÎNTÂI A CRONICILOR) 16 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="R1.html">Biblia Ortodoxă Română Sinodală (2006)</a><a class="location" href="R1.html">CARTEA ÎNTÂI PARALIPOMENA (SAU CARTEA ÎNTÂI A CRONICILOR) 16</a><a class="prev" href="R115.html">&lt;</a>
<a class="home" href="index.html">=</a>
<a class="next" href="R117.html">&gt;</a>
</div></div>
<div class="section chapter R1 R116 ron_bor ron " dir="ltr" lang="ron" data-id="R116" data-nextid="R117" data-previd="R115">
<div class="c">16</div>
<div class="p">
<span class="v-num v-1">1&nbsp;</span><span class="v R116_1" data-id="R116_1">Astfel au adus chivotul lui Dumnezeu şi l-au aşezat în mijlocul cortului pe care-l făcuse David pentru el şi au înălţat lui Dumnezeu arderi de tot şi jertfe de pace.</span>
<span class="v-num v-2">2&nbsp;</span><span class="v R116_2" data-id="R116_2">După ce David a isprăvit de adus arderile de tot şi jertfele de pace, a binecuvântat poporul în numele Domnului,</span>
<span class="v-num v-3">3&nbsp;</span><span class="v R116_3" data-id="R116_3">Şi a împărţit tuturor Israeliţilor, femei şi bărbaţi, câte o pâine şi câte o bucăţică de carne şi câte o turtă de struguri.</span>
<span class="v-num v-4">4&nbsp;</span><span class="v R116_4" data-id="R116_4">Apoi a pus la slujbă înaintea chivotului Domnului din leviţi, ca să preaslăvească, să mulţumească şi să preaînalţe pe Domnul Dumnezeul lui Israel, şi anume:</span>
<span class="v-num v-5">5&nbsp;</span><span class="v R116_5" data-id="R116_5">Pe Asaf, căpetenie; al doilea după el a pus pe Zaharia; apoi urmau Uziel, Şemiramot, Iehiel, Matitia, Eliab, Benaia, Obed-Edom şi Ieiel cu psaltirioane şi harpe, iar Asaf cânta din ţimbale.</span>
<span class="v-num v-6">6&nbsp;</span><span class="v R116_6" data-id="R116_6">A pus de asemenea pe preoţii Benaia şi Oziel să sune necontenit din trâmbiţe înaintea chivotului legământului lui Dumnezeu.</span>
<span class="v-num v-7">7&nbsp;</span><span class="v R116_7" data-id="R116_7">În această zi David, pentru întâia oară, a dat, prin Asaf şi fraţii lui, următorul psalm de laudă Domnului:</span>
<span class="v-num v-8">8&nbsp;</span><span class="v R116_8" data-id="R116_8">"Lăudaţi pe Domnul şi chemaţi numele Lui; vestiţi între neamuri lucrurile Lui!</span>
<span class="v-num v-9">9&nbsp;</span><span class="v R116_9" data-id="R116_9">Cântaţi, cântaţi în cinstea Lui! Spuneţi toate minunile Lui!</span>
<span class="v-num v-10">10&nbsp;</span><span class="v R116_10" data-id="R116_10">Lăudaţi-vă cu numele Lui cel sfânt! Să se bucure inima celor ce-L caută pe El!</span>
<span class="v-num v-11">11&nbsp;</span><span class="v R116_11" data-id="R116_11">Alergaţi la Domnul şi la ajutorul Lui; căutaţi pururea faţa Lui!</span>
<span class="v-num v-12">12&nbsp;</span><span class="v R116_12" data-id="R116_12">Neamul lui Israel, sluga Lui, fiii lui Iacov, aleşii Lui,</span>
<span class="v-num v-13">13&nbsp;</span><span class="v R116_13" data-id="R116_13">Aduceţi-vă aminte de minunile Lui, de semnele Lui şi de judecăţile gurii Lui!</span>
<span class="v-num v-14">14&nbsp;</span><span class="v R116_14" data-id="R116_14">Căci El este Domnul Dumnezeul nostru şi dreptatea Lui este peste tot pământul.</span>
<span class="v-num v-15">15&nbsp;</span><span class="v R116_15" data-id="R116_15">Aduceţi-vă aminte de aşezământul Lui, de făgăduinţa dată pentru mii de neamuri.</span>
<span class="v-num v-16">16&nbsp;</span><span class="v R116_16" data-id="R116_16">De legământul făcut cu Avraam şi de jurământul Său către Isaac,</span>
<span class="v-num v-17">17&nbsp;</span><span class="v R116_17" data-id="R116_17">Jurământ pus ca o lege pentru Iacov, şi ca un legământ veşnic pentru Israel,</span>
<span class="v-num v-18">18&nbsp;</span><span class="v R116_18" data-id="R116_18">Zicând: ţie-ţi voi da pământul Canaan, ca partea voastră de moştenire.</span>
<span class="v-num v-19">19&nbsp;</span><span class="v R116_19" data-id="R116_19">Ei atunci erau puţini la număr şi neînsemnaţi, şi străini în ţara aceasta.</span>
<span class="v-num v-20">20&nbsp;</span><span class="v R116_20" data-id="R116_20">Şi treceau de la popor la popor şi dintr-o împărăţie la altă împărăţie.</span>
<span class="v-num v-21">21&nbsp;</span><span class="v R116_21" data-id="R116_21">Dar El n-a lăsat pe nimeni să-i apese, şi a pedepsit regi pentru ei, zicând:</span>
<span class="v-num v-22">22&nbsp;</span><span class="v R116_22" data-id="R116_22">Nu vă atingeţi de unşii Mei şi proorocilor Mei să nu le faceţi rău.</span>
<span class="v-num v-23">23&nbsp;</span><span class="v R116_23" data-id="R116_23">Cântaţi Domnului tot pământul, binevestiţi din zi în zi izbăvirea Lui!</span>
<span class="v-num v-24">24&nbsp;</span><span class="v R116_24" data-id="R116_24">Vestiri păgânilor slava Lui, spuneţi la toate popoarele minunile Lui!</span>
<span class="v-num v-25">25&nbsp;</span><span class="v R116_25" data-id="R116_25">Că mare este Domnul şi vrednic de laudă şi mai înfricoşat decât toţi dumnezeii.</span>
<span class="v-num v-26">26&nbsp;</span><span class="v R116_26" data-id="R116_26">Că toţi dumnezeii păgânilor sunt nimic, iar Domnul a făcut cerurile.</span>
<span class="v-num v-27">27&nbsp;</span><span class="v R116_27" data-id="R116_27">Înaintea Lui este strălucire şi măreţie, putere şi bucurie în locaşul Lui cel sfânt.</span>
<span class="v-num v-28">28&nbsp;</span><span class="v R116_28" data-id="R116_28">Daţi Domnului, neamuri păgâne, daţi Domnului slavă şi cinste!</span>
<span class="v-num v-29">29&nbsp;</span><span class="v R116_29" data-id="R116_29">Daţi Domnului slavă pentru numele Lui; aduceţi-vă darul, mergeţi înaintea feţei Lui, închinaţi-vă Domnului în podoabele sfinţeniei Lui!</span>
<span class="v-num v-30">30&nbsp;</span><span class="v R116_30" data-id="R116_30">Să tremure înaintea Lui tot pământul, că El a întemeiat lumea şi nu se va clătina.</span>
<span class="v-num v-31">31&nbsp;</span><span class="v R116_31" data-id="R116_31">Să se bucure cerurile şi să prăznuiască pământul, iar printre popoare să se spună: Domnul este Împărat!</span>
<span class="v-num v-32">32&nbsp;</span><span class="v R116_32" data-id="R116_32">Să se zguduie marea şi toate cele din ea; câmpia şi toate cele de pe ea să se veselească!</span>
<span class="v-num v-33">33&nbsp;</span><span class="v R116_33" data-id="R116_33">Să dănţuiască împreună toţi copacii dumbrăvii înaintea feţei Domnului, că vine să judece pământul.</span>
<span class="v-num v-34">34&nbsp;</span><span class="v R116_34" data-id="R116_34">Lăudaţi pe Domnul, că în veac este mila Lui!</span>
<span class="v-num v-35">35&nbsp;</span><span class="v R116_35" data-id="R116_35">Ziceţi: Izbăveşte-ne pe noi, Dumnezeule, Izbăvitorul nostru! Adună-ne şi ne izbăveşte de prin popoare, ca să slăvim sfânt numele Tău şi să ne lăudăm cu slava Ta!</span>
<span class="v-num v-36">36&nbsp;</span><span class="v R116_36" data-id="R116_36">Binecuvântat fie Domnul Dumnezeul lui Israel din veac în veac!" Şi tot poporul a zis: "Amin! Aliluia!"</span>
<span class="v-num v-37">37&nbsp;</span><span class="v R116_37" data-id="R116_37">Şi a lăsat David acolo, înaintea chivotului legământului Domnului, pe Asaf şi pe fraţii lui, ca să slujească ei înaintea chivotului neîncetat, în fiecare zi;</span>
<span class="v-num v-38">38&nbsp;</span><span class="v R116_38" data-id="R116_38">Pe Obed-Edom şi pe fraţii lui, şaizeci şi opt de oameni; pe Obed-Edom, fiul lui Iedutun şi pe Hosa, i-a lăsat uşieri.</span>
<span class="v-num v-39">39&nbsp;</span><span class="v R116_39" data-id="R116_39">Iar pe preotul Ţadoc şi pe ceilalţi preoţi, fraţii săi, i-a pus înaintea locaşului Domnului, cel de pe înălţimea din Ghibeon,</span>
<span class="v-num v-40">40&nbsp;</span><span class="v R116_40" data-id="R116_40">Ca să înalţe arderi de tot Domnului pe jertfelnicul arderilor de tot neîncetat, dimineaţa şi seara, pentru toate cele scrise în legea Domnului, pe care El le-a poruncit lui Israel.</span>
<span class="v-num v-41">41&nbsp;</span><span class="v R116_41" data-id="R116_41">Şi cu ei a lăsat pe Heman, pe Iedutun şi pe ceilalţi aleşi, care au fost numiţi pe nume, ca să slăvească pe Domnul, că în veac este mila Lui.</span>
<span class="v-num v-42">42&nbsp;</span><span class="v R116_42" data-id="R116_42">Împreună cu ei, Heman şi Iedutun preaslăveau pe Dumnezeu, cântând din trâmbiţe şi felurite instrumente muzicale; pe fiii lui Iedutun i-a pus la poartă.</span>
<span class="v-num v-43">43&nbsp;</span><span class="v R116_43" data-id="R116_43">Apoi s-a dus tot poporul, fiecare la casa sa. De asemenea s-a întors şi David, ca să binecuvânteze casa sa.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="R115.html">&lt;</a>
<a class="home" href="index.html">=</a>
<a class="next" href="R117.html">&gt;</a>
</div></div>
</body>
</html>