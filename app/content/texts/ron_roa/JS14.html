<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOSUA 14 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JS.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="JS.html">CARTEA LUI IOSUA 14</a><a class="prev" href="JS13.html">&lt;</a>
<a class="home" href="index.html">=</a>
<a class="next" href="JS15.html">&gt;</a>
</div></div>
<div class="section chapter JS JS14 ron_roa ron " dir="ltr" lang="ro" data-id="JS14" data-nextid="JS15" data-previd="JS13">
<div class="c">14</div>
<div class="p">
<span class="v-num v-1">1&nbsp;</span><span class="v JS14_1" data-id="JS14_1">Aceştia sunt aceia dintre fiii lui Israel care au primit moştenire în ţara Canaanului, cărora Eleazar preotul şi Iosua, fiul lui Navi, şi capii de familie ale seminţiilor fiilor lui Israel le-au împărţit ca moştenire .</span>
<span class="v-num v-2">2&nbsp;</span><span class="v JS14_2" data-id="JS14_2">Ei şi-au primit moştenirea prin sorţi, aşa cum Domnul, prin mâna lui Iosua, le-a poruncit celor nouă seminţii şi la o jumătate de seminţie</span>
<span class="v-num v-3">3&nbsp;</span><span class="v JS14_3" data-id="JS14_3">dincolo de Iordan. Dar Leviţii nu aveau parte printre ei.</span>
<span class="v-num v-4">4&nbsp;</span><span class="v JS14_4" data-id="JS14_4">Fiindcă fiii lui Iosif erau două seminţii: Manase şi Efraim; iar pentru Leviţi nu era în ţară nici o parte care să le fi fost dată, ci doar cetăţi de locuit, precum şi împrejurimile acestora pentru vitele lor, cu vite cu tot.</span>
<span class="v-num v-5">5&nbsp;</span><span class="v JS14_5" data-id="JS14_5">Precum Domnul îi poruncise lui Moise, aşa au făcut fiii lui Israel şi au împărţit pământul.</span>
<span class="v-num v-6">6&nbsp;</span><span class="v JS14_6" data-id="JS14_6">Iar fiii lui Iuda au venit la Iosua în Ghilgal; şi i-a grăit Caleb, fiul lui Iefone Chenezeul: "Tu ştii cuvântul pe care Domnul l-a grăit către Moise, sluga lui Dumnezeu, în privinţa mea şi a ta, la Cadeş-Barnea.</span>
<span class="v-num v-7">7&nbsp;</span><span class="v JS14_7" data-id="JS14_7">Că eu aveam patruzeci de ani când Moise, sluga lui Dumnezeu, m'a trimis din Cadeş-Barnea să iscodesc această ţară; iar eu i-am răspuns după gândul său .</span>
<span class="v-num v-8">8&nbsp;</span><span class="v JS14_8" data-id="JS14_8">Fraţii mei, cei ce s'au suit împreună cu mine, au înspăimântat inima poporului; eu însă L-am urmat întocmai pe Domnul, Dumnezeul meu.</span>
<span class="v-num v-9">9&nbsp;</span><span class="v JS14_9" data-id="JS14_9">În ziua aceea s'a jurat Moise, zicând: Pământul în care te-ai dus îţi va fi moştenire, ţie şi fiilor tăi în veci, fiindcă tu L-ai urmat întocmai pe Domnul, Dumnezeul nostru.</span>
<span class="v-num v-10">10&nbsp;</span><span class="v JS14_10" data-id="JS14_10">Şi acum, iată că Domnul m'a ţinut viu, aşa cum a grăit; patruzeci şi cinci de ani sunt acum de când Domnul a grăit cuvântul acesta către Moise, la vremea când Israel umbla prin pustie; şi acum, iată, eu am optzeci şi cinci de ani</span>
<span class="v-num v-11">11&nbsp;</span><span class="v JS14_11" data-id="JS14_11">şi sunt încă tare, ca atunci când m'a trimis Moise; tare sunt şi acum să ies şi să intru în război.</span>
<span class="v-num v-12">12&nbsp;</span><span class="v JS14_12" data-id="JS14_12">Şi acum, cer de la tine muntele acesta, aşa cum a zis Domnul în ziua aceea; că tu ai auzit cuvântul acesta în ziua aceea. Enachimii sunt şi acum acolo, cu cetăţi mari şi tari; aşadar, dacă Domnul va fi cu mine, eu îi voi nimici, aşa cum mi-a spus mie Domnul."</span>
<span class="v-num v-13">13&nbsp;</span><span class="v JS14_13" data-id="JS14_13">Iar Iosua l-a binecuvântat; şi a dat Hebronul ca moştenire lui Caleb, fiul lui Iefone Chenezeul.</span>
<span class="v-num v-14">14&nbsp;</span><span class="v JS14_14" data-id="JS14_14">Şi de atunci până'n ziua de astăzi i-a fost Hebronul moştenire lui Caleb, fiul lui Iefone Chenezeul, fiindcă el a ascultat de porunca Domnului, Dumnezeul lui Israel.</span>
<span class="v-num v-15">15&nbsp;</span><span class="v JS14_15" data-id="JS14_15">Mai înainte Hebronul se numea Chiriat-Arba, cetatea-metropolă a Enachimilor. Şi s'a liniştit pământul de război.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JS13.html">&lt;</a>
<a class="home" href="index.html">=</a>
<a class="next" href="JS15.html">&gt;</a>
</div></div>
</body>
</html>