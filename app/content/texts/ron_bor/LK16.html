<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>LUCA 16 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="LK.html">Biblia Ortodoxă Română Sinodală (2006)</a><a class="location" href="LK.html">LUCA 16</a><a class="prev" href="LK15.html">&lt;</a>
<a class="home" href="index.html">=</a>
<a class="next" href="LK17.html">&gt;</a>
</div></div>
<div class="section chapter LK LK16 ron_bor ron " dir="ltr" lang="ro" data-id="LK16" data-nextid="LK17" data-previd="LK15">
<div class="c">16</div>
<div class="p">
<span class="v-num v-1">1&nbsp;</span><span class="v LK16_1" data-id="LK16_1">Şi zicea şi către ucenicii Săi: Era un om bogat care avea un iconom şi acesta a fost pârât lui că-i risipeşte avuţiile.</span>
<span class="v-num v-2">2&nbsp;</span><span class="v LK16_2" data-id="LK16_2">Şi chemându-l, i-a zis: Ce este aceasta ce aud despre tine? Dă-mi socoteala de iconomia ta, căci nu mai poţi să fii iconom.</span>
<span class="v-num v-3">3&nbsp;</span><span class="v LK16_3" data-id="LK16_3">Iar iconomul a zis în sine: Ce voi face că stăpânul meu ia iconomia de la mine? Să sap, nu pot; să cerşesc, mi-e ruşine.</span>
<span class="v-num v-4">4&nbsp;</span><span class="v LK16_4" data-id="LK16_4">Ştiu ce voi face, ca să mă primească în casele lor, când voi fi scos din iconomie.</span>
<span class="v-num v-5">5&nbsp;</span><span class="v LK16_5" data-id="LK16_5">Şi chemând la sine, unul câte unul, pe datornicii stăpânului său, a zis celui dintâi: Cât eşti dator stăpânului meu?</span>
<span class="v-num v-6">6&nbsp;</span><span class="v LK16_6" data-id="LK16_6">Iar el a zis: O sută de măsuri de untdelemn. Iconomul i-a zis: Ia-ţi zapisul şi, şezând, scrie degrabă cincizeci.</span>
<span class="v-num v-7">7&nbsp;</span><span class="v LK16_7" data-id="LK16_7">După aceea a zis altuia: Dar tu, cât eşti dator? El i-a spus: O sută de măsuri de grâu. Zis-a iconomul: Ia-ţi zapisul şi scrie optzeci.</span>
<span class="v-num v-8">8&nbsp;</span><span class="v LK16_8" data-id="LK16_8">Şi a lăudat stăpânul pe iconomul cel nedrept, căci a lucrat înţelepţeşte. Căci fiii veacului acestuia sunt mai înţelepţi în neamul lor decât fiii luminii.</span>
<span class="v-num v-9">9&nbsp;</span><span class="v LK16_9" data-id="LK16_9">Şi Eu zic vouă: Faceţi-vă prieteni cu bogăţia nedreaptă, ca atunci, când veţi părăsi viaţa, să vă primească ei în corturile cele veşnice.</span>
<span class="v-num v-10">10&nbsp;</span><span class="v LK16_10" data-id="LK16_10">Cel ce este credincios în foarte puţin şi în mult este credincios; şi cel ce e nedrept în foarte puţin şi în mult este nedrept.</span>
<span class="v-num v-11">11&nbsp;</span><span class="v LK16_11" data-id="LK16_11">Deci dacă n-aţi fost credincioşi în bogăţia nedreaptă, cine vă va încredinţa pe cea adevărată?</span>
<span class="v-num v-12">12&nbsp;</span><span class="v LK16_12" data-id="LK16_12">Şi dacă în ceea ce este străin nu aţi fost credincioşi, cine vă va da ce este al vostru?</span>
<span class="v-num v-13">13&nbsp;</span><span class="v LK16_13" data-id="LK16_13">Nici o slugă nu poate să slujească la doi stăpâni. Fiindcă sau pe unul îl va urî şi pe celălalt îl va iubi, sau de unul se va ţine şi pe celălalt îl va dispreţui. Nu puteţi să slujiţi lui Dumnezeu şi lui mamona.</span>
<span class="v-num v-14">14&nbsp;</span><span class="v LK16_14" data-id="LK16_14">Toate acestea le auzeau şi fariseii, care erau iubitori de argint şi-L luau în bătaie de joc.</span>
<span class="v-num v-15">15&nbsp;</span><span class="v LK16_15" data-id="LK16_15">Şi El le-a zis: Voi sunteţi cei ce vă faceţi pe voi drepţi înaintea oamenilor, dar Dumnezeu cunoaşte inimile voastre; căci ceea ce la oameni este înalt, urâciune este înaintea lui Dumnezeu.</span>
<span class="v-num v-16">16&nbsp;</span><span class="v LK16_16" data-id="LK16_16">Legea şi proorocii au fost până la Ioan; de atunci împărăţia lui Dumnezeu se binevesteşte şi fiecare se sileşte spre ea.</span>
<span class="v-num v-17">17&nbsp;</span><span class="v LK16_17" data-id="LK16_17">Dar mai lesne e să treacă cerul şi pământul, decât să cadă din Lege un corn de literă.</span>
<span class="v-num v-18">18&nbsp;</span><span class="v LK16_18" data-id="LK16_18">Oricine-şi lasă femeia sa şi ia pe alta săvârşeşte adulter; şi cel ce ia pe cea lăsată de bărbat săvârşeşte adulter.</span>
<span class="v-num v-19">19&nbsp;</span><span class="v LK16_19" data-id="LK16_19">Era un om bogat care se îmbrăca în porfiră şi în vison, veselindu-se în toate zilele în chip strălucit.</span>
<span class="v-num v-20">20&nbsp;</span><span class="v LK16_20" data-id="LK16_20">Iar un sărac, anume Lazăr, zăcea înaintea porţii lui, plin de bube,</span>
<span class="v-num v-21">21&nbsp;</span><span class="v LK16_21" data-id="LK16_21">Poftind să se sature din cele ce cădeau de la masa bogatului; dar şi câinii venind, lingeau bubele lui.</span>
<span class="v-num v-22">22&nbsp;</span><span class="v LK16_22" data-id="LK16_22">Şi a murit săracul şi a fost dus de către îngeri în sânul lui Avraam. A murit şi bogatul şi a fost înmormântat.</span>
<span class="v-num v-23">23&nbsp;</span><span class="v LK16_23" data-id="LK16_23">Şi în iad, ridicându-şi ochii, fiind în chinuri, el a văzut de departe pe Avraam şi pe Lazăr în sânul lui.</span>
<span class="v-num v-24">24&nbsp;</span><span class="v LK16_24" data-id="LK16_24">Şi el, strigând, a zis: Părinte Avraame, fie-ţi milă de mine şi trimite pe Lazăr să-şi ude vârful degetului în apă şi să-mi răcorească limba, căci mă chinuiesc în această văpaie.</span>
<span class="v-num v-25">25&nbsp;</span><span class="v LK16_25" data-id="LK16_25">Dar Avraam a zis: Fiule, adu-ţi aminte că ai primit cele bune ale tale în viaţa ta, şi Lazăr, asemenea, pe cele rele; iar acum aici el se mângâie, iar tu te chinuieşti.</span>
<span class="v-num v-26">26&nbsp;</span><span class="v LK16_26" data-id="LK16_26">Şi peste toate acestea, între noi şi voi s-a întărit prăpastie mare, ca cei care voiesc să treacă de aici la voi să nu poată, nici cei de acolo să treacă la noi.</span>
<span class="v-num v-27">27&nbsp;</span><span class="v LK16_27" data-id="LK16_27">Iar el a zis: Rogu-te, dar, părinte, să-l trimiţi în casa tatălui meu,</span>
<span class="v-num v-28">28&nbsp;</span><span class="v LK16_28" data-id="LK16_28">Căci am cinci fraţi, să le spună lor acestea, ca să nu vină şi ei în acest loc de chin.</span>
<span class="v-num v-29">29&nbsp;</span><span class="v LK16_29" data-id="LK16_29">Şi i-a zis Avraam: Au pe Moise şi pe prooroci; să asculte de ei.</span>
<span class="v-num v-30">30&nbsp;</span><span class="v LK16_30" data-id="LK16_30">Iar el a zis: Nu, părinte Avraam, ci, dacă cineva dintre morţi se va duce la ei, se vor pocăi.</span>
<span class="v-num v-31">31&nbsp;</span><span class="v LK16_31" data-id="LK16_31">Şi i-a zis Avraam: Dacă nu ascultă de Moise şi de prooroci, nu vor crede nici dacă ar învia cineva dintre morţi.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="LK15.html">&lt;</a>
<a class="home" href="index.html">=</a>
<a class="next" href="LK17.html">&gt;</a>
</div></div>
</body>
</html>