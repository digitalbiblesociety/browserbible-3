<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>LEVITICUL A TREIA CARTE A LUI MOISE 21 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="LV.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="LV.html">LEVITICUL A TREIA CARTE A LUI MOISE 21</a><a class="prev" href="LV20.html">&lt;</a>
<a class="home" href="index.html">=</a>
<a class="next" href="LV22.html">&gt;</a>
</div></div>
<div class="section chapter LV LV21 ron_roa ron " dir="ltr" lang="ron" data-id="LV21" data-nextid="LV22" data-previd="LV20">
<div class="c">21</div>
<div class="p">
<span class="v-num v-1">1&nbsp;</span><span class="v LV21_1" data-id="LV21_1">Zis-a Domnul către Moise: "- Grăieşte tu preoţilor, fiii lui Aaron, şi spune-le: Nimeni din voi să nu se spurce prin atingere de mort dintre ai săi,</span>
<span class="v-num v-2">2&nbsp;</span><span class="v LV21_2" data-id="LV21_2">în afară de ruda cea mai apropiată: tată, mamă, fii, fiice, frate,</span>
<span class="v-num v-3">3&nbsp;</span><span class="v LV21_3" data-id="LV21_3">sau de sora sa fecioară (care-i este aproape pentru că nu a cunoscut bărbat); de aceştia se poate atinge.</span>
<span class="v-num v-4">4&nbsp;</span><span class="v LV21_4" data-id="LV21_4">De nimeni altul din poporul său să nu se atingă, ca să nu se spurce.</span>
<span class="v-num v-5">5&nbsp;</span><span class="v LV21_5" data-id="LV21_5">La mort să nu vă radeţi capul, să nu vă tundeţi colţurile bărbii şi nici să vă faceţi tăieturi pe trup.</span>
<span class="v-num v-6">6&nbsp;</span><span class="v LV21_6" data-id="LV21_6">Sfinţi vor fi ei pentru Dumnezeul lor: să nu pângărească numele Dumnezeului lor, pentru că ei sunt cei ce aduc jertfe Domnului, daruri Dumnezeului lor, şi sfinţi vor fi.</span>
<span class="v-num v-7">7&nbsp;</span><span class="v LV21_7" data-id="LV21_7">Să nu-şi ia de soţie femeie desfrânată sau pângărită, nici femeie lepădată de bărbatul ei, căci sfânt este el [preotul] pentru Domnul, Dumnezeul său.</span>
<span class="v-num v-8">8&nbsp;</span><span class="v LV21_8" data-id="LV21_8">Cinsteşte-l ca pe un sfânt, căci el este cel ce-I aduce daruri Domnului, Dumnezeului tău; sfânt să vă fie, că sfânt sunt Eu, Domnul, Cel ce-i sfinţesc pe ei.</span>
<span class="v-num v-9">9&nbsp;</span><span class="v LV21_9" data-id="LV21_9">Dacă fiica unui preot se va pângări prin desfrânare, ea pângăreşte numele tatălui său: cu foc să fie arsă!</span>
<span class="v-num v-10">10&nbsp;</span><span class="v LV21_10" data-id="LV21_10">Preotul care-i mai mare între fraţii săi, pe capul căruia s'a turnat mirul de ungere şi care-a fost sfinţit să poarte veşminte, capul nu şi-l va descoperi şi veşmintele nu şi le va sfâşia</span>
<span class="v-num v-11">11&nbsp;</span><span class="v LV21_11" data-id="LV21_11">şi nici la mort nu va intra: nici chiar de tatăl său sau de mama sa nu se va atinge.</span>
<span class="v-num v-12">12&nbsp;</span><span class="v LV21_12" data-id="LV21_12">Din locaşul cel sfânt nu va ieşi, şi nici va pângări locaşul Dumnezeului său, căci sfântul mir de ungere al Dumnezeului său este asupră-i: Eu sunt Domnul!</span>
<span class="v-num v-13">13&nbsp;</span><span class="v LV21_13" data-id="LV21_13">Acesta îşi va lua de femeie o fecioară din spiţa sa.</span>
<span class="v-num v-14">14&nbsp;</span><span class="v LV21_14" data-id="LV21_14">Dar văduvă sau lepădată sau pângărită sau desfrânată să nu ia; numai fecioară din spiţa sa să-şi ia de femeie;</span>
<span class="v-num v-15">15&nbsp;</span><span class="v LV21_15" data-id="LV21_15">să nu-şi pângărească seminţia întru poporul său, căci Eu sunt Domnul, Cel care-l sfinţesc!"</span>
<span class="v-num v-16">16&nbsp;</span><span class="v LV21_16" data-id="LV21_16">Şi a grăit Domnul către Moise, zicând:</span>
<span class="v-num v-17">17&nbsp;</span><span class="v LV21_17" data-id="LV21_17">"Spune-i lui Aaron: Nimeni dintre urmaşii tăi ce vor fi din neam în neam şi care va avea'ntru sine un cusur să nu se apropie să-I aducă daruri Dumnezeului său.</span>
<span class="v-num v-18">18&nbsp;</span><span class="v LV21_18" data-id="LV21_18">Tot omul cu meteahnă să nu se apropie, fie el orb sau şchiop sau ciung sau cu urechile tăiate</span>
<span class="v-num v-19">19&nbsp;</span><span class="v LV21_19" data-id="LV21_19">sau cu mâna ruptă sau cu piciorul rupt</span>
<span class="v-num v-20">20&nbsp;</span><span class="v LV21_20" data-id="LV21_20">sau ghebos sau cu albeaţă la ochi sau cu ochi fără gene sau cu pecingine sau cu una din părţile bărbăteşti vătămată.</span>
<span class="v-num v-21">21&nbsp;</span><span class="v LV21_21" data-id="LV21_21">Nimeni din seminţia preotului Aaron, care va avea vreo meteahnă, să nu se apropie spre a aduce jertfă Domnului; are meteahnă?: să nu se apropie spre a-I aduce daruri Dumnezeului său!</span>
<span class="v-num v-22">22&nbsp;</span><span class="v LV21_22" data-id="LV21_22">El poate mânca din darurile lui Dumnezeu, din cele preasfinte şi din cele sfinte ,</span>
<span class="v-num v-23">23&nbsp;</span><span class="v LV21_23" data-id="LV21_23">dar aproape de perdea să nu vină şi de jertfelnic să nu se apropie: el are meteahnă, pricină pentru care el nu va întina locaşul cel sfânt al Dumnezeului său: Eu sunt Domnul, Cel ce-i sfinţesc pe ei!"</span>
<span class="v-num v-24">24&nbsp;</span><span class="v LV21_24" data-id="LV21_24">Pe acestea deci le-a grăit Moise către Aaron şi către fiii săi şi către toţi fiii lui Israel.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="LV20.html">&lt;</a>
<a class="home" href="index.html">=</a>
<a class="next" href="LV22.html">&gt;</a>
</div></div>
</body>
</html>