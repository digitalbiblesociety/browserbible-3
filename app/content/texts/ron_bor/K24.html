<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A PATRA A REGILOR 4 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="K2.html">Biblia Ortodoxă Română Sinodală (2006)</a><a class="location" href="K2.html">CARTEA A PATRA A REGILOR 4</a><a class="prev" href="K23.html">&lt;</a>
<a class="home" href="index.html">=</a>
<a class="next" href="K25.html">&gt;</a>
</div></div>
<div class="section chapter K2 K24 ron_bor ron " dir="ltr" lang="ron" data-id="K24" data-nextid="K25" data-previd="K23">
<div class="c">4</div>
<div class="p">
<span class="v-num v-1">1&nbsp;</span><span class="v K24_1" data-id="K24_1"> În vremea aceea o femeie a unuia din fiii proorocilor striga către Elisei, zicând: "Robul tău, bărbatul meu a murit şi tu ştii că robul tău era om cu temere de Domnul. Acum însă iată că au venit datornicii să ia. robi pe amândoi fiii mei!"</span>
<span class="v-num v-2">2&nbsp;</span><span class="v K24_2" data-id="K24_2"> Elisei însă i-a zis: "Ce să-ţi fac? Spune-mi ce ai tu în casă?" Iar ea a răspuns: "Roaba ta n-are în casă nimic, afară de un vas cu untdelemn".</span>
<span class="v-num v-3">3&nbsp;</span><span class="v K24_3" data-id="K24_3"> A zis Elisei: "Mergi şi împrumută vase din altă parte, pe la toţi vecinii tăi.</span>
<span class="v-num v-4">4&nbsp;</span><span class="v K24_4" data-id="K24_4"> Ia vase goale cit de multe şi apoi intră şi-ţi încuie uşa după tine şi după fiii tăi; apoi toarnă untdelemn în toate vasele acelea şi pe cele pline dă-le la o parte".</span>
<span class="v-num v-5">5&nbsp;</span><span class="v K24_5" data-id="K24_5"> Şi ducându-se ea de la dânsul a încuiat uşa după sine şi după fiii săi; şi aceştia îi dădeau vasele şi ea le umplea.</span>
<span class="v-num v-6">6&nbsp;</span><span class="v K24_6" data-id="K24_6"> Iar dacă s-au umplut vasele, a zis ea către fiul său: "Mai dă-mi un vas". El însă a zis: "Nu mai sunt vase". Şi untdelemnul a încetat să curgă.</span>
<span class="v-num v-7">7&nbsp;</span><span class="v K24_7" data-id="K24_7"> Şi venind, ea a spus omului lui Dumnezeu, iar acesta a zis: "Du-te şi vinde untdelemnul şi-ţi plăteşte datoriile tale, iar cu ceea ce va rămâne, cu aceea vei trăi tu cu fiii tăi".</span>
<span class="v-num v-8">8&nbsp;</span><span class="v K24_8" data-id="K24_8"> Într-una din zile a venit Elisei la Şunem şi acolo o femeie bogată l-a poftit la masă şi după aceea, ori de câte ori trecea pe acolo, totdeauna se abătea să mănânce.</span>
<span class="v-num v-9">9&nbsp;</span><span class="v K24_9" data-id="K24_9"> Şi a zis aceasta către bărbatul său: "Eu ştiu că omul lui Dumnezeu care trece mereu pe aici este sfânt;</span>
<span class="v-num v-10">10&nbsp;</span><span class="v K24_10" data-id="K24_10"> Să-i facem dar un mic foişor sus şi să-i punem acolo un pat, o masă, un scaun şi un sfeşnic şi, când va veni pe la noi, să se ducă acolo".</span>
<span class="v-num v-11">11&nbsp;</span><span class="v K24_11" data-id="K24_11"> Venind deci Elisei într-o zi acolo şi intrând în foişor, s-a culcat acolo.</span>
<span class="v-num v-12">12&nbsp;</span><span class="v K24_12" data-id="K24_12"> Şi a zis către Ghehazi, sluga sa: "Cheamă pe Şunamiteanca aceasta!" Şi a chemat-o şi ea a stat înaintea lui.</span>
<span class="v-num v-13">13&nbsp;</span><span class="v K24_13" data-id="K24_13"> Apoi a zis lui Ghehazi: "Zi-i: Iată tu te îngrijeşti atâta de noi. Ce să-ţi facem? Nu cumva ai nevoie să vorbim pentru tine cu regele sau cu căpetenia oştirii?" Iar ea a zis: "Nu, căci trăiesc în pace în mijlocul poporului meu".</span>
<span class="v-num v-14">14&nbsp;</span><span class="v K24_14" data-id="K24_14"> Zis-a iarăşi Elisei către Ghehazi: "Atunci ce să-i fac?" Iar Ghehazi a răspuns: "Iată, n-are nici un copil şi bărbatul ei este bătrân".</span>
<span class="v-num v-15">15&nbsp;</span><span class="v K24_15" data-id="K24_15"> Şi a zis Elisei: "Cheam-o încoace!" Şi a chemat-o şi ea a stat în uşă.</span>
<span class="v-num v-16">16&nbsp;</span><span class="v K24_16" data-id="K24_16"> Iar Elisei a zis: "La anul pe vremea asta vei ţine în braţe un fiu". Ea a răspuns: "Nu, omule al lui Dumnezeu şi stăpânul meu, nu amăgi pe roaba ta!"</span>
<span class="v-num v-17">17&nbsp;</span><span class="v K24_17" data-id="K24_17"> Dar femeia aceea a zămislit şi în anul următor, chiar pe vremea aceea, a născut un fiu, după cum îi spusese Elisei.</span>
<span class="v-num v-18">18&nbsp;</span><span class="v K24_18" data-id="K24_18"> Crescând acel copii, s-a dus întruna din zile la tatăl său, la secerători.</span>
<span class="v-num v-19">19&nbsp;</span><span class="v K24_19" data-id="K24_19"> Şi a zis către tatăl său: "Vai, mă doare capul!" Iar acesta a zis către o slugă: "Du-l la mama lui!"</span>
<span class="v-num v-20">20&nbsp;</span><span class="v K24_20" data-id="K24_20"> Şi l-a luat şi l-a dus la mama lui. Şi a stat pe braţele ei până la amiază şi a murit.</span>
<span class="v-num v-21">21&nbsp;</span><span class="v K24_21" data-id="K24_21"> Atunci ea s-a dus şi l-a pus în patul omului lui Dumnezeu şi l-a încuiat acolo şi a ieşit.</span>
<span class="v-num v-22">22&nbsp;</span><span class="v K24_22" data-id="K24_22"> Apoi a chemat pe bărbatul său şi a zis: "Trimite-mi o slugă şi o asină, căci mă duc până la omul lui Dumnezeu şi mă întorc îndată".</span>
<span class="v-num v-23">23&nbsp;</span><span class="v K24_23" data-id="K24_23"> Bărbatul a zis: "De ce să te duci la el? Astăzi nu este nici lună nouă, nici zi de odihnă". Ea a zis: "Fii pe pace!"</span>
<span class="v-num v-24">24&nbsp;</span><span class="v K24_24" data-id="K24_24"> Şi punând şaua pe asină, a zis către sluga sa: "Ia-o şi porneşte, dar să nu mă opreşti din mers până nu-ţi voi spune eu!"</span>
<span class="v-num v-25">25&nbsp;</span><span class="v K24_25" data-id="K24_25"> Şi pornind, s-a dus la omul lui Dumnezeu, în muntele Carmelului. Şi când a văzut-o omul lui Dumnezeu din depărtare, a zis către sluga sa Ghehazi: "Asta este şunamiteanca aceea!</span>
<span class="v-num v-26">26&nbsp;</span><span class="v K24_26" data-id="K24_26"> Aleargă întru întâmpinarea ei şi întreab-o: Eşti sănătoasă? Şi bărbatul tău e sănătos? Şi copilul tău e sănătos?"</span>
<span class="v-num v-27">27&nbsp;</span><span class="v K24_27" data-id="K24_27"> Şi ea a răspuns: "Sunt sănătoşi!" Iar dacă a ajuns pe munte la omul lui Dumnezeu, s-a apucat de picioarele lui. Atunci Ghehazi a venit să o dea la o parte; dar omul lui Dumnezeu i-a zis: "Las-o, căci este cu sufletul amărât şi Domnul a ascuns aceasta de mine şi nu mi-a arătat".</span>
<span class="v-num v-28">28&nbsp;</span><span class="v K24_28" data-id="K24_28"> Iar ea a zis: "Au cerut-am eu fiu de la domnul meu? N-am zis eu oare, nu amăgi pe roaba ta?"</span>
<span class="v-num v-29">29&nbsp;</span><span class="v K24_29" data-id="K24_29"> Atunci Elisei a zis către Ghehazi: "Încinge-ţi mijlocul tău, ia toiagul meu în mâna ta şi du-te; de vei întâlni pe cineva, să nu-i dai bună ziua, să nu-i răspunzi, şi să pui toiagul meu pe faţa copilului!"</span>
<span class="v-num v-30">30&nbsp;</span><span class="v K24_30" data-id="K24_30"> Iar mama copilului a zis: "Pe cât este de adevărat că Domnul este viu, cum este viu şi sufletul tău, tot aşa este de adevărat că nu te voi lăsa!"</span>
<span class="v-num v-31">31&nbsp;</span><span class="v K24_31" data-id="K24_31"> Atunci el s-a sculat şi s-a dus după dânsa. Ghehazi însă s-a dus înaintea lor şi a pus toiagul pe faţa copilului; dar n-a fost nici glas, nici răspuns. Şi a ieşit Ghehazi întru întâmpinarea lui Elisei şi i-a spus, zicând: "Copilul nu se trezeşte!"</span>
<span class="v-num v-32">32&nbsp;</span><span class="v K24_32" data-id="K24_32"> Intrând Elisei în casă, a văzut copilul mort, întins în patul său.</span>
<span class="v-num v-33">33&nbsp;</span><span class="v K24_33" data-id="K24_33"> Şi după ce a intrat, a încuiat uşa după sine şi s-a rugat Domnului.</span>
<span class="v-num v-34">34&nbsp;</span><span class="v K24_34" data-id="K24_34"> Apoi s-a ridicat şi s-a culcat peste copil şi şi-a pus buzele sale pe buzele lui şi ochii săi pe ochii lui şi palmele sale pe palmele lui şi s-a întins pe el şi a încălzit trupul copilului.</span>
<span class="v-num v-35">35&nbsp;</span><span class="v K24_35" data-id="K24_35"> Sculându-se apoi, Elisei s-a plimbat prin foişor înainte şi înapoi. După aceea s-a dus şi s-a întins iar peste copil. şi a strănutat copilul de şapte ori şi şi-a deschis copilul ochii.</span>
<span class="v-num v-36">36&nbsp;</span><span class="v K24_36" data-id="K24_36"> Atunci a chemat pe Ghehazi şi i-a zis: "Cheamă pe şunamiteanca aceea!" Şi acela a chemat-o şi, venind ea, i-a zis: "Ia-ţi copilul!"</span>
<span class="v-num v-37">37&nbsp;</span><span class="v K24_37" data-id="K24_37"> Iar ea apropiindu-se, a căzut la picioarele lui şi s-a închinat până la pământ. Apoi şi-a luat copilul şi a ieşit.</span>
<span class="v-num v-38">38&nbsp;</span><span class="v K24_38" data-id="K24_38"> Iar Elisei s-a întors la Ghilgal şi era foamete în pământul acela şi fiii proorocilor şedeau înaintea lui. Şi a zis Elisei slugii sale: "Pune căldarea cea mare şi fierbe ceva pentru fiii proorocilor".</span>
<span class="v-num v-39">39&nbsp;</span><span class="v K24_39" data-id="K24_39"> Iar unul dintr-înşii, ieşind la câmp să adune verdeţuri, a găsit o buruiană sălbatică, agăţătoare, a cules din ea roade o poală plină şi, venind, le-a aruncat în căldarea cu fiertură, fără să le cunoască.</span>
<span class="v-num v-40">40&nbsp;</span><span class="v K24_40" data-id="K24_40"> Apoi le-a dat să mănânce. Dar îndată ce au început a mânca, au strigat: "Omul lui Dumnezeu, în căldare este moarte!" şi n-au mai putut să mănânce.</span>
<span class="v-num v-41">41&nbsp;</span><span class="v K24_41" data-id="K24_41"> Iar el a zis: "Aduceţi făină!" Şi a presărat-o în căldare şi a zis către Ghehazi: "Dă oamenilor să mănânce!" şi n-a mai rămas în căldare nimic vătămător.</span>
<span class="v-num v-42">42&nbsp;</span><span class="v K24_42" data-id="K24_42"> Tot pe atunci a venit un om din Baal-Şalişa şi a adus omului lui Dumnezeu pârgă de pâine douăzeci de pâini de orz şi grăunţe proaspete de grâu într-un săcuşor. Elisei a zis: "Daţi oamenilor să mănânce!"</span>
<span class="v-num v-43">43&nbsp;</span><span class="v K24_43" data-id="K24_43"> Iar sluga sa a zis: "Ce să dau eu de aici la o sută de oameni?" Zis-a Elisei: "Dă oamenilor să mănânce; căci aşa zice Domnul: Se vor sătura şi va mai şi rămâne".</span>
<span class="v-num v-44">44&nbsp;</span><span class="v K24_44" data-id="K24_44"> Şi a dat şi s-au săturat şi a mai rămas, după cuvântul Domnului. </span>
</div>

</div>
<div class="footnotes">

</div>

<div class="footer"><div class="nav">
<a class="prev" href="K23.html">&lt;</a>
<a class="home" href="index.html">=</a>
<a class="next" href="K25.html">&gt;</a>
</div></div>
</body>
</html>