<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEȘIREA A DOUA CARTE A LUI MOISE 31 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EX.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="EX.html">IEȘIREA A DOUA CARTE A LUI MOISE 31</a><a class="prev" href="EX30.html">&lt;</a>
<a class="home" href="index.html">=</a>
<a class="next" href="EX32.html">&gt;</a>
</div></div>
<div class="section chapter EX EX31 ron_roa ron " dir="ltr" lang="ro" data-id="EX31" data-nextid="EX32" data-previd="EX30">
<div class="c">31</div>
<div class="p">
<span class="v-num v-1">1&nbsp;</span><span class="v EX31_1" data-id="EX31_1">Şi a grăit Domnul către Moise, zicând:</span>
<span class="v-num v-2">2&nbsp;</span><span class="v EX31_2" data-id="EX31_2">"Iată, Eu l-am chemat anume pe Beţaleel, fiul lui Uri, fiul lui Or, din seminţia lui Iuda,</span>
<span class="v-num v-3">3&nbsp;</span><span class="v EX31_3" data-id="EX31_3">şi l-am umplut de duhul cel dumnezeiesc al înţelepciunii, al priceperii şi al ştiinţei întru tot meşteşugul,</span>
<span class="v-num v-4">4&nbsp;</span><span class="v EX31_4" data-id="EX31_4">ca să fie el mai mare peste meşteri şi să lucreze aurul şi argintul şi arama şi inul topit,</span>
<span class="v-num v-5">5&nbsp;</span><span class="v EX31_5" data-id="EX31_5">să şlefuiască pietre scumpe, şi să sape'n lemn şi să lucreze'n felurite chipuri.</span>
<span class="v-num v-6">6&nbsp;</span><span class="v EX31_6" data-id="EX31_6">Şi'mpreună cu el i-am rânduit pe Oholiab, fiul lui Ahisamac, din seminţia lui Dan; şi tuturor celor înţelepţi cu inima le-am dat înţelepciune, şi ei vor face toate câte ţi-am poruncit Eu ţie:</span>
<span class="v-num v-7">7&nbsp;</span><span class="v EX31_7" data-id="EX31_7">cortul mărturiei, chivotul legământului şi acoperământul de deasupra lui, precum şi'ntocmirea cortului,</span>
<span class="v-num v-8">8&nbsp;</span><span class="v EX31_8" data-id="EX31_8">altarul tămâierii, masa şi toate vasele ei, sfeşnicul cel de aur curat cu toate obiectele lui,</span>
<span class="v-num v-9">9&nbsp;</span><span class="v EX31_9" data-id="EX31_9">baia împreună cu tălpica ei,</span>
<span class="v-num v-10">10&nbsp;</span><span class="v EX31_10" data-id="EX31_10">veşmintele cele pentru slujbă ale lui Aaron şi veşmintele fiilor săi rânduiţi să-Mi slujească Mie,</span>
<span class="v-num v-11">11&nbsp;</span><span class="v EX31_11" data-id="EX31_11">mirul pentru ungere, tămâia cea binemirositoare pentru locul cel sfânt; pe toate le vor face ei aşa cum ţi-am poruncit Eu ţie".</span>
<span class="v-num v-12">12&nbsp;</span><span class="v EX31_12" data-id="EX31_12">Şi a grăit Domnul către Moise, zicând:</span>
<span class="v-num v-13">13&nbsp;</span><span class="v EX31_13" data-id="EX31_13">"Porunceşte-le tu fiilor lui Israel: - Băgaţi de seamă şi păziţi zilele Mele de odihnă, căci ele sunt semn între Mine şi voi din neam în neam, pentru ca voi să ştiţi că Eu, Domnul, Eu sunt Cel ce vă sfinţeşte.</span>
<span class="v-num v-14">14&nbsp;</span><span class="v EX31_14" data-id="EX31_14">Păziţi aşadar ziua de odihnă, căci sfântă Îi este ea Domnului şi vouă; cel ce o va întina, acela cu moarte va fi omorât, şi tot cel ce va face într'însa vreo lucrare, sufletul acela va fi stârpit din neamul său.</span>
<span class="v-num v-15">15&nbsp;</span><span class="v EX31_15" data-id="EX31_15">Lucrul să ţi-l faci în şase zile; a şaptea zi, cea de odihnă, odihnă sfântă va fi ea pentru Domnul; tot cel ce va lucra în ziua odihnei, cu moarte va fi omorât.</span>
<span class="v-num v-16">16&nbsp;</span><span class="v EX31_16" data-id="EX31_16">Vor păzi aşadar fiii lui Israel zilele odihnei, şi vor face aceasta din neam în neam: legământ veşnic,</span>
<span class="v-num v-17">17&nbsp;</span><span class="v EX31_17" data-id="EX31_17">veşnic semn între Mine şi fiii lui Israel, pentru că'n şase zile a făcut Domnul cerul şi pământul, iar în ziua a şaptea a încetat şi S'a odihnit".</span>
<span class="v-num v-18">18&nbsp;</span><span class="v EX31_18" data-id="EX31_18">Şi de'ndată ce a contenit să-i grăiască lui Moise'n muntele Sinai, i-a dat cele două table ale Legii, table de piatră, scrise cu degetul lui Dumnezeu.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EX30.html">&lt;</a>
<a class="home" href="index.html">=</a>
<a class="next" href="EX32.html">&gt;</a>
</div></div>
</body>
</html>