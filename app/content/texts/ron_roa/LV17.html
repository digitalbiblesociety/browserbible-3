<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>LEVITICUL A TREIA CARTE A LUI MOISE 17 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="LV.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="LV.html">LEVITICUL A TREIA CARTE A LUI MOISE 17</a><a class="prev" href="LV16.html">&lt;</a>
<a class="home" href="index.html">=</a>
<a class="next" href="LV18.html">&gt;</a>
</div></div>
<div class="section chapter LV LV17 ron_roa ron " dir="ltr" lang="ro" data-id="LV17" data-nextid="LV18" data-previd="LV16">
<div class="c">17</div>
<div class="p">
<span class="v-num v-1">1&nbsp;</span><span class="v LV17_1" data-id="LV17_1">Grăit-a Domnul către Moise, zicând:</span>
<span class="v-num v-2">2&nbsp;</span><span class="v LV17_2" data-id="LV17_2">"Vorbeşte lui Aaron şi fiilor săi şi tuturor fiilor lui Israel şi spune-le: - Iată cuvântul pe care l-a poruncit Domnul, zicând:</span>
<span class="v-num v-3">3&nbsp;</span><span class="v LV17_3" data-id="LV17_3">Orice om dintre fiii lui Israel - sau dintre străinii ce s'au lipit de voi - care va înjunghia bou sau oaie sau capră în tabără, sau care va înjunghia afară din tabără,</span>
<span class="v-num v-4">4&nbsp;</span><span class="v LV17_4" data-id="LV17_4">şi nu le va înfăţişa înaintea cortului mărturiei spre a le aduce ardere-de-tot sau jertfă de mulţumire plăcută Domnului, cu miros de bună mireasmă; sau care le va înjunghia afară din tabără şi nu le va aduce la uşa cortului mărturiei spre a face din ele jertfă Domnului înaintea locaşului Domnului, omul acela va fi socotit ca un vărsător de sânge: sânge a vărsat, pieri-va sufletul aceluia din poporul său.</span>
<span class="v-num v-5">5&nbsp;</span><span class="v LV17_5" data-id="LV17_5">Aceasta, pentru ca fiii lui Israel, în loc să-şi înjunghie jertfele în câmp, să I le aducă Domnului la uşa cortului mărturiei, la preot, şi să I le'njunghie Domnului ca jertfă de mulţumire.</span>
<span class="v-num v-6">6&nbsp;</span><span class="v LV17_6" data-id="LV17_6">Şi va stropi preotul cu sânge jertfelnicul de jur-împrejur, înaintea Domnului, la uşa cortului mărturiei, iar grăsimea o va arde întru miros de bună mireasmă Domnului.</span>
<span class="v-num v-7">7&nbsp;</span><span class="v LV17_7" data-id="LV17_7">Ei nu-şi vor mai înjunghia jertfele pentru [idolii cei] găunoşi , după care umblă desfrânându-se . Aceasta să vă fie vouă lege veşnică întru neamurile voastre.</span>
<span class="v-num v-8">8&nbsp;</span><span class="v LV17_8" data-id="LV17_8">Mai spune-le: Dacă un om dintre fiii lui Israel sau dintre fiii străinilor care locuiesc între ei va face ardere-de-tot sau jertfă</span>
<span class="v-num v-9">9&nbsp;</span><span class="v LV17_9" data-id="LV17_9">şi nu o va aduce la uşa cortului mărturiei spre a o jertfi Domnului, omul acela va fi stârpit din poporul său.</span>
<span class="v-num v-10">10&nbsp;</span><span class="v LV17_10" data-id="LV17_10">Dacă un om dintre fiii lui Israel - sau dintre străinii care locuiesc între voi - va mânca orice fel de sânge, Îmi voi întoarce faţa Mea împotriva celui ce va mânca sânge şi-l voi stârpi din poporul său;</span>
<span class="v-num v-11">11&nbsp;</span><span class="v LV17_11" data-id="LV17_11">căci viaţa oricărui trup este în sângele său, iar Eu vi l-am dat pentru jertfelnic, pentru ca el să fie ispăşire sufletelor voastre; căci sângele este cel ce se roagă pentru ispăşirea sufletului .</span>
<span class="v-num v-12">12&nbsp;</span><span class="v LV17_12" data-id="LV17_12">De aceea le-am spus fiilor lui Israel: - Nimeni din voi să nu mănânce sânge, şi nici străinul care locuieşte'ntre voi să nu mănânce sânge.</span>
<span class="v-num v-13">13&nbsp;</span><span class="v LV17_13" data-id="LV17_13">Şi oricine dintre fiii lui Israel - sau dintre străinii care locuiesc la voi - va vâna fiară sau pasăre care se mănâncă, acela să-i verse sângele şi să-l acopere cu pământ.</span>
<span class="v-num v-14">14&nbsp;</span><span class="v LV17_14" data-id="LV17_14">Căci viaţa oricărui trup este în sângele său, şi le-am spus fiilor lui Israel: Să nu mâncaţi sângele nici unui trup, pentru că sângele este viaţa oricărui trup: oricine-l mănâncă va fi stârpit.</span>
<span class="v-num v-15">15&nbsp;</span><span class="v LV17_15" data-id="LV17_15">Tot omul - băştinaş ori străin - care va mânca mortăciune sau animal sfâşiat de fiară, acela îşi va spăla hainele, se va îmbăia în apă, şi necurat va fi până seara, după care va fi curat;</span>
<span class="v-num v-16">16&nbsp;</span><span class="v LV17_16" data-id="LV17_16">dar de nu-şi va spăla hainele şi nu-şi va îmbăia trupul în apă, nelegiuire va purta asupră-şi".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="LV16.html">&lt;</a>
<a class="home" href="index.html">=</a>
<a class="next" href="LV18.html">&gt;</a>
</div></div>
</body>
</html>