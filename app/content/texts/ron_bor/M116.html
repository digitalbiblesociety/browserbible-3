<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNTÂI A MACABEILOR 16 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="M1.html">Biblia Ortodoxă Română Sinodală (2006)</a><a class="location" href="M1.html">CARTEA ÎNTÂI A MACABEILOR 16</a><a class="prev" href="M115.html">&lt;</a>
<a class="home" href="index.html">=</a>
<a class="next" href="M21.html">&gt;</a>
</div></div>
<div class="section chapter M1 M116 ron_bor ron " dir="ltr" lang="ro" data-id="M116" data-nextid="M21" data-previd="M115">
<div class="c">16</div>
<div class="p">
<span class="v-num v-1">1&nbsp;</span><span class="v M116_1" data-id="M116_1">Şi s-a suit Ioan de la Ghezer, şi a spus lui Simon, tatăl său, cele ce a făcut Cendebeu.</span>
<span class="v-num v-2">2&nbsp;</span><span class="v M116_2" data-id="M116_2">Şi a chemat Simon pe cei doi fii mai mari ai săi, pe Iuda şi pe Ioan, şi le-a zis: "Eu şi fraţii mei şi casa tatălui meu ne-am luptat cu vrăjmaşii lui Israel din tinereţe până în ziua de astăzi, şi prin mâinile noastre de multe ori s-a izbăvit Israel.</span>
<span class="v-num v-3">3&nbsp;</span><span class="v M116_3" data-id="M116_3">Şi acum am îmbătrânit, iar voi pentru această slujbă, din mila lui Dumnezeu, aveţi ani destui; fiţi în locul meu şi în locul fratelui meu şi faceţi război pentru neamul nostru, şi ajutorul cel din cer să fie cu voi".</span>
<span class="v-num v-4">4&nbsp;</span><span class="v M116_4" data-id="M116_4">Şi a ales din ţară douăzeci de mii de bărbaţi războinici şi călăreţi, şi a mers asupra lui Cendebeu, şi au dormit la Moden.</span>
<span class="v-num v-5">5&nbsp;</span><span class="v M116_5" data-id="M116_5">Şi ieşind dimineaţa la câmp, au fost întâmpinaţi de oştire multă, pedeştri şi călări; iar între ei era un râu.</span>
<span class="v-num v-6">6&nbsp;</span><span class="v M116_6" data-id="M116_6">Şi a tăbărât el şi poporul lui în fala lor. Şi văzând că poporul se teme să treacă râul, a trecut întâi el, şi l-au văzut oamenii lui, şi au trecut şi ei după el.</span>
<span class="v-num v-7">7&nbsp;</span><span class="v M116_7" data-id="M116_7">Şi a despărţit oastea în două şi pe călăreţi i-a aşezat în mijlocul pedestraşilor, căci călărimea vrăjmaşilor era foarte multă.</span>
<span class="v-num v-8">8&nbsp;</span><span class="v M116_8" data-id="M116_8">Şi au trâmbiţat cu trâmbiţele sfinţite, şi Cendebeu a fost înfrânt împreună cu tabăra lui, şi au căzut dintre ei răniţi mulţi, şi câţi au mai rămas au fugit în cetate.</span>
<span class="v-num v-9">9&nbsp;</span><span class="v M116_9" data-id="M116_9">Atunci a fost rănit Iuda, fratele lui Ioan, iar Ioan i-a gonit până la Cedron, pe care-l zidise.</span>
<span class="v-num v-10">10&nbsp;</span><span class="v M116_10" data-id="M116_10">Şi au fugit până la turnurile cele din ţarina Azotului, şi le-au ars cu foc, şi au căzut dintre ei ca la vreo două mii de bărbaţi, şi s-au înapoiat în pământul Iudeii Cu pace.</span>
<span class="v-num v-11">11&nbsp;</span><span class="v M116_11" data-id="M116_11">Iar Ptolomeu al lui Abub era pus cârmuitor în câmpul Ierihonului, şi avea argint şi aur mult.</span>
<span class="v-num v-12">12&nbsp;</span><span class="v M116_12" data-id="M116_12">El era ginere al arhiereului.</span>
<span class="v-num v-13">13&nbsp;</span><span class="v M116_13" data-id="M116_13">Şi s-a înălţat inima lui şi a vrut să stăpânească ţara, şi s-a sfătuit cu vicleşug asupra lui Simon şi a fiilor lui, ca să-l omoare.</span>
<span class="v-num v-14">14&nbsp;</span><span class="v M116_14" data-id="M116_14">Iar Simon umbla prin cetăţile din iară şi purta grijă de nevoile lor, şi s-a coborât din Ierihon, el şi Matatia şi Iuda, fiii lui, în anul o sută şaptezeci şi şapte, în luna a unsprezecea, luna Şebat.</span>
<span class="v-num v-15">15&nbsp;</span><span class="v M116_15" data-id="M116_15">Şi i-a primit cu vicleşug feciorul lui Abub într-un castel mic, ce se chema Doc, pe care-l zidise, şi le-a făcut ospăţ mare, şi a ascuns acolo bărbaţi.</span>
<span class="v-num v-16">16&nbsp;</span><span class="v M116_16" data-id="M116_16">Şi când s-au ameţit de vin Simon şi fiii lui, s-a sculat Ptolomeu şi cei care erau cu el, şi-au luat armele şi au intrat asupra lui Simon la ospăţ, şi l-au omorât împreună cu cei doi feciori ai lui, şi o seamă din slugile lui.</span>
<span class="v-num v-17">17&nbsp;</span><span class="v M116_17" data-id="M116_17">Şi a făcut răutate mare şi a răsplătit rele pentru bune.</span>
<span class="v-num v-18">18&nbsp;</span><span class="v M116_18" data-id="M116_18">Şi scriind acestea, Ptolomeu a trimis la rege să-i dea oştire într-ajutor, şi-i va supune în schimb ţara şi cetăţile sale.</span>
<span class="v-num v-19">19&nbsp;</span><span class="v M116_19" data-id="M116_19">Şi a trimis pe alţii la Ghezer să omoare pe Ioan, şi celor mai mari peste mii le-a trimis scrisori să vină la el, să le dea argint, aur şi daruri.</span>
<span class="v-num v-20">20&nbsp;</span><span class="v M116_20" data-id="M116_20">Iar pe alţii i-a trimis să cuprindă Ierusalimul şi muntele templului Domnului.</span>
<span class="v-num v-21">21&nbsp;</span><span class="v M116_21" data-id="M116_21">Dar alergând cineva înainte, i-a spus lui Ioan la Ghezer că au pierit tatăl şi fraţii lui şi că a trimis să-l omoare şi pe el.</span>
<span class="v-num v-22">22&nbsp;</span><span class="v M116_22" data-id="M116_22">Şi auzind, s-a spăimântat şi, prinzând bărbaţii care veniseră să-l piardă, i-a omorât, că a cunoscut că voiau să-l omoare.</span>
<span class="v-num v-23">23&nbsp;</span><span class="v M116_23" data-id="M116_23">Iar celelalte fapte ale vieţii lui Ioan, războaiele lui şi vitejiile lui, pe care le-a făcut bărbăteşte, şi zidurile Ierusalimului pe care le-a făcut, şi toate isprăvile lui,</span>
<span class="v-num v-24">24&nbsp;</span><span class="v M116_24" data-id="M116_24">Iată acestea s-au scris în cartea zilelor arhieriei lui, după ce s-a făcut arhiereu în locul tatălui său.</span>
</div>
</div>
<div class="footnotes">

</div>

<div class="footer"><div class="nav">
<a class="prev" href="M115.html">&lt;</a>
<a class="home" href="index.html">=</a>
<a class="next" href="M21.html">&gt;</a>
</div></div>
</body>
</html>