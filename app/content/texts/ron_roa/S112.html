<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNTÂI A REGILOR 12 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="S1.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="S1.html">CARTEA ÎNTÂI A REGILOR 12</a><a class="prev" href="S111.html">&lt;</a>
<a class="home" href="index.html">=</a>
<a class="next" href="S113.html">&gt;</a>
</div></div>
<div class="section chapter S1 S112 ron_roa ron " dir="ltr" lang="ro" data-id="S112" data-nextid="S113" data-previd="S111">
<div class="c">12</div>
<div class="p">
<span class="v-num v-1">1&nbsp;</span><span class="v S112_1" data-id="S112_1">Şi a zis Samuel către'ntregul Israel: "Iată, în tot ceea ce mi-aţi spus am ascultat de cuvântul vostru şi am aşezat peste voi un rege.</span>
<span class="v-num v-2">2&nbsp;</span><span class="v S112_2" data-id="S112_2">Şi acum, iată, regele este cel care merge în fruntea voastră; eu am îmbătrânit şi e vremea să mă odihnesc; şi, iată, fiii mei sunt printre voi . Iată, eu am umblat în fruntea voastră din tinereţile mele până'n ziua de azi.</span>
<span class="v-num v-3">3&nbsp;</span><span class="v S112_3" data-id="S112_3">Iată-mă! Răspundeţi împotriva mea în faţa Domnului şi'n faţa unsului Său: Cui i-am luat eu boul? sau cui i-am luat asinul? sau pe cine l-am asuprit? sau pe cine l-am apăsat? sau de la cine am luat mită - fie şi numai o sandală? Fiţi martori împotriva mea, iar eu voi despăgubi!"</span>
<span class="v-num v-4">4&nbsp;</span><span class="v S112_4" data-id="S112_4">Dar ei i-au zis lui Samuel: "Nu ne-ai nedreptăţit, nici nu ne-ai asuprit, nici nu ne-ai apăsat şi nici că ai luat ceva din mâna cuiva!"</span>
<span class="v-num v-5">5&nbsp;</span><span class="v S112_5" data-id="S112_5">Iar Samuel a zis către popor: "Domnul este martor între voi şi martor este astăzi unsul Său că'n mâna mea n'aţi aflat nimic?" Iar ei au zis: "Martor!"</span>
<span class="v-num v-6">6&nbsp;</span><span class="v S112_6" data-id="S112_6">Şi a zis Samuel către popor: "Martor este Domnul, Cel ce i-a rânduit pe Moise şi pe Aaron, Cel ce i-a scos din Egipt pe părinţii noştri!</span>
<span class="v-num v-7">7&nbsp;</span><span class="v S112_7" data-id="S112_7">Iar acum, mai staţi, şi vă voi spune toată dreptatea Domnului, pe care El a făcut-o întru voi şi'ntru părinţii voştri:</span>
<span class="v-num v-8">8&nbsp;</span><span class="v S112_8" data-id="S112_8">cum au intrat Iacob şi fiii săi în Egipt, cum i-a umilit Egiptul, cum au strigat părinţii voştri spre Domnul şi cum i-a trimis Domnul pe Moise şi pe Aaron şi i-a scos din Egipt pe părinţii voştri şi cum i-a aşezat în locul acesta.</span>
<span class="v-num v-9">9&nbsp;</span><span class="v S112_9" data-id="S112_9">Ei însă L-au uitat pe Domnul, Dumnezeul lor, iar El i-a dat în mâinile lui Sisera, căpetenia oştilor lui Iabin, regele Haţorului , şi în mâinile Filistenilor şi în mâinile regelui Moabului, care s'au războit cu ei.</span>
<span class="v-num v-10">10&nbsp;</span><span class="v S112_10" data-id="S112_10">Şi ei au strigat spre Domnul şi au zis: "Păcătuit-am, că L-am părăsit pe Domnul şi le-am slujit baalilor şi tufişurilor! Acum însă scoate-ne din mâinile vrăjmaşilor noştri şi-Ţi vom sluji!"</span>
<span class="v-num v-11">11&nbsp;</span><span class="v S112_11" data-id="S112_11">Atunci Domnul le-a trimis pe Ierubaal şi pe Barac şi pe Ieftae şi pe Samuel şi v-a scos din mâinile duşmanilor voştri de primprejur şi aţi locuit fără teamă.</span>
<span class="v-num v-12">12&nbsp;</span><span class="v S112_12" data-id="S112_12">Iar când aţi văzut că Nahaş, regele Amoniţilor, vine împotriva voastră, aţi zis: "Nu!, nimeni, ci un rege să domnească peste noi!," - cu toate că Domnul, Dumnezeul nostru, El e rege peste noi .</span>
<span class="v-num v-13">13&nbsp;</span><span class="v S112_13" data-id="S112_13">Şi acum, iată-l pe regele pe care l-aţi ales! Iată, Domnul a aşezat un rege peste voi!</span>
<span class="v-num v-14">14&nbsp;</span><span class="v S112_14" data-id="S112_14">Dacă vă veţi teme de Domnul şi Lui Îi veţi sluji şi de glasul Lui veţi asculta şi dacă nu vă veţi împotrivi glasului Domnului şi dacă veţi umbla - şi voi, şi regele care domneşte peste voi - după Dumnezeul vostru, [va fi bine];</span>
<span class="v-num v-15">15&nbsp;</span><span class="v S112_15" data-id="S112_15">dar dacă nu veţi asculta de glasul Domnului şi dacă vă veţi împotrivi graiului Domnului, atunci mâna Domnului va fi împotriva voastră şi împotriva regelui vostru.</span>
<span class="v-num v-16">16&nbsp;</span><span class="v S112_16" data-id="S112_16">Şi acum, mai staţi şi vedeţi acest mare lucru pe care Domnul îl va face în faţa ochilor voştri:</span>
<span class="v-num v-17">17&nbsp;</span><span class="v S112_17" data-id="S112_17">Oare nu acum e secerişul grâului? Eu Îl voi chema pe Domnul, iar El va trimite tunete şi ploaie; şi veţi cunoaşte şi veţi vedea că mare este răul pe care voi l-aţi făcut în faţa Domnului cerându-vă un rege".</span>
<span class="v-num v-18">18&nbsp;</span><span class="v S112_18" data-id="S112_18">Atunci Samuel L-a chemat pe Domnul, iar Domnul a trimis în ziua aceea tunete şi ploaie. Şi foarte s'a temut poporul de Domnul şi de Samuel.</span>
<span class="v-num v-19">19&nbsp;</span><span class="v S112_19" data-id="S112_19">Şi întregul popor a zis către Samuel: "Roagă-te Domnului, Dumnezeului tău, pentru robii tăi, ca să nu murim; că la toate păcatele noastre am mai adăugat unul: acela de a cere pentru noi un rege".</span>
<span class="v-num v-20">20&nbsp;</span><span class="v S112_20" data-id="S112_20">Iar Samuel a zis către popor: "Nu vă temeţi; voi aţi făcut, într'adevăr, răul acesta, dar să nu vă abateţi de la Domnul, ci Domnului să-I slujiţi cu toată inima voastră.</span>
<span class="v-num v-21">21&nbsp;</span><span class="v S112_21" data-id="S112_21">Să nu vă abateţi spre dumnezeii care nu sunt decât nimic, care nu-s buni de nimic şi care nu vă vor mântui, de vreme ce sunt nimic.</span>
<span class="v-num v-22">22&nbsp;</span><span class="v S112_22" data-id="S112_22">Căci Domnul nu-Şi va lepăda poporul, de dragul numelui Său celui mare, fiindcă Domnului I-a plăcut să vă ia spre a-I fi Lui popor.</span>
<span class="v-num v-23">23&nbsp;</span><span class="v S112_23" data-id="S112_23">Departe fie de mine să păcătuiesc în faţa Domnului prin a înceta să mă rog Domnului pentru voi; ci Domnului Îi voi sluji, iar vouă vă voi arăta calea cea bună şi dreaptă.</span>
<span class="v-num v-24">24&nbsp;</span><span class="v S112_24" data-id="S112_24">Doar temeţi-vă de Domnul şi slujiţi-I întru adevăr şi cu toată inima voastră, fiindcă vedeţi ce lucruri mari a făcut El cu voi.</span>
<span class="v-num v-25">25&nbsp;</span><span class="v S112_25" data-id="S112_25">Dar dacă veţi face rău, atunci veţi pieri - şi voi, şi regele vostru".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="S111.html">&lt;</a>
<a class="home" href="index.html">=</a>
<a class="next" href="S113.html">&gt;</a>
</div></div>
</body>
</html>