<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>NUMERII 17 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="NU.html">Biblia Ortodoxă Română Sinodală (2006)</a><a class="location" href="NU.html">NUMERII 17</a><a class="prev" href="NU16.html">&lt;</a>
<a class="home" href="index.html">=</a>
<a class="next" href="NU18.html">&gt;</a>
</div></div>
<div class="section chapter NU NU17 ron_bor ron " dir="ltr" lang="ro" data-id="NU17" data-nextid="NU18" data-previd="NU16">
<div class="c">17</div>
<div class="p">
<span class="v-num v-1">1&nbsp;</span><span class="v NU17_1" data-id="NU17_1">După aceea a grăit Domnul lui Moise şi a zis:</span>
<span class="v-num v-2">2&nbsp;</span><span class="v NU17_2" data-id="NU17_2">"Spune fiilor lui Israel şi ia de la ei, de la toate căpeteniile lor, după seminţii, douăsprezece toiege, câte un toiag de fiecare seminţie, şi numele fiecărei căpetenii scrie-l pe toiagul său;</span>
<span class="v-num v-3">3&nbsp;</span><span class="v NU17_3" data-id="NU17_3">Iar numele lui Aaron să-l scrii pe toiagul lui Levi, căci un toiag vor da de fiecare căpetenie de seminţie.</span>
<span class="v-num v-4">4&nbsp;</span><span class="v NU17_4" data-id="NU17_4">Toiegele acelea să le pui în cortul adunării înaintea chivotului legii, unde Mă arăt ţie.</span>
<span class="v-num v-5">5&nbsp;</span><span class="v NU17_5" data-id="NU17_5">Şi va fi că toiagul omului pe care-l voi alege va odrăsli; şi aşa voi potoli cârtirea fiilor lui Israel, cu care cârtesc ei împotriva voastră".</span>
<span class="v-num v-6">6&nbsp;</span><span class="v NU17_6" data-id="NU17_6">Şi Moise a spus acestea fiilor lui Israel şi toate căpeteniile lor i-au dat toiegele, câte un toiag de fiecare căpetenie, adică douăsprezece toiege, după cele douăsprezece seminţii ale lor; şi toiagul lui Aaron era între toiegele lor.</span>
<span class="v-num v-7">7&nbsp;</span><span class="v NU17_7" data-id="NU17_7">Apoi Moise a pus toiegele înaintea Domnului, în cortul adunării.</span>
<span class="v-num v-8">8&nbsp;</span><span class="v NU17_8" data-id="NU17_8">Iar a doua zi a intrat Moise şi Aaron în cortul adunării şi iată toiagul lui Aaron, din casa lui Levi, odrăslise, înmugurise, înflorise şi făcuse migdale.</span>
<span class="v-num v-9">9&nbsp;</span><span class="v NU17_9" data-id="NU17_9">Şi atunci a scos Moise toate toiegele de la faţa Domnului la toţi fiii lui Israel; şi au văzut şi şi-au luat fiecare toiagul său.</span>
<span class="v-num v-10">10&nbsp;</span><span class="v NU17_10" data-id="NU17_10">Apoi a zis Domnul către Moise: Pune iar toiagul lui Aaron înaintea chivotului legii spre păstrare, ca semn pentru fiii neascultători, ca să înceteze de a mai cârti împotriva Mea, ca să nu moară!"</span>
<span class="v-num v-11">11&nbsp;</span><span class="v NU17_11" data-id="NU17_11">Şi a făcut Moise aşa; cum îi poruncise Domnul aşa a făcut.</span>
<span class="v-num v-12">12&nbsp;</span><span class="v NU17_12" data-id="NU17_12">Şi au zis fiii lui Israel către Moise: "Iată murim, pierim, pierim cu toţii!</span>
<span class="v-num v-13">13&nbsp;</span><span class="v NU17_13" data-id="NU17_13">Tot cel ce se apropie de cortul Domnului moare; nu cumva o să murim cu toţii?"</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="NU16.html">&lt;</a>
<a class="home" href="index.html">=</a>
<a class="next" href="NU18.html">&gt;</a>
</div></div>
</body>
</html>