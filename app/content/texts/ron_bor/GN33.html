<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FACEREA 33 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="GN.html">Biblia Ortodoxă Română Sinodală (2006)</a><a class="location" href="GN.html">FACEREA 33</a><a class="prev" href="GN32.html">&lt;</a>
<a class="home" href="index.html">=</a>
<a class="next" href="GN34.html">&gt;</a>
</div></div>
<div class="section chapter GN GN33 ron_bor ron " dir="ltr" lang="ro" data-id="GN33" data-nextid="GN34" data-previd="GN32">
<div class="c">33</div>
<div class="p">
<span class="v-num v-1">1&nbsp;</span><span class="v GN33_1" data-id="GN33_1">Atunci, ridicându-şi ochii, Iacov a văzut pe Isav, fratele său, venind cu cei patru sute de oameni. Şi a împărţit Iacov copiii Liei şi ai Rahilei şi ai celor două roabe.</span>
<span class="v-num v-2">2&nbsp;</span><span class="v GN33_2" data-id="GN33_2">Şi a pus pe cele două roabe cu copiii lor înainte; apoi după ei a pus pe Lia cu copiii ei şi la urmă a pus pe Rahila şi pe Iosif;</span>
<span class="v-num v-3">3&nbsp;</span><span class="v GN33_3" data-id="GN33_3">Iar el mergea în fruntea lor şi, apropiindu-se de fratele său, i s-a închinat de şapte ori până la pământ.</span>
<span class="v-num v-4">4&nbsp;</span><span class="v GN33_4" data-id="GN33_4">Isav însă a alergat în întâmpinarea lui şi l-a îmbrăţişat şi, cuprinzându-i grumazul, l-a sărutat şi au plâns amândoi.</span>
<span class="v-num v-5">5&nbsp;</span><span class="v GN33_5" data-id="GN33_5">Apoi, ridicându-şi ochii şi văzând femeile şi copiii, Isav a zis: "Cine sunt aceştia?" Zis-a Iacov: "Copiii cu care a miluit Dumnezeu pe robul tău!"</span>
<span class="v-num v-6">6&nbsp;</span><span class="v GN33_6" data-id="GN33_6">Deci, s-au apropiat întâi roabele cu copiii lor şi s-au închinat.</span>
<span class="v-num v-7">7&nbsp;</span><span class="v GN33_7" data-id="GN33_7">Apoi a venit Lia cu copiii ei şi s-au închinat, iar la urmă au venit şi s-au închinat şi Rahila cu Iosif.</span>
<span class="v-num v-8">8&nbsp;</span><span class="v GN33_8" data-id="GN33_8">Zis-a Isav: "Ce sunt acele turme, pe care le-am întâlnit?" Iar Iacov a răspuns: "Ca să afle robul tău bunăvoinţă înaintea domnului meu".</span>
<span class="v-num v-9">9&nbsp;</span><span class="v GN33_9" data-id="GN33_9">Atunci Isav a zis: "Am şi eu multe, frate; ţine-ţi ale tale pentru tine!"</span>
<span class="v-num v-10">10&nbsp;</span><span class="v GN33_10" data-id="GN33_10">Iacov însă a zis: "De am aflat bunăvoinţă înaintea ta, primeşte darurile din mâinile mele, căci, când am văzut faţa ta, parcă aş fi văzut faţa lui Dumnezeu, aşa de binevoitor mi-ai fost.</span>
<span class="v-num v-11">11&nbsp;</span><span class="v GN33_11" data-id="GN33_11">Primeşte de la mine binecuvântările mele, pe care ţi le aduc, că m-a miluit Dumnezeu şi am de toate". Şi a stăruit şi le-a luat.</span>
<span class="v-num v-12">12&nbsp;</span><span class="v GN33_12" data-id="GN33_12">Apoi a zis Isav: "Să ne sculăm şi să mergem împreună; eu însă îmi voi potrivi pasul cu tine".</span>
<span class="v-num v-13">13&nbsp;</span><span class="v GN33_13" data-id="GN33_13">Iacov însă a răspuns: "Domnul meu ştie că îmi sunt gingaşi copiii şi că am oi şi vite de curând fătate; de le vom mâna tare numai o zi, ar pieri toată turma.</span>
<span class="v-num v-14">14&nbsp;</span><span class="v GN33_14" data-id="GN33_14">Să se ducă dar domnul meu, înaintea robului său, iar eu voi urma încet, în pas cu vitele cele dinaintea mea şi în pas cu copiii, până voi ajunge la domnul meu în Seir".</span>
<span class="v-num v-15">15&nbsp;</span><span class="v GN33_15" data-id="GN33_15">Atunci Isav a zis: "Să-ţi las măcar o parte din oamenii cei ce sunt cu mine". Iar Iacov i-a răspuns: "La ce aceasta? Mi-ajunge mie bunăvoinţa ce-am aflat înaintea domnului meu".</span>
<span class="v-num v-16">16&nbsp;</span><span class="v GN33_16" data-id="GN33_16">Şi s-a întors Isav în aceeaşi zi pe calea sa la Seir.</span>
<span class="v-num v-17">17&nbsp;</span><span class="v GN33_17" data-id="GN33_17">Iar Iacov s-a îndreptat spre Sucot şi şi-a făcut acolo locuinţă pentru sine, iar pentru vitele sale a făcut şuri; de aceea a pus el numele locului aceluia Sucot.</span>
<span class="v-num v-18">18&nbsp;</span><span class="v GN33_18" data-id="GN33_18">Întorcându-se Iacov din Mesopotamia şi ajungând cu bine la Salem, o cetate în ţinutul Sichem, din pământul Canaan, s-a aşezat în faţa cetăţii.</span>
<span class="v-num v-19">19&nbsp;</span><span class="v GN33_19" data-id="GN33_19">Apoi şi-a cumpărat partea de câmp, pe care era cortul său, cu o sută de kesite, de la fiii lui Hemor, tatăl lui Sichem.</span>
<span class="v-num v-20">20&nbsp;</span><span class="v GN33_20" data-id="GN33_20">A înălţat acolo un jertfelnic şi i-a pus numele El-Elohe-Israel.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="GN32.html">&lt;</a>
<a class="home" href="index.html">=</a>
<a class="next" href="GN34.html">&gt;</a>
</div></div>
</body>
</html>