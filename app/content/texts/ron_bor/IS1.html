<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>ISAIA 1 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="IS.html">Biblia Ortodoxă Română Sinodală (2006)</a><a class="location" href="IS.html">ISAIA 1</a><a class="prev" href="SS8.html">&lt;</a>
<a class="home" href="index.html">=</a>
<a class="next" href="IS2.html">&gt;</a>
</div></div>
<div class="section chapter IS IS1 ron_bor ron " dir="ltr" lang="ron" data-id="IS1" data-nextid="IS2" data-previd="SS8">
<div class="mt">ISAIA</div>
<div class="c">1</div>
<div class="p">
<span class="v-num v-1">1&nbsp;</span><span class="v IS1_1" data-id="IS1_1">Vedenia lui Isaia, fiul lui Amos, pe care a văzut-o despre Iuda şi Ierusalim, în vremea lui Ozia, Iotam, Ahaz şi Iezechia, regii lui Iuda.</span>
<span class="v-num v-2">2&nbsp;</span><span class="v IS1_2" data-id="IS1_2">Ascultă, cerule, şi ia aminte, pământule, că Domnul grăieşte: Hrănit-am feciori şi i-am crescut, dar ei s-au răzvrătit împotriva Mea.</span>
<span class="v-num v-3">3&nbsp;</span><span class="v IS1_3" data-id="IS1_3">Boul îşi cunoaşte stăpânul şi asinul ieslea domnului său, dar Israel nu Mă cunoaşte; poporul Meu nu Mă pricepe.</span>
<span class="v-num v-4">4&nbsp;</span><span class="v IS1_4" data-id="IS1_4">Vai ţie neam păcătos, popor împovărat de nedreptate, soi rău, fii ai pieirii! Ei au părăsit pe Domnul, tăgăduit-au pe Sfântul lui Israel, întorsu-I-au spatele.</span>
<span class="v-num v-5">5&nbsp;</span><span class="v IS1_5" data-id="IS1_5">Pe unde să mai fiţi loviţi voi, cei ce mereu vă răzvrătiţi? Tot capul vă este numai răni şi toată inima slăbănogită.</span>
<span class="v-num v-6">6&nbsp;</span><span class="v IS1_6" data-id="IS1_6">Din creştet până în tălpile picioarelor nu-i nici un loc sănătos; totul este numai plăgi, vânătăi şi răni pline de puroi, necurăţate, nemuiate cu untdelemn şi nelegate.</span>
<span class="v-num v-7">7&nbsp;</span><span class="v IS1_7" data-id="IS1_7">Ţara voastră este pustiită, cetăţile voastre arse cu foc, ţarinile voastre le mănâncă străinii înaintea ochilor voştri, totul este pustiit, ca la nimicirea Sodomei.</span>
<span class="v-num v-8">8&nbsp;</span><span class="v IS1_8" data-id="IS1_8">Sionul ajuns-a ca o colibă într-o vie, ca o covercă într-o bostănărie, ca o cetate împresurată!</span>
<span class="v-num v-9">9&nbsp;</span><span class="v IS1_9" data-id="IS1_9">Dacă Domnul Savaot nu ne-ar fi lăsat o rămăşiţă, am fi ajuns ca Sodoma şi ne-am fi asemănat cu Gomora.</span>
<span class="v-num v-10">10&nbsp;</span><span class="v IS1_10" data-id="IS1_10">Ascultaţi cuvântul Domnului, voi conducători ai Sodomei, luaţi aminte la învăţătura Domnului, voi popor al Gomorei!</span>
<span class="v-num v-11">11&nbsp;</span><span class="v IS1_11" data-id="IS1_11">Ce-mi foloseşte mulţimea jertfelor voastre?, zice Domnul. M-am săturat de arderile de tot cu berbeci şi de grăsimea viţeilor graşi şi nu mai vreau sânge de tauri, de miei şi de ţapi!</span>
<span class="v-num v-12">12&nbsp;</span><span class="v IS1_12" data-id="IS1_12">Când veneaţi să le aduceţi, cine vi le ceruse? Nu mai călcaţi în curtea templului Meu!</span>
<span class="v-num v-13">13&nbsp;</span><span class="v IS1_13" data-id="IS1_13">Nu mai aduceţi daruri zadarnice! Tămâierile Îmi sunt dezgustătoare; lunile noi, zilele de odihnă şi adunările de la sărbători nu le mai pot suferi. Însăşi prăznuirea voastră e nelegiuire!</span>
<span class="v-num v-14">14&nbsp;</span><span class="v IS1_14" data-id="IS1_14">Urăsc lunile noi şi sărbătorile voastre sunt pentru Mine o povară. Ajunge!</span>
<span class="v-num v-15">15&nbsp;</span><span class="v IS1_15" data-id="IS1_15">Când ridicaţi mâinile voastre către Mine, Eu Îmi întorc ochii aiurea, şi când înmulţiţi rugăciunile voastre, nu le ascult. Mâinile voastre sunt pline de sânge; spălaţi-vă, curăţiţi-vă!</span>
<span class="v-num v-16">16&nbsp;</span><span class="v IS1_16" data-id="IS1_16">Nu mai faceţi rău înaintea ochilor Mei. Încetaţi odată!</span>
<span class="v-num v-17">17&nbsp;</span><span class="v IS1_17" data-id="IS1_17">Învăţaţi să faceţi binele, căutaţi dreptatea, ajutaţi pe cel apăsat, faceţi dreptate orfanului, apăraţi pe văduvă!</span>
<span class="v-num v-18">18&nbsp;</span><span class="v IS1_18" data-id="IS1_18">Veniţi să ne judecăm, zice Domnul. De vor fi păcatele voastre cum e cârmâzul, ca zăpada le voi albi, şi de vor fi ca purpura, ca lâna albă le voi face.</span>
<span class="v-num v-19">19&nbsp;</span><span class="v IS1_19" data-id="IS1_19">De veţi vrea şi de Mă veţi asculta, bunătăţile pământului veţi mânca.</span>
<span class="v-num v-20">20&nbsp;</span><span class="v IS1_20" data-id="IS1_20">Iar de nu veţi vrea şi nu Mă veţi asculta, atunci sabia vă va mânca, căci gura Domnului grăieşte.</span>
<span class="v-num v-21">21&nbsp;</span><span class="v IS1_21" data-id="IS1_21">Cum a ajuns ca o desfrânată cetatea cea credincioasă şi plină de dreptate? Dreptatea locuia în ea, iar acum este plină de ucigaşi.</span>
<span class="v-num v-22">22&nbsp;</span><span class="v IS1_22" data-id="IS1_22">Argintul tău s-a prefăcut în zgură şi vinul tău este amestecat cu apă;</span>
<span class="v-num v-23">23&nbsp;</span><span class="v IS1_23" data-id="IS1_23">Mai-marii tăi sunt răzvrătiţi şi părtaşi cu hoţii; toţi iubesc darurile şi umblă după răsplată. Ei nu judecă orfanul, iar pricina văduvei nu ajunge până la ei.</span>
<span class="v-num v-24">24&nbsp;</span><span class="v IS1_24" data-id="IS1_24">Pentru aceasta zice Domnul, Dumnezeul Savaot, puternicul lui Israel: Răzbuna-Mă-voi împotriva asupritorilor Mei şi Mă voi întărâta cu răzbunare asupra vrăjmaşilor Mei!</span>
<span class="v-num v-25">25&nbsp;</span><span class="v IS1_25" data-id="IS1_25">Voi întoarce mâna Mea împotriva ta şi te voi curăţi de toată zgura ta, ca în cuptor.</span>
<span class="v-num v-26">26&nbsp;</span><span class="v IS1_26" data-id="IS1_26">Voi întoarce judecătorii tăi să judece ca la început şi sfetnicii tăi ca odinioară. După aceasta te vei putea numi iarăşi cetate dreaptă, oraş credincios.</span>
<span class="v-num v-27">27&nbsp;</span><span class="v IS1_27" data-id="IS1_27">Sionul va fi răscumpărat prin judecată şi locuitorii săi care se vor întoarce la credinţă, prin dreptate.</span>
<span class="v-num v-28">28&nbsp;</span><span class="v IS1_28" data-id="IS1_28">Domnul va zdrobi pe cei răzvrătiţi, iar cei ce au părăsit pe Domnul vor fi nimiciţi.</span>
<span class="v-num v-29">29&nbsp;</span><span class="v IS1_29" data-id="IS1_29">Ei vor fi ruşinaţi pentru dumbrăvile sfinte pe care le-au îndrăgit şi se vor roşi la faţă din pricina grădinilor pe care le-au ales.</span>
<span class="v-num v-30">30&nbsp;</span><span class="v IS1_30" data-id="IS1_30">Vor fi ca un stejar ale cărui frunze cad şi ca o grădină fără nici un strop de apă.</span>
<span class="v-num v-31">31&nbsp;</span><span class="v IS1_31" data-id="IS1_31">Cel puternic va fi ca puzderiile de câlţi şi faptele lui ca o leasă de mărăcini. Şi aceia şi aceasta vor arde laolaltă şi nimeni nu va putea să-i stingă.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="SS8.html">&lt;</a>
<a class="home" href="index.html">=</a>
<a class="next" href="IS2.html">&gt;</a>
</div></div>
</body>
</html>