<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A DOUA A REGILOR 2 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="S2.html">Biblia Ortodoxă Română Sinodală (2006)</a><a class="location" href="S2.html">CARTEA A DOUA A REGILOR 2</a><a class="prev" href="S21.html">&lt;</a>
<a class="home" href="index.html">=</a>
<a class="next" href="S23.html">&gt;</a>
</div></div>
<div class="section chapter S2 S22 ron_bor ron " dir="ltr" lang="ro" data-id="S22" data-nextid="S23" data-previd="S21">
<div class="c">2</div>
<div class="p">
<span class="v-num v-1">1&nbsp;</span><span class="v S22_1" data-id="S22_1">După aceasta David a întrebat pe Domnul şi a zis: "Să mă duc, oare, în vreuna din cetăţile lui Iuda?"Du-te!", i-a zis Domnul. "Unde să mă duc?", a întrebat iarăşi David. "În Hebron", i s-a răspuns.</span>
<span class="v-num v-2">2&nbsp;</span><span class="v S22_2" data-id="S22_2">Şi s-a dus acolo David şi cele două femei ale sale, Ahinoam izreeliteanca şi Abigail carmeliteanca, fosta femeie a lui Nabal.</span>
<span class="v-num v-3">3&nbsp;</span><span class="v S22_3" data-id="S22_3">Şi pe oamenii cei ce fuseseră cu el i-a adus David pe fiecare cu familia lui şi s-a aşezat în cetatea Hebron.</span>
<span class="v-num v-4">4&nbsp;</span><span class="v S22_4" data-id="S22_4">Atunci au venit bărbaţii lui Iuda şi au uns acolo pe David rege pentru casa lui Iuda, spunându-i-se lui David că locuitorii din Iabeşul Galaadului au îngropat pe Saul.</span>
<span class="v-num v-5">5&nbsp;</span><span class="v S22_5" data-id="S22_5">Atunci a trimis David soli la locuitorii din Iabeşul Galaadului, ca să le spună: "Binecuvântaţi sunteţi voi de Domnul, pentru că aţi arătat milă lui Saul, domnul vostru şi unsul Domnului, şi l-aţi îngropat pe el şi pe fiul lui, Ionatan.</span>
<span class="v-num v-6">6&nbsp;</span><span class="v S22_6" data-id="S22_6">Să vă răsplătească dar Domnul cu milă şi cu credincioşie, şi eu vă voi face bine, pentru că aţi făcut aceasta.</span>
<span class="v-num v-7">7&nbsp;</span><span class="v S22_7" data-id="S22_7">Să se întărească mâinile voastre şi să fiţi curajoşi, căci stăpânul vostru Saul a murit şi casa lui luda m-a uns pe mine rege peste voi.</span>
<span class="v-num v-8">8&nbsp;</span><span class="v S22_8" data-id="S22_8">Dar Abner, fiul lui Ner, căpetenia oştirilor lui Saul, a luat pe Işboşet, fiul lui Saul, şi l-a dus din tabăra lui la Mahanaim</span>
<span class="v-num v-9">9&nbsp;</span><span class="v S22_9" data-id="S22_9">Şi l-a făcut rege peste Galaad, Aşer, Izreel, Efrem, Veniamin şi peste tot Israelul.</span>
<span class="v-num v-10">10&nbsp;</span><span class="v S22_10" data-id="S22_10">Işboşet însă, fiul lui Saul, era ca de patruzeci de ani când s-a făcut rege peste Israel şi a domnit doi ani; iar cu David a rămas numai casa lui Iuda.</span>
<span class="v-num v-11">11&nbsp;</span><span class="v S22_11" data-id="S22_11">Tot timpul cât a domnit David în Hebron peste casa lui Iuda, au fost şapte ani şi şase luni.</span>
<span class="v-num v-12">12&nbsp;</span><span class="v S22_12" data-id="S22_12">Atunci Abner, fiul lui Ner, şi slugile lui Işboşet, fiul lui Saul, au ieşit din Mahanaim la Ghibeon şi a ieşit şi Ioab, fiul Ţeruiei, cu slugile lui David şi s-au întâlnit la iazul Ghibeonului.</span>
<span class="v-num v-13">13&nbsp;</span><span class="v S22_13" data-id="S22_13">Şi s-au aşezat unii de o parte de iaz, iar alţii de cealaltă parte a iazului.</span>
<span class="v-num v-14">14&nbsp;</span><span class="v S22_14" data-id="S22_14">Şi a zis Abner către Ioab: "Să se scoale tinerii şi să joace înaintea noastră!"Să se scoale!", a zis Ioab.</span>
<span class="v-num v-15">15&nbsp;</span><span class="v S22_15" data-id="S22_15">Şi s-au sculat şi s-au dus un număr de doisprezece Veniamineni din partea lui Işboşet, fiul lui Saul, şi doisprezece dintre slugile lui David.</span>
<span class="v-num v-16">16&nbsp;</span><span class="v S22_16" data-id="S22_16">Şi s-au apucat de cap unul pe altul şi şi-au înfipt sabia unul altuia în coastă şi au căzut împreună. Şi s-a numit locul acela Helcat-Haţurim, (Locul Săbiilor), care se află în Ghibeon.</span>
<span class="v-num v-17">17&nbsp;</span><span class="v S22_17" data-id="S22_17">Apoi s-a dat în ziua aceea bătălia cea mai crâncenă şi Abner cu oamenii lui Israel au fost bătuţi de slugile lui David.</span>
<span class="v-num v-18">18&nbsp;</span><span class="v S22_18" data-id="S22_18">Acolo se aflau trei feciori ai Ţeruiei: Ioab, Abişai şi Asael. Asael însă era sprinten de picior, ca o căprioară de câmp.</span>
<span class="v-num v-19">19&nbsp;</span><span class="v S22_19" data-id="S22_19">Şi a alergat Asael după Abner şi l-a urmărit, fără să se abată nici la dreapta, nici la stânga de pe urmele lui.</span>
<span class="v-num v-20">20&nbsp;</span><span class="v S22_20" data-id="S22_20">Şi uitându-se Abner înapoi, a zis: "Asael, tu eşti oare?"Eu!" a zis acesta.</span>
<span class="v-num v-21">21&nbsp;</span><span class="v S22_21" data-id="S22_21">"Abate-te la dreapta sau la stânga, a zis Abner, şi alege-ţi unul din oameni şi ia armele lui!"</span>
<span class="v-num v-22">22&nbsp;</span><span class="v S22_22" data-id="S22_22">Dar Asael nu a voit să se lase de el. Şi a zis iarăşi Abner către Asael: "Lasă-te de mine, ca să nu te dobor la pământ. Atunci cu ce obraz mă voi arăta înaintea lui Ioab, fratele tău? Ce este aceasta? întoarce-te la fratele tău!"</span>
<span class="v-num v-23">23&nbsp;</span><span class="v S22_23" data-id="S22_23">Dar acela nu a voit să se lase. Atunci Abner, întorcându-şi lancea, l-a lovit în pântece şi lancea a trecut printr-însul şi el a căzut chiar acolo şi a murit pe loc. Şi toţi cei ce treceau pe la locul unde căzuse şi murise Asael se opreau.</span>
<span class="v-num v-24">24&nbsp;</span><span class="v S22_24" data-id="S22_24">Ioab şi Abişai încă urmăreau pe Abner. Soarele asfinţise când au sosit aceştia la dealul Amma ce vine în faţa Ghiahului, pe calea ce duce spre pustiul Ghibeonului.</span>
<span class="v-num v-25">25&nbsp;</span><span class="v S22_25" data-id="S22_25">Şi atunci, adunându-se Veniaminenii împrejurul lui Abner, au alcătuit o oştire şi au stat pe vârful unui deal,</span>
<span class="v-num v-26">26&nbsp;</span><span class="v S22_26" data-id="S22_26">De unde a strigat Abner către Ioab şi a zis: "Oare mereu va sfâşia sabia? Dare nu ştii tu că urmările au să fie dureroase? Până când nu vei zice oamenilor să înceteze de a mai urmări pe fraţii lor?"</span>
<span class="v-num v-27">27&nbsp;</span><span class="v S22_27" data-id="S22_27">"Viu este Dumnezeu, a zis Ioab, dacă tu ne-ai fi grăit altfel, încă de dimineaţă ar fi încetat oamenii mei de a mai urmări pe fraţii lor".</span>
<span class="v-num v-28">28&nbsp;</span><span class="v S22_28" data-id="S22_28">Apoi a sunat Ioab din trâmbiţă şi tot poporul s-a oprit şi mai mult n-au mai urmărit pe Israeliţi, încetând lupta.</span>
<span class="v-num v-29">29&nbsp;</span><span class="v S22_29" data-id="S22_29">Abner însă şi oamenii lui au mers pe şes toată noaptea aceea şi au trecut Iordanul şi, străbătând tot Bitronul, au venit la Mahanaim.</span>
<span class="v-num v-30">30&nbsp;</span><span class="v S22_30" data-id="S22_30">Ioab însă s-a întors din urmărirea lui Abner şi a adunat tot poporul şi au lipsit de la număr, dintre oamenii lui David, nouăsprezece inşi, precum şi Asael.</span>
<span class="v-num v-31">31&nbsp;</span><span class="v S22_31" data-id="S22_31">Iar slugile lui David, lovind pe Veniamineni şi pe oamenii lui Abner, au căzut din aceştia trei sute şaizeci de oameni.</span>
<span class="v-num v-32">32&nbsp;</span><span class="v S22_32" data-id="S22_32">Şi luând pe Asael, l-au îngropat în mormântul tatălui său, ce se află în Betleem. Apoi Ioab cu oamenii săi au mers toată noaptea şi în revărsatul zorilor au ajuns la Hebron.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="S21.html">&lt;</a>
<a class="home" href="index.html">=</a>
<a class="next" href="S23.html">&gt;</a>
</div></div>
</body>
</html>