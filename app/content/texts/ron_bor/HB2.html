<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>EVREI 2 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="HB.html">Biblia Ortodoxă Română Sinodală (2006)</a><a class="location" href="HB.html">EVREI 2</a><a class="prev" href="HB1.html">&lt;</a>
<a class="home" href="index.html">=</a>
<a class="next" href="HB3.html">&gt;</a>
</div></div>
<div class="section chapter HB HB2 ron_bor ron " dir="ltr" lang="ro" data-id="HB2" data-nextid="HB3" data-previd="HB1">
<div class="c">2</div>
<div class="p">
<span class="v-num v-1">1&nbsp;</span><span class="v HB2_1" data-id="HB2_1">Pentru aceea se cuvine ca noi să luăm aminte cu atât mai mult la cele auzite, ca nu cumva să ne pierdem.</span>
<span class="v-num v-2">2&nbsp;</span><span class="v HB2_2" data-id="HB2_2">Căci, dacă s-a adeverit cuvântul grăit prin îngeri şi orice călcare de poruncă şi orice neascultare şi-a primit dreapta răsplătire,</span>
<span class="v-num v-3">3&nbsp;</span><span class="v HB2_3" data-id="HB2_3">Cum vom scăpa noi, dacă vom fi nepăsători la astfel de mântuire care, luând obârşie din propovăduirea Domnului, ne-a fost adeverită de cei ce au ascultat-o,</span>
<span class="v-num v-4">4&nbsp;</span><span class="v HB2_4" data-id="HB2_4">Împreună mărturisind şi Dumnezeu cu semne şi cu minuni şi cu multe feluri de puteri şi cu darurile Duhului Sfânt, împărţite după a Sa voinţă?</span>
<span class="v-num v-5">5&nbsp;</span><span class="v HB2_5" data-id="HB2_5">Pentru că nu îngerilor a supus Dumnezeu lumea viitoare, despre care vorbim.</span>
<span class="v-num v-6">6&nbsp;</span><span class="v HB2_6" data-id="HB2_6">Iar cineva a mărturisit undeva, zicând: "Ce este omul, că-l pomeneşti pe el, sau fiul omului, că-l cercetezi pe el?</span>
<span class="v-num v-7">7&nbsp;</span><span class="v HB2_7" data-id="HB2_7">L-ai micşorat pe el cu puţin faţă de îngeri; şi cu mărire şi cu cinste l-ai încununat şi l-ai pus peste lucrurile mâinilor Tale.</span>
<span class="v-num v-8">8&nbsp;</span><span class="v HB2_8" data-id="HB2_8">Toate le-ai supus sub picioarele lui". Dar prin faptul că a supus lui toate (înţelegem) că nimic nu i-a lăsat nesupus. Acum însă, încă nu vedem cum toate i-au fost supuse.</span>
<span class="v-num v-9">9&nbsp;</span><span class="v HB2_9" data-id="HB2_9">Ci pe Cel micşorat cu puţin faţă de îngeri, pe Iisus, Îl vedem încununat cu slavă şi cu cinste, din pricina morţii pe care a suferit-o, astfel că, prin harul lui Dumnezeu, El a gustat moartea pentru fiecare om.</span>
<span class="v-num v-10">10&nbsp;</span><span class="v HB2_10" data-id="HB2_10">Căci ducând pe mulţi fii la mărire, I se cădea Aceluia, pentru Care sunt toate şi prin Care sunt toate, ca să desăvârşească prin pătimire pe Începătorul mântuirii lor.</span>
<span class="v-num v-11">11&nbsp;</span><span class="v HB2_11" data-id="HB2_11">Pentru că şi Cel ce sfinţeşte şi cei ce se sfinţesc, dintr-Unul sunt toţi; de aceea nu se ruşinează să-i numească pe ei fraţi,</span>
<span class="v-num v-12">12&nbsp;</span><span class="v HB2_12" data-id="HB2_12">Zicând: "Spune-voi fraţilor mei numele Tău. În mijlocul Bisericii Te voi lăuda".</span>
<span class="v-num v-13">13&nbsp;</span><span class="v HB2_13" data-id="HB2_13">Şi iarăşi: "Eu voi fi încrezător în El"; şi iarăşi: "Iată Eu şi pruncii pe care Mi i-a dat Dumnezeu".</span>
<span class="v-num v-14">14&nbsp;</span><span class="v HB2_14" data-id="HB2_14">Deci, de vreme ce pruncii s-au făcut părtaşi sângelui şi trupului, în acelaşi fel şi El S-a împărtăşit de acestea, ca să surpe prin moartea Sa pe cel ce are stăpânirea morţii, adică pe diavolul,</span>
<span class="v-num v-15">15&nbsp;</span><span class="v HB2_15" data-id="HB2_15">Şi să izbăvească pe acei pe care frica morţii îi ţinea în robie toată viaţa.</span>
<span class="v-num v-16">16&nbsp;</span><span class="v HB2_16" data-id="HB2_16">Căci, într-adevăr, nu a luat firea îngerilor, ci sămânţa lui Avraam a luat.</span>
<span class="v-num v-17">17&nbsp;</span><span class="v HB2_17" data-id="HB2_17">Pentru aceea, dator era întru toate să Se asemene fraţilor, ca să fie milostiv şi credincios arhiereu în cele către Dumnezeu, pentru curăţirea păcatelor poporului.</span>
<span class="v-num v-18">18&nbsp;</span><span class="v HB2_18" data-id="HB2_18">Căci prin ceea ce a pătimit, fiind El însuşi ispitit, poate şi celor ce se ispitesc să le ajute.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="HB1.html">&lt;</a>
<a class="home" href="index.html">=</a>
<a class="next" href="HB3.html">&gt;</a>
</div></div>
</body>
</html>