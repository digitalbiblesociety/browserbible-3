<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>LUCA 8 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="LK.html">Biblia Ortodoxă Română Sinodală (2006)</a><a class="location" href="LK.html">LUCA 8</a><a class="prev" href="LK7.html">&lt;</a>
<a class="home" href="index.html">=</a>
<a class="next" href="LK9.html">&gt;</a>
</div></div>
<div class="section chapter LK LK8 ron_bor ron " dir="ltr" lang="ron" data-id="LK8" data-nextid="LK9" data-previd="LK7">
<div class="c">8</div>
<div class="p">
<span class="v-num v-1">1&nbsp;</span><span class="v LK8_1" data-id="LK8_1">Şi după aceea Iisus umbla prin cetăţi şi prin sate, propovăduind şi binevestind împărăţia lui Dumnezeu, şi cei doisprezece erau cu El;</span>
<span class="v-num v-2">2&nbsp;</span><span class="v LK8_2" data-id="LK8_2">Şi unele femei care fuseseră vindecate de duhuri rele şi de boli: Maria, numită Magdalena, din care ieşiseră şapte demoni,</span>
<span class="v-num v-3">3&nbsp;</span><span class="v LK8_3" data-id="LK8_3">Şi Ioana, femeia lui Huza, un iconom al lui Irod, şi Suzana şi multe altele care le slujeau din avutul lor.</span>
<span class="v-num v-4">4&nbsp;</span><span class="v LK8_4" data-id="LK8_4">Şi adunându-se mulţime multă şi venind de prin cetăţi la El, a zis în pildă:</span>
<span class="v-num v-5">5&nbsp;</span><span class="v LK8_5" data-id="LK8_5">Ieşit-a semănătorul să semene sămânţa sa. Şi semănând el, una a căzut lângă drum şi a fost călcată cu picioarele şi păsările cerului au mâncat-o.</span>
<span class="v-num v-6">6&nbsp;</span><span class="v LK8_6" data-id="LK8_6">Şi alta a căzut pe piatră, şi, răsărind, s-a uscat, pentru că nu avea umezeală.</span>
<span class="v-num v-7">7&nbsp;</span><span class="v LK8_7" data-id="LK8_7">Şi alta a căzut între spini şi spinii, crescând cu ea, au înăbuşit-o.</span>
<span class="v-num v-8">8&nbsp;</span><span class="v LK8_8" data-id="LK8_8">Şi alta a căzut pe pământul cel bun şi, crescând, a făcut rod însutit. Acestea zicând, striga: Cine are urechi de auzit să audă.</span>
<span class="v-num v-9">9&nbsp;</span><span class="v LK8_9" data-id="LK8_9">Şi ucenicii Lui Îl întrebau: Ce înseamnă pilda aceasta?</span>
<span class="v-num v-10">10&nbsp;</span><span class="v LK8_10" data-id="LK8_10">El a zis: Vouă vă este dat să cunoaşteţi tainele împărăţiei lui Dumnezeu, iar celorlalţi în pilde, ca, văzând, să nu vadă şi, auzind, să nu înţeleagă.</span>
<span class="v-num v-11">11&nbsp;</span><span class="v LK8_11" data-id="LK8_11">Iar pilda aceasta înseamnă: Sămânţa este cuvântul lui Dumnezeu.</span>
<span class="v-num v-12">12&nbsp;</span><span class="v LK8_12" data-id="LK8_12">Iar cea de lângă drum sunt cei care aud, apoi vine diavolul şi ia cuvântul din inima lor, ca nu cumva, crezând, să se mântuiască.</span>
<span class="v-num v-13">13&nbsp;</span><span class="v LK8_13" data-id="LK8_13">Iar cea de pe piatră sunt aceia care, auzind cuvântul îl primesc cu bucurie, dar aceştia nu au rădăcină; ei cred până la o vreme, iar la vreme de încercare se leapădă.</span>
<span class="v-num v-14">14&nbsp;</span><span class="v LK8_14" data-id="LK8_14">Cea căzută între spini sunt cei ce aud cuvântul, dar umblând cu grijile şi cu bogăţia şi cu plăcerile vieţii, se înăbuşă şi nu rodesc.</span>
<span class="v-num v-15">15&nbsp;</span><span class="v LK8_15" data-id="LK8_15">Iar cea de pe pământ bun sunt cei ce, cu inimă curată şi bună, aud cuvântul, îl păstrează şi rodesc întru răbdare.</span>
<span class="v-num v-16">16&nbsp;</span><span class="v LK8_16" data-id="LK8_16">Nimeni, aprinzând făclia, n-o ascunde sub un vas, sau n-o pune sub pat, ci o aşează în sfeşnic, pentru ca cei ce intră să vadă lumina.</span>
<span class="v-num v-17">17&nbsp;</span><span class="v LK8_17" data-id="LK8_17">Căci nu este nimic ascuns, care să nu se dea pe faţă şi nimic tainic, care să nu se cunoască şi să nu vină la arătare.</span>
<span class="v-num v-18">18&nbsp;</span><span class="v LK8_18" data-id="LK8_18">Luaţi seama deci cum auziţi: Celui ce are i se va da; iar de la cel ce nu are, şi ce i se pare că are se va lua de la el.</span>
<span class="v-num v-19">19&nbsp;</span><span class="v LK8_19" data-id="LK8_19">Şi au venit la El mama Lui şi fraţii; dar nu puteau să se apropie de El din pricina mulţimii.</span>
<span class="v-num v-20">20&nbsp;</span><span class="v LK8_20" data-id="LK8_20">Şi I s-a vestit: Mama Ta şi fraţii Tăi stau afară şi voiesc să Te vadă.</span>
<span class="v-num v-21">21&nbsp;</span><span class="v LK8_21" data-id="LK8_21">Iar El, răspunzând, a zis către ei: Mama mea şi fraţii Mei sunt aceştia care ascultă cuvântul lui Dumnezeu şi-l îndeplinesc.</span>
<span class="v-num v-22">22&nbsp;</span><span class="v LK8_22" data-id="LK8_22">Şi într-una din zile a intrat în corabie cu ucenicii Săi şi a zis către ei: Să trecem de cealaltă parte a lacului. Şi au plecat.</span>
<span class="v-num v-23">23&nbsp;</span><span class="v LK8_23" data-id="LK8_23">Dar, pe când ei vâsleau, El a adormit. Şi s-a lăsat pe lac o furtună de vânt, şi corabia se umplea de apă şi erau în primejdie.</span>
<span class="v-num v-24">24&nbsp;</span><span class="v LK8_24" data-id="LK8_24">Şi, apropiindu-se, L-au deşteptat, zicând: Învăţătorule, Învăţătorule, pierim. Iar El, sculându-Se, a certat vântul şi valul apei şi ele au încetat şi s-a făcut linişte.</span>
<span class="v-num v-25">25&nbsp;</span><span class="v LK8_25" data-id="LK8_25">Şi le-a zis: Unde este credinţa voastră? Iar ei, temându-se, s-au mirat, zicând unii către alţii: Oare cine este Acesta, că porunceşte şi vânturilor şi apei, şi-L ascultă?</span>
<span class="v-num v-26">26&nbsp;</span><span class="v LK8_26" data-id="LK8_26">Şi au ajuns cu corabia în ţinutul Gerghesenilor, care este în faţa Galileii.</span>
<span class="v-num v-27">27&nbsp;</span><span class="v LK8_27" data-id="LK8_27">Şi ieşind pe uscat, L-a întâmpinat un bărbat din cetate, care avea demon şi care de multă vreme nu mai punea haină pe el şi în casă nu mai locuia, ci prin morminte.</span>
<span class="v-num v-28">28&nbsp;</span><span class="v LK8_28" data-id="LK8_28">Şi văzând pe Iisus, strigând, a căzut înaintea Lui şi cu glas mare a zis: Ce ai cu mine, Iisuse, Fiul lui Dumnezeu Celui Preaînalt? Rogu-Te, nu mă chinui.</span>
<span class="v-num v-29">29&nbsp;</span><span class="v LK8_29" data-id="LK8_29">Căci poruncea duhului necurat să iasă din om, pentru că de mulţi ani îl stăpânea, şi era legat în lanţuri şi în obezi, păzindu-l, dar el, sfărâmând legăturile, era mânat de demon, în pustie.</span>
<span class="v-num v-30">30&nbsp;</span><span class="v LK8_30" data-id="LK8_30">Şi l-a întrebat Iisus, zicând: Care-ţi este numele? Iar el a zis: Legiune. Căci demoni mulţi intraseră în el.</span>
<span class="v-num v-31">31&nbsp;</span><span class="v LK8_31" data-id="LK8_31">Şi-L rugau pe El să nu le poruncească să meargă în adânc.</span>
<span class="v-num v-32">32&nbsp;</span><span class="v LK8_32" data-id="LK8_32">Şi era acolo o turmă mare de porci, care păşteau pe munte. Şi L-au rugat să le îngăduie să intre în ei; şi le-a îngăduit.</span>
<span class="v-num v-33">33&nbsp;</span><span class="v LK8_33" data-id="LK8_33">Şi, ieşind demonii din om, au intrat în porci, iar turma s-a aruncat de pe ţărm în lac şi s-a înecat.</span>
<span class="v-num v-34">34&nbsp;</span><span class="v LK8_34" data-id="LK8_34">Iar păzitorii văzând ce s-a întâmplat, au fugit şi au vestit în cetate şi prin sate.</span>
<span class="v-num v-35">35&nbsp;</span><span class="v LK8_35" data-id="LK8_35">Şi au ieşit să vadă ce s-a întâmplat şi au venit la Iisus şi au găsit pe omul din care ieşiseră demonii, îmbrăcat şi întreg la minte, şezând jos, la picioarele lui Iisus şi s-au înfricoşat.</span>
<span class="v-num v-36">36&nbsp;</span><span class="v LK8_36" data-id="LK8_36">Şi cei ce văzuseră le-au spus cum a fost izbăvit demonizatul.</span>
<span class="v-num v-37">37&nbsp;</span><span class="v LK8_37" data-id="LK8_37">Şi L-a rugat pe El toată mulţimea din ţinutul Gerghesenilor să plece de la ei, căci erau cuprinşi de frică mare. Iar El, intrând în corabie, S-a înapoiat.</span>
<span class="v-num v-38">38&nbsp;</span><span class="v LK8_38" data-id="LK8_38">Iar bărbatul din care ieşiseră demonii Îl ruga să rămână cu El. Iisus însă i-a dat drumul zicând:</span>
<span class="v-num v-39">39&nbsp;</span><span class="v LK8_39" data-id="LK8_39">Întoarce-te în casa ta şi spune cât bine ţi-a făcut ţie Dumnezeu. Şi a plecat, vestind în toată cetatea câte îi făcuse Iisus.</span>
<span class="v-num v-40">40&nbsp;</span><span class="v LK8_40" data-id="LK8_40">Şi când s-a întors Iisus, L-a primit mulţimea, căci toţi Îl aşteptau.</span>
<span class="v-num v-41">41&nbsp;</span><span class="v LK8_41" data-id="LK8_41">Şi iată a venit un bărbat, al cărui nume era Iair şi care era mai-marele sinagogii. Şi căzând la picioarele lui Iisus, Îl ruga să intre în casa Lui,</span>
<span class="v-num v-42">42&nbsp;</span><span class="v LK8_42" data-id="LK8_42">Căci avea numai o fiică, ca de doisprezece ani, şi ea era pe moarte. Şi, pe când se ducea El, mulţimile Îl împresurau.</span>
<span class="v-num v-43">43&nbsp;</span><span class="v LK8_43" data-id="LK8_43">Şi o femeie, care de doisprezece ani avea scurgere de sânge şi cheltuise cu doctorii toată averea ei, şi de nici unul nu putuse să fie vindecată,</span>
<span class="v-num v-44">44&nbsp;</span><span class="v LK8_44" data-id="LK8_44">Apropiindu-se pe la spate, s-a atins de poala hainei Lui şi îndată s-a oprit curgerea sângelui ei.</span>
<span class="v-num v-45">45&nbsp;</span><span class="v LK8_45" data-id="LK8_45">Şi a zis Iisus: Cine este cel ce s-a atins de Mine? Dar toţi tăgăduind, Petru şi ceilalţi care erau cu El, au zis: Învăţătorule, mulţimile Te îmbulzesc şi Te strâmtorează şi Tu zici: Cine este cel ce s-a atins de mine?</span>
<span class="v-num v-46">46&nbsp;</span><span class="v LK8_46" data-id="LK8_46">Iar Iisus a zis: S-a atins de Mine cineva. Căci am simţit o putere care a ieşit din Mine.</span>
<span class="v-num v-47">47&nbsp;</span><span class="v LK8_47" data-id="LK8_47">Şi, femeia, văzându-se vădită, a venit tremurând şi, căzând înaintea Lui, a spus de faţă cu tot poporul din ce cauză s-a atins de El şi cum s-a tămăduit îndată.</span>
<span class="v-num v-48">48&nbsp;</span><span class="v LK8_48" data-id="LK8_48">Iar El i-a zis: Îndrăzneşte, fiică, credinţa ta te-a mântuit. Mergi în pace.</span>
<span class="v-num v-49">49&nbsp;</span><span class="v LK8_49" data-id="LK8_49">Şi încă vorbind El, a venit cineva de la mai-marele sinagogii, zicând: A murit fiica ta. Nu mai supăra pe Învăţătorul.</span>
<span class="v-num v-50">50&nbsp;</span><span class="v LK8_50" data-id="LK8_50">Dar Iisus, auzind, i-a răspuns: Nu te teme; crede numai şi se va izbăvi.</span>
<span class="v-num v-51">51&nbsp;</span><span class="v LK8_51" data-id="LK8_51">Şi venind în casă n-a lăsat pe nimeni să intre cu El, decât numai pe Petru şi pe Ioan şi pe Iacov şi pe tatăl copilei şi pe mamă.</span>
<span class="v-num v-52">52&nbsp;</span><span class="v LK8_52" data-id="LK8_52">Şi toţi plângeau şi se tânguiau pentru ea. Iar El a zis: Nu plângeţi; n-a murit, ci doarme.</span>
<span class="v-num v-53">53&nbsp;</span><span class="v LK8_53" data-id="LK8_53">Şi râdeau de El, ştiind că a murit.</span>
<span class="v-num v-54">54&nbsp;</span><span class="v LK8_54" data-id="LK8_54">Iar El, scoţând pe toţi afară şi apucând-o de mână, a strigat, zicând: Copilă, scoală-te!</span>
<span class="v-num v-55">55&nbsp;</span><span class="v LK8_55" data-id="LK8_55">Şi duhul ei s-a întors şi a înviat îndată; şi a poruncit El să i se dea să mănânce.</span>
<span class="v-num v-56">56&nbsp;</span><span class="v LK8_56" data-id="LK8_56">Şi au rămas uimiţi părinţii ei. Iar El le-a poruncit să nu spună nimănui ce s-a întâmplat.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="LK7.html">&lt;</a>
<a class="home" href="index.html">=</a>
<a class="next" href="LK9.html">&gt;</a>
</div></div>
</body>
</html>