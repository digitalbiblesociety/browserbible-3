<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>2CORINTENI 1 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="C2.html">Biblia Ortodoxă Română Sinodală (2006)</a><a class="location" href="C2.html">2CORINTENI 1</a><a class="prev" href="C116.html">&lt;</a>
<a class="home" href="index.html">=</a>
<a class="next" href="C22.html">&gt;</a>
</div></div>
<div class="section chapter C2 C21 ron_bor ron " dir="ltr" lang="ro" data-id="C21" data-nextid="C22" data-previd="C116">
<div class="mt">A DOUA EPISTOLĂ CĂTRE CORINTENI A SFÂNTULUI APOSTOL PAVEL</div>
<div class="c">1</div>
<div class="p">
<span class="v-num v-1">1&nbsp;</span><span class="v C21_1" data-id="C21_1">Pavel, apostol al lui Hristos Iisus, prin voinţa lui Dumnezeu, şi Timotei, fratele: Bisericii lui Dumnezeu celei din Corint, împreună cu toţi sfinţii care sunt în toată Ahaia:</span>
<span class="v-num v-2">2&nbsp;</span><span class="v C21_2" data-id="C21_2">Har vouă şi pace de la Dumnezeu Tatăl nostru şi de la Domnul Iisus Hristos.</span>
<span class="v-num v-3">3&nbsp;</span><span class="v C21_3" data-id="C21_3">Binecuvântat este Dumnezeu şi Tatăl Domnului nostru Iisus Hristos, Părintele îndurărilor şi Dumnezeul a toată mângâierea,</span>
<span class="v-num v-4">4&nbsp;</span><span class="v C21_4" data-id="C21_4">Cel ce ne mângâie pe noi în tot necazul nostru, ca să putem să mângâiem şi noi pe cei care se află în tot necazul, prin mângâierea cu care noi înşine suntem mângâiaţi de Dumnezeu.</span>
<span class="v-num v-5">5&nbsp;</span><span class="v C21_5" data-id="C21_5">Că precum prisosesc pătimirile lui Hristos întru noi, aşa prisoseşte prin Hristos şi mângâierea noastră.</span>
<span class="v-num v-6">6&nbsp;</span><span class="v C21_6" data-id="C21_6">Deci fie că suntem strâmtoraţi, este pentru a voastră mângâiere şi mântuire, fie că suntem mângâiaţi, este pentru a voastră mângâiere, care vă dă putere să înduraţi cu răbdare aceleaşi suferinţe pe care le suferim şi noi.</span>
<span class="v-num v-7">7&nbsp;</span><span class="v C21_7" data-id="C21_7">Şi nădejdea noastră este tare pentru voi, ştiind că precum sunteţi părtaşi suferinţelor, aşa şi mângâierii.</span>
<span class="v-num v-8">8&nbsp;</span><span class="v C21_8" data-id="C21_8">Căci nu voim, fraţilor, ca voi să nu ştiţi de necazul nostru, care ni s-a făcut în Asia, că peste măsură, peste puteri, am fost îngreuiaţi, încât nu mai nădăjduiam să mai scăpăm cu viaţă.</span>
<span class="v-num v-9">9&nbsp;</span><span class="v C21_9" data-id="C21_9">Ci noi, în noi înşine, ne-am socotit ca osândiţi la moarte, ca să nu ne punem încrederea în noi, ci în Dumnezeu, Cel ce înviază pe cei morţi,</span>
<span class="v-num v-10">10&nbsp;</span><span class="v C21_10" data-id="C21_10">Care ne-a izbăvit pe noi dintr-o moarte ca aceasta şi ne izbăveşte şi în Care nădăjduim că încă ne va mai izbăvi,</span>
<span class="v-num v-11">11&nbsp;</span><span class="v C21_11" data-id="C21_11">Ajutându-ne şi voi cu rugăciunea pentru noi, aşa încât darul acesta făcut nouă, prin rugăciunea multora, să ne fie prilej de mulţumire adusă de către mulţi, pentru noi.</span>
<span class="v-num v-12">12&nbsp;</span><span class="v C21_12" data-id="C21_12">Căci lauda noastră aceasta este: mărturia conştiinţei noastre că am umblat în lume, şi mai ales la voi, în sfinţenie şi în curăţie dumnezeiască, nu în înţelepciune trupească, ci în harul lui Dumnezeu.</span>
<span class="v-num v-13">13&nbsp;</span><span class="v C21_13" data-id="C21_13">Căci nu vă scriem vouă altele decât cele ce citiţi şi înţelegeţi. Şi am nădejde că până în sfârşit veţi înţelege;</span>
<span class="v-num v-14">14&nbsp;</span><span class="v C21_14" data-id="C21_14">După cum ne-aţi şi înţeles în parte, - că noi suntem lauda voastră, precum şi voi lauda noastră, în ziua Domnului nostru Iisus.</span>
<span class="v-num v-15">15&nbsp;</span><span class="v C21_15" data-id="C21_15">Cu această încredinţare voiam să vin întâi la voi, ca să aveţi bucurie a doua oară,</span>
<span class="v-num v-16">16&nbsp;</span><span class="v C21_16" data-id="C21_16">Şi să trec pe la voi în Macedonia şi din Macedonia iarăşi să vin la voi şi să fiu petrecut de voi în Iudeea.</span>
<span class="v-num v-17">17&nbsp;</span><span class="v C21_17" data-id="C21_17">Deci, aceasta voind, m-am purtat, oare, cu uşurinţă? Sau cele ce hotărăsc, le hotărăsc trupeşte ca la mine da, da să fie şi nu, nu?</span>
<span class="v-num v-18">18&nbsp;</span><span class="v C21_18" data-id="C21_18">Credincios este Dumnezeu, că n-a fost cuvântul nostru către voi da şi nu.</span>
<span class="v-num v-19">19&nbsp;</span><span class="v C21_19" data-id="C21_19">Fiul lui Dumnezeu, Iisus Hristos, Cel propovăduit vouă - prin noi, prin mine, prin Silvan şi prin Timotei - nu a fost da şi nu, ci da a fost în El.</span>
<span class="v-num v-20">20&nbsp;</span><span class="v C21_20" data-id="C21_20">Căci toate făgăduinţele lui Dumnezeu, în El, sunt da; şi prin El, amin, spre slava lui Dumnezeu prin noi.</span>
<span class="v-num v-21">21&nbsp;</span><span class="v C21_21" data-id="C21_21">Iar Cel ce ne întăreşte pe noi împreună cu voi, în Hristos, şi ne-a uns pe noi este Dumnezeu,</span>
<span class="v-num v-22">22&nbsp;</span><span class="v C21_22" data-id="C21_22">Care ne-a şi pecetluit pe noi şi a dat arvuna Duhului, în inimile noastre.</span>
<span class="v-num v-23">23&nbsp;</span><span class="v C21_23" data-id="C21_23">Şi eu chem pe Dumnezeu mărturie asupra sufletului meu, că din cruţare pentru voi n-am venit încă la Corint.</span>
<span class="v-num v-24">24&nbsp;</span><span class="v C21_24" data-id="C21_24">Nu că doar avem stăpânire peste credinţa voastră, dar suntem împreună-lucrători ai bucuriei voastre; căci staţi tari în credinţă.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="C116.html">&lt;</a>
<a class="home" href="index.html">=</a>
<a class="next" href="C22.html">&gt;</a>
</div></div>
</body>
</html>