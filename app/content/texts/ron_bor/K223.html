<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A PATRA A REGILOR 23 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="K2.html">Biblia Ortodoxă Română Sinodală (2006)</a><a class="location" href="K2.html">CARTEA A PATRA A REGILOR 23</a><a class="prev" href="K222.html">&lt;</a>
<a class="home" href="index.html">=</a>
<a class="next" href="K224.html">&gt;</a>
</div></div>
<div class="section chapter K2 K223 ron_bor ron " dir="ltr" lang="ron" data-id="K223" data-nextid="K224" data-previd="K222">
<div class="c">23</div>
<div class="p">
<span class="v-num v-1">1&nbsp;</span><span class="v K223_1" data-id="K223_1">Atunci a trimis regele să fie chemaţi toţi bătrânii lui Iuda şi ai Ierusalimului.</span>
<span class="v-num v-2">2&nbsp;</span><span class="v K223_2" data-id="K223_2">Apoi s-a dus regele în templul Domnului şi toţi Iudeii şi toţi locuitorii Ierusalimului au mers cu el, şi preoţii şi proorocii şi tot poporul de la mic până la mare şi au citit în auzul lor toate cuvintele cărţii legământului, ce s-a găsit în templul Domnului.</span>
<span class="v-num v-3">3&nbsp;</span><span class="v K223_3" data-id="K223_3">După aceea a stat regele pe un loc înalt şi a încheiat înaintea Domnului legământ ca să urmeze Domnului şi să păzească poruncile Lui, descoperirile Lui şi legiuirile Lui cu toată inima sa şi cu tot sufletul, ca să împlinească cuvintele legământului acestuia, scrise în cartea aceasta.</span>
<span class="v-num v-4">4&nbsp;</span><span class="v K223_4" data-id="K223_4">Apoi regele a poruncit lui Hilchia arhiereul, preoţilor de mâna a doua şi celor ce stăteau de strajă la prag, să scoată din templul Domnului toate lucrurile făcute pentru Baal, pentru Astarte şi pentru toată oştirea cerului şi să le ardă afară din Ierusalim, în valea Chedronului, iar cenuşa lor să o ducă la Betel.</span>
<span class="v-num v-5">5&nbsp;</span><span class="v K223_5" data-id="K223_5">A izgonit după aceea pe preoţii idolilor pe care-i puseseră regii Iudei, ca să facă tămâieri pe înălţimi, în cetăţile Iudei şi în împrejurimile Ierusalimului, şi care tămâiau pe Baal, soarele, luna, stelele şi toată oştirea cerului.</span>
<span class="v-num v-6">6&nbsp;</span><span class="v K223_6" data-id="K223_6">Atunci au scos Aşera din templul Domnului afară din Ierusalim, la pârâul Chedron, au ars-o la pârâul Chedron şi au făcut-o praf; şi praful l-au aruncat asupra cimitirului obştesc al poporului.</span>
<span class="v-num v-7">7&nbsp;</span><span class="v K223_7" data-id="K223_7">Apoi au dărâmat casele de desfrâu care se aflau lângă templul Domnului, unde femeile ţineau veşminte pentru Astarte;</span>
<span class="v-num v-8">8&nbsp;</span><span class="v K223_8" data-id="K223_8">Au scos pe toţi slujitorii idolilor din cetăţile lui Iuda şi au spurcat înălţimile pe care ei săvârşeau tămâieri, de la Gheba până la Beer-Şeba, stricând înălţimile de la porţi: cea care se afla la poarta lui Iosua, căpetenia cetăţii, şi cea care se afla în partea stângă a porţilor cetăţii.</span>
<span class="v-num v-9">9&nbsp;</span><span class="v K223_9" data-id="K223_9">De atunci slujitorii înălţimilor nu aduceau jertfe pe jertfelnicul Domnului celui din Ierusalim, ci mâncau numai azime cu fraţii lor.</span>
<span class="v-num v-10">10&nbsp;</span><span class="v K223_10" data-id="K223_10">După aceea regele a spurcat locurile de jertfă din valea fiilor lui Hinom, ca nimeni să nu mai treacă pe fiul său sau pe fiica sa prin foc lui Moloh.</span>
<span class="v-num v-11">11&nbsp;</span><span class="v K223_11" data-id="K223_11">A nimicit caii pe care regii lui Israel îi aşezaseră în cinstea soarelui înaintea intrării templului Domnului, aproape de locuinţa eunucului Netan-Melec cea din Parvarim, iar carul soarelui l-a ars.</span>
<span class="v-num v-12">12&nbsp;</span><span class="v K223_12" data-id="K223_12">Jertfelnicele cele de pe acoperişul foişorului lui Ahaz, pe care le făcuseră regii Iudei, şi jertfelnicele pe care le făcuse Manase în amândouă curţile templului Domnului, le-a dărâmat regele şi le-a luat de acolo, aruncând molozul lor în pârâul Chedronului.</span>
<span class="v-num v-13">13&nbsp;</span><span class="v K223_13" data-id="K223_13">Apoi a spurcat regele cele două înălţimi din faţa Ierusalimului, din dreapta Muntelui Măslinilor, pe care le făcuse Solomon, regele lui Israel, pentru Astarte, idolul Sidonului, pentru Chemoş, idolul Moabului, şi pentru Milcom, idolul Amoniţilor.</span>
<span class="v-num v-14">14&nbsp;</span><span class="v K223_14" data-id="K223_14">A sfărâmat stâlpii idoleşti şi a tăiat Aşerele şi locul lor l-a umplut cu oase omeneşti.</span>
<span class="v-num v-15">15&nbsp;</span><span class="v K223_15" data-id="K223_15">De asemenea şi jertfelnicul cel din Betel şi înălţimea făcută de Ieroboam, fiul lui Nabat, care a dus pe Israel în păcat, le-a stricat regele Iosia şi a ars înălţimea aceasta şi a făcut-o praf; şi a mai ars şi pe Aşera.</span>
<span class="v-num v-16">16&nbsp;</span><span class="v K223_16" data-id="K223_16">Şi întorcând capul, Iosia a văzut mormintele ce erau acolo pe munte, şi a trimis de a luat oasele din morminte şi le-a ars pe jertfelnic şi l-a spurcat după cuvântul Domnului, rostit de omul lui Dumnezeu care prezisese întâmplarea aceasta, când stătea Ieroboam în timpul unei sărbători înaintea jertfelnicului. După aceea, întorcându-se, Iosia a ridicat ochii la mormântul omului lui Dumnezeu care prezisese întâmplarea aceasta,</span>
<span class="v-num v-17">17&nbsp;</span><span class="v K223_17" data-id="K223_17">Şi a zis: "Ce mormânt este acesta, pe care-l văd eu?" Iar locuitorii cetăţii i-au răspuns: "Acesta este mormântul omului lui Dumnezeu care a venit din Iuda şi a prevestit cele ce tu faci cu jertfelnicul din Betel".</span>
<span class="v-num v-18">18&nbsp;</span><span class="v K223_18" data-id="K223_18">Iosia a zis: "Lăsaţi-l în pace; nimeni să nu atingă oasele lui". Şi au păstrat oasele lui şi oasele proorocului care venise din Samaria.</span>
<span class="v-num v-19">19&nbsp;</span><span class="v K223_19" data-id="K223_19">De asemenea a dărâmat Iosia şi toate capiştile înălţimilor din cetăţile samarinene, pe care le făcuseră regii lui Israel, mâniind pe Domnul, şi a făcut cu ele ceea ce făcuse şi în Betel;</span>
<span class="v-num v-20">20&nbsp;</span><span class="v K223_20" data-id="K223_20">Şi a junghiat pe jertfelnice pe toţi preoţii înălţimilor care erau acolo; a ars oase omeneşti pe jertfelnice şi apoi s-a întors în Ierusalim.</span>
<span class="v-num v-21">21&nbsp;</span><span class="v K223_21" data-id="K223_21">După aceea a poruncit regele la tot poporul şi a zis: "Săvârşiţi Paştile Domnului Dumnezeului vostru, după cum este scris în această carte a legii!"</span>
<span class="v-num v-22">22&nbsp;</span><span class="v K223_22" data-id="K223_22">Pentru că nu se mai săvârşise astfel de Paşti din zilele Judecătorilor, care judecaseră pe Israel, în tot timpul regilor lui Iuda şi al regilor lui Israel;</span>
<span class="v-num v-23">23&nbsp;</span><span class="v K223_23" data-id="K223_23">Iar în anul al optsprezecelea al regelui Iosia s-au săvârşit aceste Paşti ale Domnului, în Ierusalim.</span>
<span class="v-num v-24">24&nbsp;</span><span class="v K223_24" data-id="K223_24">A mai nimicit regele Iosia pe cei ce se îndeletniceau cu chemarea morţilor, pe vrăjitori, pe terafimii, idolii şi toate urâciunile care se iviseră în pământul lui Iuda şi în Ierusalim, ca să împlinească cuvintele legii, scrise în cartea pe care o găsise Hilchia preotul în templul Domnului.</span>
<span class="v-num v-25">25&nbsp;</span><span class="v K223_25" data-id="K223_25">Asemenea lui Iosia n-a mai fost rege înainte de el, care să se fi întors la Domnul cu toată inima sa, cu toate puterile sale şi cu tot sufletul său, după toată legea lui Moise, dar nici după el nu s-a mai ridicat altul asemenea lui.</span>
<span class="v-num v-26">26&nbsp;</span><span class="v K223_26" data-id="K223_26">Cu toate acestea Domnul n-a schimbat marea iuţime a mâniei Sale, cu care se aprinsese mânia Sa asupra lui Iuda, din pricina tuturor relelor pe care le făcuse Manase ca să-L mânie.</span>
<span class="v-num v-27">27&nbsp;</span><span class="v K223_27" data-id="K223_27">Şi a zis Domnul: "Şi pe Iuda îl voi lepăda de la faţa Mea, cum am lepădat pe Israel; şi voi lepăda oraşul acesta, Ierusalimul, pe care l-am ales şi casa despre care am zis: "Acolo va fi numele Meu".</span>
<span class="v-num v-28">28&nbsp;</span><span class="v K223_28" data-id="K223_28">Celelalte ştiri despre Iosia şi despre toate câte a făcut el sunt scrise în cartea Cronicilor regilor lui Iuda.</span>
<span class="v-num v-29">29&nbsp;</span><span class="v K223_29" data-id="K223_29">În zilele lui s-a dus Faraonul Neco, regele Egiptului, împotriva regelui Asiriei, la râul Eufratului. Atunci a ieşit Iosia în întâmpinarea lui, iar acela când l-a văzut l-a omorât în Meghido.</span>
<span class="v-num v-30">30&nbsp;</span><span class="v K223_30" data-id="K223_30">Iar robii lui l-au luat mort din Meghido şi l-au dus la Ierusalim de l-au îngropat în gropniţa lui. Apoi a luat poporul ţării pe Ioahaz, fiul lui Iosia, i-au uns şi l-au făcut rege în locul tatălui lui.</span>
<span class="v-num v-31">31&nbsp;</span><span class="v K223_31" data-id="K223_31">Ioahaz era de douăzeci şi trei de ani când s-a făcut rege şi a domnit în Ierusalim trei luni. Numele mamei lui era Hamutal, fiica lui Ieremia din Libna.</span>
<span class="v-num v-32">32&nbsp;</span><span class="v K223_32" data-id="K223_32">Ioahaz a făcut lucruri netrebnice în ochii Domnului, întocmai cum făcuseră părinţii lui.</span>
<span class="v-num v-33">33&nbsp;</span><span class="v K223_33" data-id="K223_33">Dar l-a legat Faraonul Neco în Ribla, în ţara Hamat, ca să nu mai domnească în Ierusalim, şi a pus pe ţară un bir de o sută de talanţi de argint şi o sută de talanţi de aur.</span>
<span class="v-num v-34">34&nbsp;</span><span class="v K223_34" data-id="K223_34">Apoi Faraonul Neco a pus rege pe Eliachim, fiul lui Iosia, în locul lui Iosia, tatăl lui, dar i-a schimbat numele în Ioiachim; pe Ioahaz l-a luat şi l-a dus în Egipt, unde a murit.</span>
<span class="v-num v-35">35&nbsp;</span><span class="v K223_35" data-id="K223_35">Ioiachim a dat lui Faraon aurul şi argintul; şi a preţuit el şi pământul, ca să se dea argint după porunca lui Faraon; şi a cerut la fiecare din poporul ţării să aducă după preţuirea sa aur şi argint ca să dea Faraonului Neco.</span>
<span class="v-num v-36">36&nbsp;</span><span class="v K223_36" data-id="K223_36">Ioiachim însă era de douăzeci şi cinci de ani când s-a făcut rege şi a domnit în Ierusalim unsprezece ani. Numele mamei lui era Zebuda, fiica lui Pedaia, din Ruma. Acesta a făcut rele înaintea Domnului, cum făcuseră şi părinţii lui.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="K222.html">&lt;</a>
<a class="home" href="index.html">=</a>
<a class="next" href="K224.html">&gt;</a>
</div></div>
</body>
</html>