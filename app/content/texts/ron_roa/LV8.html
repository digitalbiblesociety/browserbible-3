<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>LEVITICUL A TREIA CARTE A LUI MOISE 8 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="LV.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="LV.html">LEVITICUL A TREIA CARTE A LUI MOISE 8</a><a class="prev" href="LV7.html">&lt;</a>
<a class="home" href="index.html">=</a>
<a class="next" href="LV9.html">&gt;</a>
</div></div>
<div class="section chapter LV LV8 ron_roa ron " dir="ltr" lang="ro" data-id="LV8" data-nextid="LV9" data-previd="LV7">
<div class="c">8</div>
<div class="p">
<span class="v-num v-1">1&nbsp;</span><span class="v LV8_1" data-id="LV8_1">Şi a grăit Domnul către Moise, zicând:</span>
<span class="v-num v-2">2&nbsp;</span><span class="v LV8_2" data-id="LV8_2">"Ia-i pe Aaron şi pe fiii săi, veşmintele, mirul de miruit, viţelul de jertfă pentru păcat, cei doi berbeci şi coşul cu azimele,</span>
<span class="v-num v-3">3&nbsp;</span><span class="v LV8_3" data-id="LV8_3">şi adună toată obştea la uşa cortului mărturiei".</span>
<span class="v-num v-4">4&nbsp;</span><span class="v LV8_4" data-id="LV8_4">Şi a făcut Moise aşa cum îi poruncise Domnul şi a adunat obştea la uşa cortului mărturiei.</span>
<span class="v-num v-5">5&nbsp;</span><span class="v LV8_5" data-id="LV8_5">Şi a zis Moise către obşte: "Iată ce porunceşte Domnul să se facă!"</span>
<span class="v-num v-6">6&nbsp;</span><span class="v LV8_6" data-id="LV8_6">I-a adus Moise pe Aaron şi pe fiii săi şi i-a spălat cu apă.</span>
<span class="v-num v-7">7&nbsp;</span><span class="v LV8_7" data-id="LV8_7">L-a îmbrăcat cu tunica, l-a încins cu brâul, l-a îmbrăcat apoi în mantă, i-a pus efodul, l-a încins cu brâul efodului şi i-a strâns cu el efodul;</span>
<span class="v-num v-8">8&nbsp;</span><span class="v LV8_8" data-id="LV8_8">peste el a pus pieptarul, iar în pieptar a aşezat Urim şi Tumim ;</span>
<span class="v-num v-9">9&nbsp;</span><span class="v LV8_9" data-id="LV8_9">pe cap i-a pus tiara, iar la tiară, în partea ei de dinainte, i-a prins tăbliţa cea de aur, diadema sfinţeniei, aşa cum Domnul îi poruncise lui Moise.</span>
<span class="v-num v-10">10&nbsp;</span><span class="v LV8_10" data-id="LV8_10">Apoi a luat Moise mirul de miruit</span>
<span class="v-num v-11">11&nbsp;</span><span class="v LV8_11" data-id="LV8_11">şi din el a stropit de şapte ori asupra jertfelnicului şi a miruit jertfelnicul şi l-a sfinţit, pe el şi toate obiectele lui, precum şi baia cu tălpica ei, şi pe ele le-a sfinţit; apoi a uns cortul şi pe toate ale lui şi le-a sfinţit.</span>
<span class="v-num v-12">12&nbsp;</span><span class="v LV8_12" data-id="LV8_12">Moise a turnat mir pe capul lui Aaron şi l-a uns şi l-a sfinţit.</span>
<span class="v-num v-13">13&nbsp;</span><span class="v LV8_13" data-id="LV8_13">Apoi i-a adus Moise pe fiii lui Aaron, i-a îmbrăcat în tunici, i-a încins cu brâie şi le-a pus turbane, aşa cum Domnul îi poruncise lui Moise.</span>
<span class="v-num v-14">14&nbsp;</span><span class="v LV8_14" data-id="LV8_14">A adus Moise viţelul menit jertfei pentru păcat, iar Aaron şi fiii săi şi-au pus mâinile pe capul viţelului de jertfă pentru păcat;</span>
<span class="v-num v-15">15&nbsp;</span><span class="v LV8_15" data-id="LV8_15">Moise l-a înjunghiat, apoi cu degetul său a luat din sânge şi a uns coarnele jertfelnicului de jur-împrejur şi a curăţit jertfelnicul; iar sângele rămas l-a vărsat la temelia jertfelnicului; şi aşa l-a sfinţit pentru ca să poată aduce deasupră-i rugăciuni de ispăşire.</span>
<span class="v-num v-16">16&nbsp;</span><span class="v LV8_16" data-id="LV8_16">Moise a luat toată grăsimea de pe măruntaie, seul de pe ficat, amândoi rinichii cu grăsimea lor, şi le-a ars pe jertfelnic.</span>
<span class="v-num v-17">17&nbsp;</span><span class="v LV8_17" data-id="LV8_17">Iar viţelul, pielea lui, carnea şi necurăţenia lui le-a ars cu foc în afara taberei, aşa cum Domnul îi poruncise lui Moise.</span>
<span class="v-num v-18">18&nbsp;</span><span class="v LV8_18" data-id="LV8_18">Apoi Moise a adus berbecul cel pentru arderea-de-tot, iar Aaron şi fiii săi şi-au pus mâinile pe capul berbecului.</span>
<span class="v-num v-19">19&nbsp;</span><span class="v LV8_19" data-id="LV8_19">Moise a'njunghiat berbecul şi a stropit cu sânge jertfelnicul de jur-împrejur.</span>
<span class="v-num v-20">20&nbsp;</span><span class="v LV8_20" data-id="LV8_20">A tăiat apoi berbecul în bucăţi şi a jertfit, prin ardere, bucăţile, căpăţâna şi grăsimea,</span>
<span class="v-num v-21">21&nbsp;</span><span class="v LV8_21" data-id="LV8_21">iar măruntaiele şi picioarele le-a spălat cu apă. Şi a ars Moise tot berbecul pe jertfelnic: ardere-de-tot, întru miros de bună mireasmă, jertfă Domnului, aşa cum Domnul îi poruncise lui Moise.</span>
<span class="v-num v-22">22&nbsp;</span><span class="v LV8_22" data-id="LV8_22">După aceea a adus Moise şi al doilea berbec, berbecul cel pentru sfinţire, iar Aaron şi fiii săi şi-au pus mâinile pe capul berbecului.</span>
<span class="v-num v-23">23&nbsp;</span><span class="v LV8_23" data-id="LV8_23">Moise l-a înjunghiat, apoi a luat din sângele lui şi a pus pe pulpa urechii drepte a lui Aaron, pe degetul cel mare de la mâna lui cea dreaptă şi pe degetul cel mare de la piciorul său cel drept.</span>
<span class="v-num v-24">24&nbsp;</span><span class="v LV8_24" data-id="LV8_24">Apoi i-a adus Moise pe fiii lui Aaron şi a pus sânge pe pulpa urechii lor celei drepte, pe degetul cel mare de la mâna lor cea dreaptă şi pe degetul cel mare de la piciorul lor cel drept; şi a stropit Moise jertfelnicul cu sânge de jur-împrejur.</span>
<span class="v-num v-25">25&nbsp;</span><span class="v LV8_25" data-id="LV8_25">După aceea a luat Moise grăsimea, şalele şi toată grăsimea de pe măruntaie, seul de pe ficat, amândoi rinichii cu grăsimea lor şi şoldul cel drept;</span>
<span class="v-num v-26">26&nbsp;</span><span class="v LV8_26" data-id="LV8_26">iar din coşul cu pâinile punerii-înaintea-Domnului a luat o azimă, o pâine cu untdelemn şi o turtă şi le-a aşezat peste grăsime şi peste şoldul drept;</span>
<span class="v-num v-27">27&nbsp;</span><span class="v LV8_27" data-id="LV8_27">şi pe toate acestea le-a pus pe mâinile lui Aaron şi pe mâinile fiilor săi, iar ei le-au dus ca dar înaintea Domnului.</span>
<span class="v-num v-28">28&nbsp;</span><span class="v LV8_28" data-id="LV8_28">Apoi Moise le-a luat din mâinile lor şi le-a pus pe jertfelnic ca ardere-de-tot pentru sfinţire, întru miros de bună mireasmă, jertfă Domnului.</span>
<span class="v-num v-29">29&nbsp;</span><span class="v LV8_29" data-id="LV8_29">Luând apoi pieptul, Moise l-a ridicat ca dar înaintea Domnului; din berbecul sfinţirii preoţeşti, aceasta era partea lui Moise, aşa cum Domnul îi poruncise lui Moise.</span>
<span class="v-num v-30">30&nbsp;</span><span class="v LV8_30" data-id="LV8_30">Moise a luat apoi mir de miruit şi sânge de pe jertfelnic şi a stropit pe Aaron şi veşmintele lui, pe fiii acestuia şi veşmintele fiilor săi împreună cu el; şi aşa a sfinţit pe Aaron şi veşmintele lui şi, împreună cu el, pe fiii acestuia şi veşmintele fiilor săi.</span>
<span class="v-num v-31">31&nbsp;</span><span class="v LV8_31" data-id="LV8_31">Apoi a zis Moise către Aaron şi către fiii acestuia: "Fierbeţi carnea la loc sfânt, în curtea cortului mărturiei, şi acolo s'o mâncaţi, odată cu pâinea cea din coşul sfinţirii preoţeşti, după cum mi s'a poruncit mie şi mi s'a zis: - Aaron şi fiii săi le vor mânca!</span>
<span class="v-num v-32">32&nbsp;</span><span class="v LV8_32" data-id="LV8_32">Iar rămăşiţele de carne şi de pâine le veţi arde cu foc.</span>
<span class="v-num v-33">33&nbsp;</span><span class="v LV8_33" data-id="LV8_33">Timp de şapte zile să nu vă'ndepărtaţi de la intrarea cortului mărturiei, până se vor împlini zilele sfinţirii voastre; căci în şapte zile vi se vor sfinţi mâinile.</span>
<span class="v-num v-34">34&nbsp;</span><span class="v LV8_34" data-id="LV8_34">Aşa cum s'a făcut astăzi, întocmai a poruncit Domnul să se facă, pentru ca voi să vă puteţi ruga.</span>
<span class="v-num v-35">35&nbsp;</span><span class="v LV8_35" data-id="LV8_35">Timp de şapte zile veţi şedea la intrarea cortului mărturiei, ziua şi noaptea, şi veţi păzi paza Domnului , ca să nu muriţi: aşa mi-a poruncit mie Domnul Dumnezeu".</span>
<span class="v-num v-36">36&nbsp;</span><span class="v LV8_36" data-id="LV8_36">Aaron şi fiii săi au făcut tot ceea ce Domnul îi poruncise lui Moise.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="LV7.html">&lt;</a>
<a class="home" href="index.html">=</a>
<a class="next" href="LV9.html">&gt;</a>
</div></div>
</body>
</html>