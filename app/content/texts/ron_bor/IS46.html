<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>ISAIA 46 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="IS.html">Biblia Ortodoxă Română Sinodală (2006)</a><a class="location" href="IS.html">ISAIA 46</a><a class="prev" href="IS45.html">&lt;</a>
<a class="home" href="index.html">=</a>
<a class="next" href="IS47.html">&gt;</a>
</div></div>
<div class="section chapter IS IS46 ron_bor ron " dir="ltr" lang="ron" data-id="IS46" data-nextid="IS47" data-previd="IS45">
<div class="c">46</div>
<div class="p">
<span class="v-num v-1">1&nbsp;</span><span class="v IS46_1" data-id="IS46_1">Bel se prăbuşeşte, Nebo este răsturnat, chipurile lor aşezate pe vite şi pe dobitoace. Chipurile, pe care voi acum le purtaţi, sunt încărcate şi au ajuns o povară pentru vitele trudite.</span>
<span class="v-num v-2">2&nbsp;</span><span class="v IS46_2" data-id="IS46_2">Idolii cad, se prăbuşesc laolaltă, nu pot să izbăvească pe cei care îi poartă; ei înşişi sunt duşi în robie.</span>
<span class="v-num v-3">3&nbsp;</span><span class="v IS46_3" data-id="IS46_3">"Ascultaţi voi, cei din casa lui Iacov şi toţi cei care aţi mai rămas din casa lui Israel, pe care v-am purtat din sânul maicii voastre, de care am avut grijă de la naşterea voastră.</span>
<span class="v-num v-4">4&nbsp;</span><span class="v IS46_4" data-id="IS46_4">Până la bătrâneţea voastră Eu sunt Acelaşi, până la adâncile voastre căruntele Eu vă voi ocroti. Precum am făcut în trecut, Mă leg înaintea voastră că vă voi ocroti şi vă voi izbăvi şi în viitor.</span>
<span class="v-num v-5">5&nbsp;</span><span class="v IS46_5" data-id="IS46_5">Cu cine Mă veţi pune alături şi Mă veţi face egal, cu cine Mă veţi asemăna, ca să fim deopotrivă?</span>
<span class="v-num v-6">6&nbsp;</span><span class="v IS46_6" data-id="IS46_6">Ei scot aurul din pungile lor şi argintul în cântar îl cântăresc; plătesc un argintar ca să le facă un chip de dumnezeu, apoi se închină lui şi îl cinstesc.</span>
<span class="v-num v-7">7&nbsp;</span><span class="v IS46_7" data-id="IS46_7">Îl poartă pe umeri, îl duc, îl pun jos şi el stă fără să se clintească din locul său. El nu răspunde celui care strigă către el şi din primejdii nu-l scapă.</span>
<span class="v-num v-8">8&nbsp;</span><span class="v IS46_8" data-id="IS46_8">Amintiţi-vă de aceasta şi învăţaţi-vă minte, păcătoşilor!</span>
<span class="v-num v-9">9&nbsp;</span><span class="v IS46_9" data-id="IS46_9">Aduceţi-vă aminte de vremurile străvechi, de la obârşia lor, că Eu sunt Dumnezeu şi nu este un altul. Eu sunt Dumnezeu şi nu este nimeni asemenea Mie!</span>
<span class="v-num v-10">10&nbsp;</span><span class="v IS46_10" data-id="IS46_10">De la început Eu vestesc sfârşitul şi mai dinainte ceea ce are să se întâmple. Şi zic: Planul Meu va dăinui şi toată voia Mea o voi face!</span>
<span class="v-num v-11">11&nbsp;</span><span class="v IS46_11" data-id="IS46_11">De la răsărit chem o pasăre de pradă, dintr-un ţinut depărtat un om care să împlinească planul Meu. Am vorbit, voi împlini; am hotărât, voi înfăptui!</span>
<span class="v-num v-12">12&nbsp;</span><span class="v IS46_12" data-id="IS46_12">Ascultaţi-Mă voi, oameni cu inima împietrită, voi cei care staţi departe de mântuirea voastră!</span>
<span class="v-num v-13">13&nbsp;</span><span class="v IS46_13" data-id="IS46_13">Apropia-voi mântuirea Mea, căci ea nu este departe şi izbăvirea Mea nu va zăbovi. Atunci voi pune mântuirea Mea în Sion şi slava Mea pentru Israel!"</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="IS45.html">&lt;</a>
<a class="home" href="index.html">=</a>
<a class="next" href="IS47.html">&gt;</a>
</div></div>
</body>
</html>