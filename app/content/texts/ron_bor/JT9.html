<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA IUDITEI 9 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JT.html">Biblia Ortodoxă Română Sinodală (2006)</a><a class="location" href="JT.html">CARTEA IUDITEI 9</a><a class="prev" href="JT8.html">&lt;</a>
<a class="home" href="index.html">=</a>
<a class="next" href="JT10.html">&gt;</a>
</div></div>
<div class="section chapter JT JT9 ron_bor ron " dir="ltr" lang="ro" data-id="JT9" data-nextid="JT10" data-previd="JT8">
<div class="c">9</div>
<div class="p">
<span class="v-num v-1">1&nbsp;</span><span class="v JT9_1" data-id="JT9_1">Iudita a căzut cu faţa la pământ şi şi-a presărat cenuşă pe cap şi şi-a lepădat sacul cu care era încinsă. Şi în seara aceea se aducea la Ierusalim, la templul lui Dumnezeu, jertfa de tămâie. Atunci a strigat Iudita cu glas mare şi a zis către Domnul:</span>
<span class="v-num v-2">2&nbsp;</span><span class="v JT9_2" data-id="JT9_2">"Doamne Dumnezeul părintelui meu Simeon, căruia i-ai dat sabia în mână, ca să se răzbune pe cei de neam străin care au dezvelit pântecele fecioarei spre întinare şi au acoperit coapsele ei spre ruşine şi sânul l-au pângărit spre ocară. Tu ai zis: "Aceasta nu va fi!", dar ei au făcut-o.</span>
<span class="v-num v-3">3&nbsp;</span><span class="v JT9_3" data-id="JT9_3">Pentru aceasta ai dat pe căpeteniile lor la moarte, şi patul lor, care a fost pângărit de înşelăciunea lor, l-ai prefăcut în lac de sânge şi ai lovit pe robi şi pe stăpâni, şi pe căpeteniile lor,</span>
<span class="v-num v-4">4&nbsp;</span><span class="v JT9_4" data-id="JT9_4">Şi pe femeile lor le-ai dat răpirii şi pe fiicele lor la robie şi toate odoarele lor jafului iubiţilor Tăi fii, care erau înflăcăraţi de zelul pentru Tine şi îngroziţi de întinarea sângelui lor, şi pe Tine Te-au chemat într-ajutor; Dumnezeule, Dumnezeul meu, ascultă la mine cea văduvă!</span>
<span class="v-num v-5">5&nbsp;</span><span class="v JT9_5" data-id="JT9_5">Cele ce au fost mai înainte decât acelea, Tu le-ai făcut, dar şi pe cele de acum şi de mai târziu. Prezentul şi viitorul, Tu le-ai ştiut, şi cele ce s-au împlinit Tu le-ai gândit.</span>
<span class="v-num v-6">6&nbsp;</span><span class="v JT9_6" data-id="JT9_6">Gândurile Tale s-au înfăţişat şi au zis: "Iată-ne, suntem de faţă!" Toate căile Tale sunt pregătite şi hotărârile Tale date cu vederea Ta dinainte.</span>
<span class="v-num v-7">7&nbsp;</span><span class="v JT9_7" data-id="JT9_7">Căci, iată, oştirea Asirienilor este numeroasă şi ei se mândresc cu cai şi călăreţi şi se trufesc cu braţul vânjos al pedestraşilor, şi îşi pun nădejdea lor în scut, în lance, în arc şi în praştie şi nu ştiu că Tu eşti Domnul, Care pune capăt războaielor.</span>
<span class="v-num v-8">8&nbsp;</span><span class="v JT9_8" data-id="JT9_8">Domnul este numele Tău! Sfărâmă cu puterea Ta silnicia lor şi în mânia Ta dărâmă tăria lor, căci ei şi-au pus de gând să pângărească locurile Tale sfinte şi să întineze cortul sălăşluirii slăvitului Tău nume şi cu sabia să reteze cornul altarului Tău.</span>
<span class="v-num v-9">9&nbsp;</span><span class="v JT9_9" data-id="JT9_9">Caută în jos la trufia lor şi trimite mânia Ta peste capetele lor, şi dă în mâna mea, "lei văduve, putere pentru ceea ce mi-am pus în gând!</span>
<span class="v-num v-10">10&nbsp;</span><span class="v JT9_10" data-id="JT9_10">Izbeşte cu buzele mele cele viclene rob şi stăpân, stăpân şi rob. Nimiceşte semeţia lor prin mâna unei femei!</span>
<span class="v-num v-11">11&nbsp;</span><span class="v JT9_11" data-id="JT9_11">Căci puterea Ta nu stă în numărul mare, nici tăria Ta în puterea cailor, ci Tu eşti Dumnezeul celor smeriţi, ajutorul celor mai mici, sprijinul celor slabi, adăpostul celor părăsiţi, izbăvitorul celor deznădăjduiţi.</span>
<span class="v-num v-12">12&nbsp;</span><span class="v JT9_12" data-id="JT9_12">O, Dumnezeule al părintelui meu şi Dumnezeul moştenirii lui Israel, Stăpânul cerului şi al pământului, Ziditorul apelor, Împăratul întregii făpturi, ascultă rugăciunea mea,</span>
<span class="v-num v-13">13&nbsp;</span><span class="v JT9_13" data-id="JT9_13">Şi dă-mi cuvânt amăgitor spre a răni şi zdrobi pe cei care au pus la cale planuri atât de negre împotriva legământului Tău şi a sfântului Tău locaş, a muntelui Sion şi a casei fiilor Tăi!</span>
<span class="v-num v-14">14&nbsp;</span><span class="v JT9_14" data-id="JT9_14">Şi fă ca întreg poporul Tău, precum şi fiecare seminţie, să cunoască şi să ştie că Tu eşti Dumnezeul puterilor şi al tăriei şi că nu este altul care să ocrotească neamul lui Israel afară de Tine!"</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JT8.html">&lt;</a>
<a class="home" href="index.html">=</a>
<a class="next" href="JT10.html">&gt;</a>
</div></div>
</body>
</html>