<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEȘIREA 12 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EX.html">Biblia Ortodoxă Română Sinodală (2006)</a><a class="location" href="EX.html">IEȘIREA 12</a><a class="prev" href="EX11.html">&lt;</a>
<a class="home" href="index.html">=</a>
<a class="next" href="EX13.html">&gt;</a>
</div></div>
<div class="section chapter EX EX12 ron_bor ron " dir="ltr" lang="ro" data-id="EX12" data-nextid="EX13" data-previd="EX11">
<div class="c">12</div>
<div class="p">
<span class="v-num v-1">1&nbsp;</span><span class="v EX12_1" data-id="EX12_1">Apoi a grăit Domnul cu Moise şi Aaron în pământul Egiptului şi le-a zis:</span>
<span class="v-num v-2">2&nbsp;</span><span class="v EX12_2" data-id="EX12_2">"Luna aceasta să vă fie începutul lunilor, să vă fie întâia între lunile anului.</span>
<span class="v-num v-3">3&nbsp;</span><span class="v EX12_3" data-id="EX12_3">Vorbeşte deci la toată obştea fiilor lui Israel şi le spune: În ziua a zecea a lunii acesteia să-şi ia fiecare din capii de familie un miel; câte un miel de familie să luaţi fiecare.</span>
<span class="v-num v-4">4&nbsp;</span><span class="v EX12_4" data-id="EX12_4">Iar dacă vor fi puţini în familie, încât să nu fie deajuns ca să poată mânca mielul, să ia cu sine de la vecinul cel mai aproape de dânsul un număr de suflete: număraţi-vă la un miel atâţia cât pot să-l mănânce.</span>
<span class="v-num v-5">5&nbsp;</span><span class="v EX12_5" data-id="EX12_5">Mielul să vă fie de un an, parte bărbătească şi fără meteahnă, şi să luaţi sau un miel, sau un ied,</span>
<span class="v-num v-6">6&nbsp;</span><span class="v EX12_6" data-id="EX12_6">Să-l ţineţi până în ziua a paisprezecea a lunii acesteia şi atunci toată adunarea obştii fiilor lui Israel să-l junghie către seară.</span>
<span class="v-num v-7">7&nbsp;</span><span class="v EX12_7" data-id="EX12_7">Să ia din sângele lui şi să ungă amândoi uşorii şi pragul cel de sus al uşii casei unde au să-l mănânce.</span>
<span class="v-num v-8">8&nbsp;</span><span class="v EX12_8" data-id="EX12_8">Şi să mănânce în noaptea aceea carnea lui friptă la foc; dar s-o mănânce cu azimă şi cu ierburi amare.</span>
<span class="v-num v-9">9&nbsp;</span><span class="v EX12_9" data-id="EX12_9">Dar să nu-l mâncaţi nefript deajuns sau fiert în apă, ci să mâncaţi totul fript bine pe foc, şi capul cu picioarele şi măruntaiele.</span>
<span class="v-num v-10">10&nbsp;</span><span class="v EX12_10" data-id="EX12_10">Să nu lăsaţi din el pe a doua zi şi oasele lui să nu le zdrobiţi. Ceea ce va rămâne pe a doua zi să ardeţi în foc.</span>
<span class="v-num v-11">11&nbsp;</span><span class="v EX12_11" data-id="EX12_11">Să-l mâncaţi însă aşa: să aveţi coapsele încinse, încălţămintea în picioare şi toiegele în mâinile voastre; şi să-l mâncaţi cu grabă, căci este Paştile Domnului.</span>
<span class="v-num v-12">12&nbsp;</span><span class="v EX12_12" data-id="EX12_12">În noaptea aceea voi trece peste pământul Egiptului şi voi lovi pe tot întâiul născut în pământul Egiptului, al oamenilor şi al dobitoacelor, şi voi face judecată asupra tuturor dumnezeilor în pământul Egiptului, căci Eu sunt Domnul.</span>
<span class="v-num v-13">13&nbsp;</span><span class="v EX12_13" data-id="EX12_13">Iar la voi sângele va fi semn pe casele în care vă veţi afla: voi vedea sângele şi vă voi ocoli şi nu va fi între voi rană omorâtoare, când voi lovi pământul Egiptului.</span>
<span class="v-num v-14">14&nbsp;</span><span class="v EX12_14" data-id="EX12_14">Ziua aceea să fie spre pomenire şi să prăznuiţi într-însa sărbătoarea Domnului, din neam în neam; ca aşezare veşnică s-o prăznuiţi.</span>
<span class="v-num v-15">15&nbsp;</span><span class="v EX12_15" data-id="EX12_15">Şapte zile să mâncaţi azime; din ziua întâi să depărtaţi din casele voastre dospitura, căci cine va mânca dospit din ziua întâi până în ziua a şaptea, sufletul aceluia se va stârpi din Israel.</span>
<span class="v-num v-16">16&nbsp;</span><span class="v EX12_16" data-id="EX12_16">În ziua întâi să aveţi adunare sfântă, în ziua a şaptea iar adunare sfântă; şi în acele zile să nu faceţi nici un fel de lucru decât numai cele ce trebuie fiecăruia de mâncat, numai acelea să vi le faceţi.</span>
<span class="v-num v-17">17&nbsp;</span><span class="v EX12_17" data-id="EX12_17">Păziţi sărbătoarea azimilor, că în ziua aceea am scos taberele voastre din pământul Egiptului; păziţi ziua aceasta în neamul vostru ca aşezământ veşnic.</span>
<span class="v-num v-18">18&nbsp;</span><span class="v EX12_18" data-id="EX12_18">Începând din seara zilei a paisprezecea a lunii întâi şi până în seara zilei a douăzeci şi una a aceleiaşi luni, să mâncaţi pâine nedospită.</span>
<span class="v-num v-19">19&nbsp;</span><span class="v EX12_19" data-id="EX12_19">Şapte zile să nu se afle dospitură în casele voastre; tot cel care va mânca dospit, sufletul acela se va stârpi din obştea lui Israel, fie străin sau băştinaş al pământului aceluia.</span>
<span class="v-num v-20">20&nbsp;</span><span class="v EX12_20" data-id="EX12_20">Tot ce e dospit să nu mâncaţi, ci în toate aşezările voastre să mâncaţi azimă".</span>
<span class="v-num v-21">21&nbsp;</span><span class="v EX12_21" data-id="EX12_21">Apoi a chemat Moise pe toţi bătrânii fiilor lui Israel şi le-a zis: "Mergeri şi vă luaţi miei după familiile voastre şi junghiaţi Paştile.</span>
<span class="v-num v-22">22&nbsp;</span><span class="v EX12_22" data-id="EX12_22">După aceea să luaţi un mănunchi de isop şi, muindu-l în sângele strâns de la miel într-un vas, să ungeţi pragul de sus şi amândoi uşorii uşii cu sângele cel din vas, iar voi să nu ieşiţi nici unul din casă până dimineaţa;</span>
<span class="v-num v-23">23&nbsp;</span><span class="v EX12_23" data-id="EX12_23">Căci are să treacă Domnul să lovească Egiptul; şi văzând sângele de pe pragul de sus şi de pe cei doi uşori, Domnul va trece pe lângă uşă şi nu va îngădui pierzătorului să intre în casele voastre, ca să vă lovească.</span>
<span class="v-num v-24">24&nbsp;</span><span class="v EX12_24" data-id="EX12_24">Păziţi acestea ca un aşezământ veşnic pentru voi şi pentru copiii voştri.</span>
<span class="v-num v-25">25&nbsp;</span><span class="v EX12_25" data-id="EX12_25">Iar după ce veţi intra în pământul pe care Domnul îl va da vouă, cum a zis, să păziţi rânduiala aceasta.</span>
<span class="v-num v-26">26&nbsp;</span><span class="v EX12_26" data-id="EX12_26">Şi când vă vor zice copiii voştri: Ce înseamnă rânduiala aceasta?</span>
<span class="v-num v-27">27&nbsp;</span><span class="v EX12_27" data-id="EX12_27">Să le spuneţi: Aceasta este jertfa ce o aducem de Paşti Domnului, Care în Egipt a trecut pe lângă casele fiilor lui Israel, când a lovit Egiptul, iar casele noastre le-a izbăvit". Şi s-a plecat poporul şi s-a închinat.</span>
<span class="v-num v-28">28&nbsp;</span><span class="v EX12_28" data-id="EX12_28">Au mers deci fiii lui Israel şi au făcut toate cum poruncise Domnul lui Moise şi Aaron; aşa au făcut.</span>
<span class="v-num v-29">29&nbsp;</span><span class="v EX12_29" data-id="EX12_29">Iar la miezul nopţii a lovit Domnul pe toţi întâi-născuţii în pământul Egiptului, de la întâi-născutul lui Faraon, care şedea pe tron, până la întâi-născutul robului, care sta în închisoare, şi pe toţi întâi-născuţii dobitoacelor.</span>
<span class="v-num v-30">30&nbsp;</span><span class="v EX12_30" data-id="EX12_30">Şi s-a sculat noaptea Faraon însuşi, toate slugile lui şi toţi Egiptenii, şi s-a făcut bocet mare în toată ţara Egiptului, căci nu era casă unde să nu fie mort.</span>
<span class="v-num v-31">31&nbsp;</span><span class="v EX12_31" data-id="EX12_31">În aceeaşi noapte a chemat Faraon pe Moise şi pe Aaron şi le-a zis: "Sculaţi-vă şi ieşiţi din pământul poporului meu! Şi voi şi fiii lui Israel! Şi duceţi-vă de faceţi slujbă Domnului Dumnezeului vostru, precum aţi zis.</span>
<span class="v-num v-32">32&nbsp;</span><span class="v EX12_32" data-id="EX12_32">Luaţi cu voi şi oile şi boii voştri, cum aţi cerut, şi vă duceţi şi mă binecuvântaţi şi pe mine!"</span>
<span class="v-num v-33">33&nbsp;</span><span class="v EX12_33" data-id="EX12_33">Şi sileau Egiptenii pe poporul evreu să iasă degrabă din ţara aceea, căci ziceau: "Pierim cu toţii!"</span>
<span class="v-num v-34">34&nbsp;</span><span class="v EX12_34" data-id="EX12_34">Atunci poporul a luat pe umeri aluatul său până a nu se dospi, cu coveţile învelite în hainele lor.</span>
<span class="v-num v-35">35&nbsp;</span><span class="v EX12_35" data-id="EX12_35">Şi făcând fiii lui Israel cum le poruncise Moise, ei au cerut de la Egipteni vase de argint şi de aur şi haine;</span>
<span class="v-num v-36">36&nbsp;</span><span class="v EX12_36" data-id="EX12_36">Iar Domnul a dat poporului Său trecere înaintea Egiptenilor, ca să-i dea tot ce a cerut. Şi astfel au fost prădaţi Egiptenii.</span>
<span class="v-num v-37">37&nbsp;</span><span class="v EX12_37" data-id="EX12_37">Fiii lui Israel au plecat din Ramses spre Sucot, ca fa şase sute de mii de bărbaţi pedeştri, afară de copii.</span>
<span class="v-num v-38">38&nbsp;</span><span class="v EX12_38" data-id="EX12_38">Şi a mai ieşit împreună cu ei mulţime de oameni de felurite neamuri, şi oi, şi boi, şi turme foarte mari.</span>
<span class="v-num v-39">39&nbsp;</span><span class="v EX12_39" data-id="EX12_39">Iar din aluatul ce l-au scos din Egipt au copt azime, că nu se dospise încă, pentru că i-au scos Egiptenii şi nu putuseră zăbovi nici măcar să-şi facă de mâncare pentru drum.</span>
<span class="v-num v-40">40&nbsp;</span><span class="v EX12_40" data-id="EX12_40">Timpul însă, cât fiii lui Israel şi părinţii lor au trăit în Egipt şi în ţara Canaan, a fost de patru sute treizeci de ani.</span>
<span class="v-num v-41">41&nbsp;</span><span class="v EX12_41" data-id="EX12_41">Iar după trecerea celor patru sute treizeci de ani a ieşit toată oştirea Domnului din pământul Egiptului, noaptea.</span>
<span class="v-num v-42">42&nbsp;</span><span class="v EX12_42" data-id="EX12_42">Aceasta a fost noaptea de priveghere a Domnului pentru scoaterea lor din ţara Egiptului şi pe această noapte de priveghere pentru Domnul o vor păzi toţi fiii lui Israel din neam în neam.</span>
<span class="v-num v-43">43&nbsp;</span><span class="v EX12_43" data-id="EX12_43">După aceea a zis Domnul către Moise şi Aaron: "Rânduiala Paştelui este aceasta: Nimeni din cei de alt neam să nu mănânce din el.</span>
<span class="v-num v-44">44&nbsp;</span><span class="v EX12_44" data-id="EX12_44">Dar tot robul cumpărat cu bani şi tăiat împrejur să mănânce din el.</span>
<span class="v-num v-45">45&nbsp;</span><span class="v EX12_45" data-id="EX12_45">Străinul şi simbriaşul aşijderea să nu mănânce din el.</span>
<span class="v-num v-46">46&nbsp;</span><span class="v EX12_46" data-id="EX12_46">Să se mănânce în aceeaşi casă; să nu lăsaţi pe a doua zi; carnea să nu o scoateţi afară din casă şi oasele să nu le zdrobiţi.</span>
<span class="v-num v-47">47&nbsp;</span><span class="v EX12_47" data-id="EX12_47">Să-l prăznuiască toată obştea fiilor lui Israel.</span>
<span class="v-num v-48">48&nbsp;</span><span class="v EX12_48" data-id="EX12_48">Iar de va veni la voi vreun străin să facă Paştile Domnului, să tai împrejur pe toţi cei de parte bărbătească ai lui şi numai atunci să-l săvârşească şi va fi ca şi locuitorul de baştină al ţării; dar tot cel netăiat împrejur să nu mănânce din el.</span>
<span class="v-num v-49">49&nbsp;</span><span class="v EX12_49" data-id="EX12_49">O lege să fie şi pentru băştinaş şi pentru străinul ce se va aşeza la voi!"</span>
<span class="v-num v-50">50&nbsp;</span><span class="v EX12_50" data-id="EX12_50">Şi au făcut fiii lui Israel cum poruncise Domnul lui Moise şi Aaron; aşa au făcut.</span>
<span class="v-num v-51">51&nbsp;</span><span class="v EX12_51" data-id="EX12_51">Deci, în ziua aceea a scos Domnul pe fiii lui Israel din ţara Egiptului, cu oştirea lor.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EX11.html">&lt;</a>
<a class="home" href="index.html">=</a>
<a class="next" href="EX13.html">&gt;</a>
</div></div>
</body>
</html>