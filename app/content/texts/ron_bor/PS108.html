<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>PSALMII 108 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="PS.html">Biblia Ortodoxă Română Sinodală (2006)</a><a class="location" href="PS.html">PSALMII 108</a><a class="prev" href="PS107.html">&lt;</a>
<a class="home" href="index.html">=</a>
<a class="next" href="PS109.html">&gt;</a>
</div></div>
<div class="section chapter PS PS108 ron_bor ron " dir="ltr" lang="ro" data-id="PS108" data-nextid="PS109" data-previd="PS107">
<div class="c">Psalmul 108</div>
<div class="p">
<span class="v-num v-1">1&nbsp;</span><span class="v PS108_1" data-id="PS108_1">Dumnezeule, lauda mea n-o ţine sub tăcere. Că gura păcătosului şi gura vicleanului asupra mea s-au deschis.</span>
<span class="v-num v-2">2&nbsp;</span><span class="v PS108_2" data-id="PS108_2">Grăit-au împotriva mea cu limbă vicleană şi cu cuvinte de ură m-au înconjurat şi s-au luptat cu mine în zadar.</span>
<span class="v-num v-3">3&nbsp;</span><span class="v PS108_3" data-id="PS108_3">În loc să mă iubească, mă cleveteau, iar eu mă rugam.</span>
<span class="v-num v-4">4&nbsp;</span><span class="v PS108_4" data-id="PS108_4">Pus-au împotriva mea rele în loc de bune şi ură în locul iubirii mele.</span>
<span class="v-num v-5">5&nbsp;</span><span class="v PS108_5" data-id="PS108_5">Pune peste dânsul pe cel păcătos şi diavolul să stea de-a dreapta lui.</span>
<span class="v-num v-6">6&nbsp;</span><span class="v PS108_6" data-id="PS108_6">Când se va judeca să iasă osândit, iar rugăciunea lui să se prefacă în păcat.</span>
<span class="v-num v-7">7&nbsp;</span><span class="v PS108_7" data-id="PS108_7">Să fie zilele lui puţine şi dregătoria lui să o ia altul;</span>
<span class="v-num v-8">8&nbsp;</span><span class="v PS108_8" data-id="PS108_8">Să ajungă copiii lui orfani şi femeia lui văduvă;</span>
<span class="v-num v-9">9&nbsp;</span><span class="v PS108_9" data-id="PS108_9">Să fie strămutaţi copiii lui şi să cerşească; să fie scoşi din curţile caselor lor;</span>
<span class="v-num v-10">10&nbsp;</span><span class="v PS108_10" data-id="PS108_10">Să smulgă cămătarul toată averea lui; să răpească străinii ostenelile lui;</span>
<span class="v-num v-11">11&nbsp;</span><span class="v PS108_11" data-id="PS108_11">Să nu aibă sprijinitor şi nici orfanii lui miluitor;</span>
<span class="v-num v-12">12&nbsp;</span><span class="v PS108_12" data-id="PS108_12">Să piară copiii lui şi într-un neam să se stingă numele lui;</span>
<span class="v-num v-13">13&nbsp;</span><span class="v PS108_13" data-id="PS108_13">Să se pomenească fărădelegea părinţilor lui înaintea Domnului şi păcatul maicii lui să nu se şteargă;</span>
<span class="v-num v-14">14&nbsp;</span><span class="v PS108_14" data-id="PS108_14">Să fie înaintea Domnului pururea şi să piară de pe pământ pomenirea lui, pentru că nu şi-a adus aminte să facă milă.</span>
<span class="v-num v-15">15&nbsp;</span><span class="v PS108_15" data-id="PS108_15">Şi a prigonit pe cel sărman, pe cel sărac şi pe cel smerit cu inima, ca să-l omoare.</span>
<span class="v-num v-16">16&nbsp;</span><span class="v PS108_16" data-id="PS108_16">Şi a iubit blestemul şi va veni asupra lui; şi n-a voit binecuvântarea şi se va îndepărta de la el.</span>
<span class="v-num v-17">17&nbsp;</span><span class="v PS108_17" data-id="PS108_17">Şi s-a îmbrăcat cu blestemul ca şi cu o haină şi a intrat ca apa înlăuntrul lui şi ca untdelemnul în oasele lui.</span>
<span class="v-num v-18">18&nbsp;</span><span class="v PS108_18" data-id="PS108_18">Să-i fie lui ca o haină cu care se îmbracă şi ca un brâu cu care pururea se încinge.</span>
<span class="v-num v-19">19&nbsp;</span><span class="v PS108_19" data-id="PS108_19">Aceasta să fie răsplata celor ce mă clevetesc pe mine înaintea Domnului şi grăiesc rele împotriva sufletului meu.</span>
<span class="v-num v-20">20&nbsp;</span><span class="v PS108_20" data-id="PS108_20">Dar Tu, Doamne, fă cu mine milă, pentru numele Tău, că bună este mila Ta.</span>
<span class="v-num v-21">21&nbsp;</span><span class="v PS108_21" data-id="PS108_21">Izbăveşte-mă, că sărac şi sărman sunt eu şi inima mea s-a tulburat înlăuntrul meu.</span>
<span class="v-num v-22">22&nbsp;</span><span class="v PS108_22" data-id="PS108_22">Ca umbra ce se înclină m-am trecut; ca bătaia de aripi a lăcustelor tremur.</span>
<span class="v-num v-23">23&nbsp;</span><span class="v PS108_23" data-id="PS108_23">Genunchii mei au slăbit de post şi trupul meu s-a istovit de lipsa untdelemnului</span>
<span class="v-num v-24">24&nbsp;</span><span class="v PS108_24" data-id="PS108_24">Şi eu am ajuns lor ocară. M-au văzut şi au clătinat cu capetele lor.</span>
<span class="v-num v-25">25&nbsp;</span><span class="v PS108_25" data-id="PS108_25">Ajută-mă, Doamne Dumnezeul meu, mântuieşte-mă, după mila Ta,</span>
<span class="v-num v-26">26&nbsp;</span><span class="v PS108_26" data-id="PS108_26">Şi să cunoască ei că mâna Ta este aceasta şi Tu, Doamne, ai făcut-o pe ea.</span>
<span class="v-num v-27">27&nbsp;</span><span class="v PS108_27" data-id="PS108_27">Ei vor blestema şi Tu vei binecuvânta. Cei ce se scoală împotriva mea să se ruşineze, iar robul Tău să se veselească.</span>
<span class="v-num v-28">28&nbsp;</span><span class="v PS108_28" data-id="PS108_28">Să se îmbrace cei ce mă clevetesc pe mine cu ocară şi cu ruşinea lor ca şi cu un veşmânt să se învelească.</span>
<span class="v-num v-29">29&nbsp;</span><span class="v PS108_29" data-id="PS108_29">Lăuda-voi pe Domnul foarte cu gura mea şi în mijlocul multora Îl voi preaslăvi pe El,</span>
<span class="v-num v-30">30&nbsp;</span><span class="v PS108_30" data-id="PS108_30">Că a stat de-a dreapta săracului, ca să izbăvească sufletul lui de cei ce-l prigonesc.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="PS107.html">&lt;</a>
<a class="home" href="index.html">=</a>
<a class="next" href="PS109.html">&gt;</a>
</div></div>
</body>
</html>