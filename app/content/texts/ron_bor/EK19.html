<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEZECHIEL 19 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EK.html">Biblia Ortodoxă Română Sinodală (2006)</a><a class="location" href="EK.html">IEZECHIEL 19</a><a class="prev" href="EK18.html">&lt;</a>
<a class="home" href="index.html">=</a>
<a class="next" href="EK20.html">&gt;</a>
</div></div>
<div class="section chapter EK EK19 ron_bor ron " dir="ltr" lang="ro" data-id="EK19" data-nextid="EK20" data-previd="EK18">
<div class="c">19</div>
<div class="p">
<span class="v-num v-1">1&nbsp;</span><span class="v EK19_1" data-id="EK19_1">Iar tu, fiul omului, fă o tânguire pentru căpeteniile lui Israel şi spune:</span>
<span class="v-num v-2">2&nbsp;</span><span class="v EK19_2" data-id="EK19_2">"Ce este mama ta? O leoaică! Ea a dormit între lei şi între puii de leu şi-a alăptat puii săi.</span>
<span class="v-num v-3">3&nbsp;</span><span class="v EK19_3" data-id="EK19_3">A crescut pe unul din puii săi, care s-a făcut leu, şi a învăţat să sfâşie prada, şi a mâncat oameni.</span>
<span class="v-num v-4">4&nbsp;</span><span class="v EK19_4" data-id="EK19_4">Şi auzind popoarele de dânsul, a fost prins în groapa lor şi l-au adus în lanţuri în ţara Egiptului.</span>
<span class="v-num v-5">5&nbsp;</span><span class="v EK19_5" data-id="EK19_5">Aşteptând leoaica puţin timp şi văzând că aşteptarea sa este zadarnică, a luat pe altul din puii săi şi l-a făcut leu.</span>
<span class="v-num v-6">6&nbsp;</span><span class="v EK19_6" data-id="EK19_6">Acesta, făcându-se leu, a început să umble printre lei şi a învăţat să sfâşie prada şi a mâncat oameni;</span>
<span class="v-num v-7">7&nbsp;</span><span class="v EK19_7" data-id="EK19_7">A atacat casele lor şi le-a pustiit cetăţile; şi de larma răgetului lui, ţara şi locuitorii ei s-au îngrozit şi s-a pustiit ţara şi toate satele ei.</span>
<span class="v-num v-8">8&nbsp;</span><span class="v EK19_8" data-id="EK19_8">Atunci s-au sculat împotriva lui neamurile din ţinuturile vecine, şi-au întins cursele lor împotriva lui şi el a fost prins în groapa lor;</span>
<span class="v-num v-9">9&nbsp;</span><span class="v EK19_9" data-id="EK19_9">Atunci l-au pus în lanţuri într-o cuşcă şi l-au dus la regele Babilonului; apoi l-au vârât într-o cetate, ca să nu se mai audă glasul lui prin munţii lui Israel.</span>
<span class="v-num v-10">10&nbsp;</span><span class="v EK19_10" data-id="EK19_10">Mama ta a fost ca o viţă de vie, răsădită lângă apă; rămuroasă şi roditoare a fost ea din pricina belşugului de apă.</span>
<span class="v-num v-11">11&nbsp;</span><span class="v EK19_11" data-id="EK19_11">Şi ea avea coarde tari, pentru sceptre regale, şi şi-a ridicat trunchiul său sus printre ramuri dese şi atrăgea privirile cu înălţimea ei şi mulţimea ramurilor ei.</span>
<span class="v-num v-12">12&nbsp;</span><span class="v EK19_12" data-id="EK19_12">Dar a fost ruptă cu mânie şi aruncată la pământ, vântul de răsărit a uscat rodul ei; ramurile ei cele puternice au fost rupte, s-au uscat şi le-a mistuit focul.</span>
<span class="v-num v-13">13&nbsp;</span><span class="v EK19_13" data-id="EK19_13">Iar acum ea a fost sădită în pustiu, într-un pământ sec şi însetat.</span>
<span class="v-num v-14">14&nbsp;</span><span class="v EK19_14" data-id="EK19_14">Din trunchiul ce poartă ramurile ei a ieşit foc, a mistuit rodul ei şi nu au mai rămas în ea coarde puternice pentru sceptrele regale. Aceasta este cântare de jale şi de jale va rămâne".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EK18.html">&lt;</a>
<a class="home" href="index.html">=</a>
<a class="next" href="EK20.html">&gt;</a>
</div></div>
</body>
</html>