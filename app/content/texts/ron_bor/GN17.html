<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FACEREA 17 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="GN.html">Biblia Ortodoxă Română Sinodală (2006)</a><a class="location" href="GN.html">FACEREA 17</a><a class="prev" href="GN16.html">&lt;</a>
<a class="home" href="index.html">=</a>
<a class="next" href="GN18.html">&gt;</a>
</div></div>
<div class="section chapter GN GN17 ron_bor ron " dir="ltr" lang="ro" data-id="GN17" data-nextid="GN18" data-previd="GN16">
<div class="c">17</div>
<div class="p">
<span class="v-num v-1">1&nbsp;</span><span class="v GN17_1" data-id="GN17_1">Iar când era Avram de nouăzeci şi nouă de ani, i S-a arătat Domnul şi i-a zis: "Eu sunt Dumnezeul cel Atotputernic; fă ce-i plăcut înaintea Mea şi fii fără prihană;</span>
<span class="v-num v-2">2&nbsp;</span><span class="v GN17_2" data-id="GN17_2">Şi voi încheia legământ cu tine şi te voi înmulţi foarte, foarte tare".</span>
<span class="v-num v-3">3&nbsp;</span><span class="v GN17_3" data-id="GN17_3">Atunci a căzut Avram cu faţa la pământ, iar Dumnezeu a mai grăit şi a zis:</span>
<span class="v-num v-4">4&nbsp;</span><span class="v GN17_4" data-id="GN17_4">"Eu sunt şi iată care-i legământul Meu cu tine: vei fi tată a mulţime de popoare,</span>
<span class="v-num v-5">5&nbsp;</span><span class="v GN17_5" data-id="GN17_5">Şi nu te vei mai numi Avram, ci Avraam va fi numele tău, căci am să te fac tată a mulţime de popoare.</span>
<span class="v-num v-6">6&nbsp;</span><span class="v GN17_6" data-id="GN17_6">Am să te înmulţesc foarte, foarte tare, şi am să ridic din tine popoare, şi regi se vor ridica din tine.</span>
<span class="v-num v-7">7&nbsp;</span><span class="v GN17_7" data-id="GN17_7">Voi pune legământul Meu între Mine şi între tine şi urmaşii tăi, din neam în neam, să fie legământ veşnic, aşa că Eu voi fi Dumnezeul tău şi al urmaşilor tăi de după tine.</span>
<span class="v-num v-8">8&nbsp;</span><span class="v GN17_8" data-id="GN17_8">Şi-ţi voi da ţie şi urmaşilor tăi pământul în carte pribegeşti acum ca străin, tot pământul Canaanului, ca moştenire veşnică, şi vă voi fi Dumnezeu".</span>
<span class="v-num v-9">9&nbsp;</span><span class="v GN17_9" data-id="GN17_9">Apoi a mai zis Dumnezeu lui Avraam: "Iar tu şi urmaşii tăi din neam în neam să păziţi legământul Meu.</span>
<span class="v-num v-10">10&nbsp;</span><span class="v GN17_10" data-id="GN17_10">Iar legământul dintre Mine şi tine şi urmaşii tăi din neam în neam, pe care trebuie să-l păziţi, este acesta: toţi cei de parte bărbătească ai voştri să se taie împrejur.</span>
<span class="v-num v-11">11&nbsp;</span><span class="v GN17_11" data-id="GN17_11">Să vă tăiaţi împrejur şi acesta va fi semnul legământului dintre Mine şi voi.</span>
<span class="v-num v-12">12&nbsp;</span><span class="v GN17_12" data-id="GN17_12">În neamul vostru, tot pruncul de parte bărbătească, născut la voi în casă sau cumpărat cu bani de la alt neam, care nu-i din seminţia voastră, să se taie împrejur în ziua a opta.</span>
<span class="v-num v-13">13&nbsp;</span><span class="v GN17_13" data-id="GN17_13">Numaidecât să fie tăiat împrejur cel născut în casa ta sau cel cumpărat cu argintul tău şi legământul Meu va fi însemnat pe trupul vostru, ca legământ veşnic.</span>
<span class="v-num v-14">14&nbsp;</span><span class="v GN17_14" data-id="GN17_14">Iar cel de parte bărbătească netăiat împrejur, care nu se va tăia împrejur, în ziua a opta, sufletul acela se va stârpi din poporul său, căci a călcat legământul Meu".</span>
<span class="v-num v-15">15&nbsp;</span><span class="v GN17_15" data-id="GN17_15">După aceea a zis iarăşi Dumnezeu către Avraam: "Pe Sarai, femeia ta, să nu o mai numeşti Sarai, ci Sarra să-i fie numele.</span>
<span class="v-num v-16">16&nbsp;</span><span class="v GN17_16" data-id="GN17_16">Şi o voi binecuvânta şi-ţi voi da din ea un fiu; o voi binecuvânta şi va fi mamă de popoare şi regi peste popoare se vor ridica dintr-însa".</span>
<span class="v-num v-17">17&nbsp;</span><span class="v GN17_17" data-id="GN17_17">Avraam a căzut atunci cu faţa la pământ şi a râs, zicând în sine: "E cu putinţă oare să mai aibă fiu cel de o sută de ani? Şi Sarra cea de nouăzeci de ani e cu putinţă oare să mai nască?"</span>
<span class="v-num v-18">18&nbsp;</span><span class="v GN17_18" data-id="GN17_18">Apoi a mai zis Avraam către Domnul: "O, Doamne, măcar Ismael să trăiască înaintea Ta!"</span>
<span class="v-num v-19">19&nbsp;</span><span class="v GN17_19" data-id="GN17_19">Iar Dumnezeu a răspuns lui Avraam: "Adevărat, însăşi Sarra, femeia ta, îţi va naşte un fiu şi-i vei pune numele Isaac şi Eu voi încheia cu el legământul Meu, legământ veşnic: să-i fiu Dumnezeu lui şi urmaşilor lui.</span>
<span class="v-num v-20">20&nbsp;</span><span class="v GN17_20" data-id="GN17_20">Iată, te-am ascultat şi pentru Ismael, şi iată îl voi binecuvânta, îl voi creşte şi-l voi înmulţi foarte, foarte tare; doisprezece voievozi se vor naşte din el şi voi face din el popor mare.</span>
<span class="v-num v-21">21&nbsp;</span><span class="v GN17_21" data-id="GN17_21">Dar legământul Meu îl voi încheia cu Isaac, pe care-l va naşte Sarra la anul pe vremea aceasta!"</span>
<span class="v-num v-22">22&nbsp;</span><span class="v GN17_22" data-id="GN17_22">Încetând apoi Dumnezeu de a mai vorbi cu Avraam, S-a înălţat de la el.</span>
<span class="v-num v-23">23&nbsp;</span><span class="v GN17_23" data-id="GN17_23">Atunci a luat Avraam pe Ismael, fiul său, pe toii cei născuţi în casa sa, pe toţi cei cumpăraţi cu argintul său şi pe toţi oamenii de parte bărbătească din casa lui Avraam şi i-a tăiat împrejur, chiar în ziua aceea, cum îi poruncise Dumnezeu.</span>
<span class="v-num v-24">24&nbsp;</span><span class="v GN17_24" data-id="GN17_24">Şi era Avraam de nouăzeci şi nouă de ani, când s-a tăiat împrejur.</span>
<span class="v-num v-25">25&nbsp;</span><span class="v GN17_25" data-id="GN17_25">Iar Ismael, fiul său, era de treisprezece ani, când s-a tăiat împrejur.</span>
<span class="v-num v-26">26&nbsp;</span><span class="v GN17_26" data-id="GN17_26">Avraam şi Ismael, fiul său, au fost tăiaţi împrejur în aceeaşi zi.</span>
<span class="v-num v-27">27&nbsp;</span><span class="v GN17_27" data-id="GN17_27">Şi cu ei au fost tăiaţi împrejur toţi cei de parte bărbătească din casa lui Avraam, născuţi în casa lui sau cumpăraţi cu argint de la cei de alt neam.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="GN16.html">&lt;</a>
<a class="home" href="index.html">=</a>
<a class="next" href="GN18.html">&gt;</a>
</div></div>
</body>
</html>