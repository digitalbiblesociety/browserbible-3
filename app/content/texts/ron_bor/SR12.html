<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNŢELEPCIUNII LUI ISUS, FIUL LUI SIRAH (ECCLESIASTICUL) 12 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="SR.html">Biblia Ortodoxă Română Sinodală (2006)</a><a class="location" href="SR.html">CARTEA ÎNŢELEPCIUNII LUI ISUS, FIUL LUI SIRAH (ECCLESIASTICUL) 12</a><a class="prev" href="SR11.html">&lt;</a>
<a class="home" href="index.html">=</a>
<a class="next" href="SR13.html">&gt;</a>
</div></div>
<div class="section chapter SR SR12 ron_bor ron " dir="ltr" lang="ron" data-id="SR12" data-nextid="SR13" data-previd="SR11">
<div class="c">12</div>
<div class="p">
<span class="v-num v-1">1&nbsp;</span><span class="v SR12_1" data-id="SR12_1">De faci bine, să ştii cui faci, şi vei avea mulţumire pentru fapta ta bună.</span>
<span class="v-num v-2">2&nbsp;</span><span class="v SR12_2" data-id="SR12_2">Fă bine celui binecredincios şi vei afla răsplătire, dacă nu de la el, de la Cel Preaînalt.</span>
<span class="v-num v-3">3&nbsp;</span><span class="v SR12_3" data-id="SR12_3">Nu este bine pentru cel care pururea petrece în răutăţi şi nu dă milostenie.</span>
<span class="v-num v-4">4&nbsp;</span><span class="v SR12_4" data-id="SR12_4">Dă celui binecredincios, şi să nu ajutorezi pe cel păcătos.</span>
<span class="v-num v-5">5&nbsp;</span><span class="v SR12_5" data-id="SR12_5">Fă bine celui smerit, şi nu da celui nelegiuit.</span>
<span class="v-num v-6">6&nbsp;</span><span class="v SR12_6" data-id="SR12_6">Ţine pâinile lui şi nu-i da, ca nu cumva acela să se întărească asupra ta.</span>
<span class="v-num v-7">7&nbsp;</span><span class="v SR12_7" data-id="SR12_7">Că îndoite răutăţi vei afla în toate bunătăţile pe care i le vei face.</span>
<span class="v-num v-8">8&nbsp;</span><span class="v SR12_8" data-id="SR12_8">Căci şi Cel Preaînalt a urât pe cei păcătoşi, şi celor nelegiuiţi va răsplăti cu pedeapsă.</span>
<span class="v-num v-9">9&nbsp;</span><span class="v SR12_9" data-id="SR12_9">Dă celui bun, şi nu ajuta pe cel păcătos.</span>
<span class="v-num v-10">10&nbsp;</span><span class="v SR12_10" data-id="SR12_10">Nu se arată fin fericire cel care este prieten, nici în cele rele nu se ascunde vrăjmaşul.</span>
<span class="v-num v-11">11&nbsp;</span><span class="v SR12_11" data-id="SR12_11">Când îi merge bine omului, vrăjmaşii lui se întristează, iar când îi merge rău, şi prietenul se fereşte de el.</span>
<span class="v-num v-12">12&nbsp;</span><span class="v SR12_12" data-id="SR12_12">Nu te încrede în vrăjmaşul tău în veci; că în ce chip arama cocleşte, aşa şi răutatea lui.</span>
<span class="v-num v-13">13&nbsp;</span><span class="v SR12_13" data-id="SR12_13">Şi de se va smeri să umble plecat, fii cu luare aminte şi te păzeşte de el.</span>
<span class="v-num v-14">14&nbsp;</span><span class="v SR12_14" data-id="SR12_14">Şi să fii faţă de el ca şi cel care şterge oglinda, şi vei cunoaşte că n-a lepădat toată rugina.</span>
<span class="v-num v-15">15&nbsp;</span><span class="v SR12_15" data-id="SR12_15">Nu-l pune să stea lângă tine, ca să nu te împingă pe tine şi să stea el în locul tău.</span>
<span class="v-num v-16">16&nbsp;</span><span class="v SR12_16" data-id="SR12_16">Să nu-l pui să şadă de-a dreapta ta, ca nu cumva să caute scaunul tău, şi mai pe urmă vei cunoaşte cuvintele mele şi de graiurile mele te vei umili.</span>
<span class="v-num v-17">17&nbsp;</span><span class="v SR12_17" data-id="SR12_17">Cui îi va fi milă de descântătorul cel muşcat de şarpe şi de toţi cei care se apropie de fiare?</span>
<span class="v-num v-18">18&nbsp;</span><span class="v SR12_18" data-id="SR12_18">Aşa şi de cel care merge la omul păcătos şi se învăluie cu păcatele lui.</span>
<span class="v-num v-19">19&nbsp;</span><span class="v SR12_19" data-id="SR12_19">Un ceas va rămâne cu tine, iar de te clatini, nu va rămâne cu tine.</span>
<span class="v-num v-20">20&nbsp;</span><span class="v SR12_20" data-id="SR12_20">Cu buzele sale te va îndulci vrăjmaşul şi multe îţi va şopti şi îţi va grăi bune,</span>
<span class="v-num v-21">21&nbsp;</span><span class="v SR12_21" data-id="SR12_21">Dar în inimă va sfătui să te surpe în groapă Cu ochii va lăcrima vrăjmaşul,</span>
<span class="v-num v-22">22&nbsp;</span><span class="v SR12_22" data-id="SR12_22">Dar de va afla vreme, nu se va sătura de sânge.</span>
<span class="v-num v-23">23&nbsp;</span><span class="v SR12_23" data-id="SR12_23">De ţi se vor întâmpla rele, îl vei afla pe el acolo înaintea ta; cu ochii săi va lăcrima vrăjmaşul, şi, ca şi cum ţi-ar ajuta, va săpa sub picioarele tale.</span>
<span class="v-num v-24">24&nbsp;</span><span class="v SR12_24" data-id="SR12_24">Va clătina capul său şi va bate în palmele sale, şi multe va şopti, şi va schimba faţa sa.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="SR11.html">&lt;</a>
<a class="home" href="index.html">=</a>
<a class="next" href="SR13.html">&gt;</a>
</div></div>
</body>
</html>