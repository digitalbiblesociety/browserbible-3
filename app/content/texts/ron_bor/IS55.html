<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>ISAIA 55 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="IS.html">Biblia Ortodoxă Română Sinodală (2006)</a><a class="location" href="IS.html">ISAIA 55</a><a class="prev" href="IS54.html">&lt;</a>
<a class="home" href="index.html">=</a>
<a class="next" href="IS56.html">&gt;</a>
</div></div>
<div class="section chapter IS IS55 ron_bor ron " dir="ltr" lang="ro" data-id="IS55" data-nextid="IS56" data-previd="IS54">
<div class="c">55</div>
<div class="p">
<span class="v-num v-1">1&nbsp;</span><span class="v IS55_1" data-id="IS55_1">Cei ce sunteţi însetaţi, mergeţi la apă, şi cei care nu aveţi argint, mergeţi de cumpăraţi şi mâncaţi, mergeţi şi cumpăraţi fără de argint şi fără preţ vin şi grăsime.</span>
<span class="v-num v-2">2&nbsp;</span><span class="v IS55_2" data-id="IS55_2">Pentru ce cheltuiţi argintul vostru pentru un lucru care nu hrăneşte şi câştigul muncii voastre pentru ceva care nu vă satură? Ascultaţi-Mă pe Mine şi veţi mânca cele bune şi întru bunătăţi se va desfăta sufletul vostru.</span>
<span class="v-num v-3">3&nbsp;</span><span class="v IS55_3" data-id="IS55_3">Luaţi aminte cu urechile voastre şi mergeţi pe căile Mele. Ascultaţi-Mă pe Mine şi viu va fi sufletul vostru. Voi face cu voi legământ veşnic, dându-vă îndurările Mele cele făgăduite lui David.</span>
<span class="v-num v-4">4&nbsp;</span><span class="v IS55_4" data-id="IS55_4">Iată l-am făcut mărturie popoarelor, căpetenie şi stăpânitor peste neamuri.</span>
<span class="v-num v-5">5&nbsp;</span><span class="v IS55_5" data-id="IS55_5">Iată, tu vei chema popoare pe care nu le ştii şi popoare care pe tine nu te-au cunoscut vor alerga la tine, pentru Domnul Dumnezeul tău şi pentru Sfântul lui Israel, căci El te preamăreşte.</span>
<span class="v-num v-6">6&nbsp;</span><span class="v IS55_6" data-id="IS55_6">Căutaţi pe Domnul cât Îl puteţi găsi, strigaţi către Dânsul cât El este aproape de voi.</span>
<span class="v-num v-7">7&nbsp;</span><span class="v IS55_7" data-id="IS55_7">Cel rău să lase calea lui şi omul cel nelegiuit vicleniile lui şi să se întoarcă spre Domnul, căci El Se va milostivi de dânsul, şi către Dumnezeul nostru cel mult iertător.</span>
<span class="v-num v-8">8&nbsp;</span><span class="v IS55_8" data-id="IS55_8">Căci gândurile Mele nu sunt ca gândurile voastre şi căile Mele ca ale voastre, zice Domnul.</span>
<span class="v-num v-9">9&nbsp;</span><span class="v IS55_9" data-id="IS55_9">Şi cât de departe sunt cerurile de la pământ, aşa de departe sunt căile Mele de căile voastre şi cugetele Mele de cugetele voastre.</span>
<span class="v-num v-10">10&nbsp;</span><span class="v IS55_10" data-id="IS55_10">Precum se coboară ploaia şi zăpada din cer şi nu se mai întoarce până nu adapă pământul şi-l face de răsare şi rodeşte şi dă sămânţă semănătorului şi pâine spre mâncare,</span>
<span class="v-num v-11">11&nbsp;</span><span class="v IS55_11" data-id="IS55_11">Asa va fi cuvântul Meu care iese din gura Mea; el nu se întoarce către Mine fără să dea rod, ci el face voia Mea şi îşi îndeplineşte rostul lui.</span>
<span class="v-num v-12">12&nbsp;</span><span class="v IS55_12" data-id="IS55_12">Şi voi cu veselie veţi ieşi şi în pace veţi fi călăuziţi; munţii şi colinele vor izbucni în strigăte de veselie înaintea voastră şi toţi copacii câmpului vor bate din palme!</span>
<span class="v-num v-13">13&nbsp;</span><span class="v IS55_13" data-id="IS55_13">În locul spinilor va creşte Chiparosul şi în locul urzicii va creşte mirtul. A Domnului fi-va slava, spre veşnică şi nepieritoare pomenire.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="IS54.html">&lt;</a>
<a class="home" href="index.html">=</a>
<a class="next" href="IS56.html">&gt;</a>
</div></div>
</body>
</html>