<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOV 33 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JB.html">Biblia Ortodoxă Română Sinodală (2006)</a><a class="location" href="JB.html">CARTEA LUI IOV 33</a><a class="prev" href="JB32.html">&lt;</a>
<a class="home" href="index.html">=</a>
<a class="next" href="JB34.html">&gt;</a>
</div></div>
<div class="section chapter JB JB33 ron_bor ron " dir="ltr" lang="ron" data-id="JB33" data-nextid="JB34" data-previd="JB32">
<div class="c">33</div>
<div class="p">
<span class="v-num v-1">1&nbsp;</span><span class="v JB33_1" data-id="JB33_1">Drept aceea, Iov, te rog, ascultă cuvintele mele şi ia aminte la toate cuvintele mele.</span>
<span class="v-num v-2">2&nbsp;</span><span class="v JB33_2" data-id="JB33_2">Iată că am deschis gura mea şi limba mea grăieşte.</span>
<span class="v-num v-3">3&nbsp;</span><span class="v JB33_3" data-id="JB33_3">Inima mea va scoate la iveală cuvinte de învăţătură, buzele mele se vor rosti cu limpezime,</span>
<span class="v-num v-4">4&nbsp;</span><span class="v JB33_4" data-id="JB33_4">Duhul lui Dumnezeu este Cel ce m-a făcut şi suflarea Celui Atotputernic este dătătoarea vieţii mele.</span>
<span class="v-num v-5">5&nbsp;</span><span class="v JB33_5" data-id="JB33_5">Dacă poţi, răspunde-mi, apără-ţi pricina înaintea mea, fii tare!</span>
<span class="v-num v-6">6&nbsp;</span><span class="v JB33_6" data-id="JB33_6">Înaintea lui Dumnezeu eu sunt la fel cu tine şi eu ca şi tine am fost frământat din lut,</span>
<span class="v-num v-7">7&nbsp;</span><span class="v JB33_7" data-id="JB33_7">De aceea frica de mine să nu te tulbure, nici mâna mea să nu atârne greu asupra ta.</span>
<span class="v-num v-8">8&nbsp;</span><span class="v JB33_8" data-id="JB33_8">Tu ai spus în auzul meu şi eu am auzit rostul vorbelor tale spunând aşa:</span>
<span class="v-num v-9">9&nbsp;</span><span class="v JB33_9" data-id="JB33_9">"Eu sunt curat şi fără nici o vină, eu sunt fără prihană şi n-am nici o greşeală;</span>
<span class="v-num v-10">10&nbsp;</span><span class="v JB33_10" data-id="JB33_10">Dar iată că Dumnezeu caută pricină de ură împotriva mea şi mă socoteşte ca un vrăjmaş al Lui.</span>
<span class="v-num v-11">11&nbsp;</span><span class="v JB33_11" data-id="JB33_11">El pune picioarele mele în butuci şi pândeşte toţi paşii mei!"</span>
<span class="v-num v-12">12&nbsp;</span><span class="v JB33_12" data-id="JB33_12">Dar aici îţi voi răspunde că tu n-ai dreptate, fiindcă Dumnezeu este mai mare decât omul.</span>
<span class="v-num v-13">13&nbsp;</span><span class="v JB33_13" data-id="JB33_13">De ce grăieşti împotriva Lui, fiindcă El nu dă nimănui socoteală de toate câte face?</span>
<span class="v-num v-14">14&nbsp;</span><span class="v JB33_14" data-id="JB33_14">Vezi că Dumnezeu vorbeşte când într-un fel, când într-alt fel, dar omul nu ia aminte.</span>
<span class="v-num v-15">15&nbsp;</span><span class="v JB33_15" data-id="JB33_15">Şi anume, El vorbeşte în vis, în vedeniile nopţii, atunci când somnul se lasă peste oameni şi când ei dorm în aşternutul lor.</span>
<span class="v-num v-16">16&nbsp;</span><span class="v JB33_16" data-id="JB33_16">Atunci El dă înştiinţări oamenilor şi-i cutremură cu arătările Sale.</span>
<span class="v-num v-17">17&nbsp;</span><span class="v JB33_17" data-id="JB33_17">Ca să întoarcă pe om de la cele rele şi să-l ferească de mândrie</span>
<span class="v-num v-18">18&nbsp;</span><span class="v JB33_18" data-id="JB33_18">Ca să-i ferească sufletul de prăpastie şi viaţa lui de calea mormântului;</span>
<span class="v-num v-19">19&nbsp;</span><span class="v JB33_19" data-id="JB33_19">De aceea, prin durere, omul este mustrat în patul lui şi oasele lui sunt zguduite de un cutremur neîntrerupt.</span>
<span class="v-num v-20">20&nbsp;</span><span class="v JB33_20" data-id="JB33_20">Pofta lui este dezgustată de mâncare şi inima lui nu mai pofteşte nici cele mai bune bucate.</span>
<span class="v-num v-21">21&nbsp;</span><span class="v JB33_21" data-id="JB33_21">Carnea după el se prăpădeşte şi piere şi oasele lui, până acum nevăzute, îi ies prin piele.</span>
<span class="v-num v-22">22&nbsp;</span><span class="v JB33_22" data-id="JB33_22">Sufletul lui vine încet, încet spre prăpastie şi viaţa lui spre împărăţia morţilor.</span>
<span class="v-num v-23">23&nbsp;</span><span class="v JB33_23" data-id="JB33_23">Dacă atunci se află un înger lângă el, un mijlocitor între vii, care să-i arate omului calea datoriei,</span>
<span class="v-num v-24">24&nbsp;</span><span class="v JB33_24" data-id="JB33_24">Dumnezeu Se milostiveşte de el şi zice îngerului: "Izbăveşte-l ca să nu cadă în prăpastie; am găsit pentru sufletul lui preţul de răscumpărare!"</span>
<span class="v-num v-25">25&nbsp;</span><span class="v JB33_25" data-id="JB33_25">Atunci trupul lui înfloreşte ca în tinereţe şi el vine înapoi la zilele de la începutul vieţii sale.</span>
<span class="v-num v-26">26&nbsp;</span><span class="v JB33_26" data-id="JB33_26">El se roagă lui Dumnezeu şi Dumnezeu îi arată bunătatea Sa şi-i îngăduie să vadă faţa Sa cu mare bucurie şi astfel îi dă omului iertarea Sa.</span>
<span class="v-num v-27">27&nbsp;</span><span class="v JB33_27" data-id="JB33_27">Atunci omul priveşte peste semenii săi şi zice: "Păcătuisem şi călcasem dreptatea, dar n-am fost pedepsit după faptele mele.</span>
<span class="v-num v-28">28&nbsp;</span><span class="v JB33_28" data-id="JB33_28">Căci El a izbăvit sufletul meu ca să nu treacă prin strâmtorile morţii şi ochii mei văd încă lumina".</span>
<span class="v-num v-29">29&nbsp;</span><span class="v JB33_29" data-id="JB33_29">Iată toate acestea le face Dumnezeu de două ori, de trei ori cu omul,</span>
<span class="v-num v-30">30&nbsp;</span><span class="v JB33_30" data-id="JB33_30">Ca să-i scoată sufletul din pieire şi ca să-l lumineze cu lumina celor vii.</span>
<span class="v-num v-31">31&nbsp;</span><span class="v JB33_31" data-id="JB33_31">Ia aminte Iov, ascultă-mă pe mine, taci şi eu voi vorbi!</span>
<span class="v-num v-32">32&nbsp;</span><span class="v JB33_32" data-id="JB33_32">Dacă ai ceva de spus dă-mi răspuns, vorbeşte, căci dorinţa mea este să-ţi dau dreptate.</span>
<span class="v-num v-33">33&nbsp;</span><span class="v JB33_33" data-id="JB33_33">Iar dacă nu, ascultă la mine: ţine-ţi gura şi te voi învăţa care este înţelepciunea".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JB32.html">&lt;</a>
<a class="home" href="index.html">=</a>
<a class="next" href="JB34.html">&gt;</a>
</div></div>
</body>
</html>