<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>1TIMOTEI 6 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="T1.html">Biblia Ortodoxă Română Sinodală (2006)</a><a class="location" href="T1.html">1TIMOTEI 6</a><a class="prev" href="T15.html">&lt;</a>
<a class="home" href="index.html">=</a>
<a class="next" href="T21.html">&gt;</a>
</div></div>
<div class="section chapter T1 T16 ron_bor ron " dir="ltr" lang="ro" data-id="T16" data-nextid="T21" data-previd="T15">
<div class="c">6</div>
<div class="p">
<span class="v-num v-1">1&nbsp;</span><span class="v T16_1" data-id="T16_1">Cei ce se găsesc sub jugul robiei să socotească pe stăpânii lor vrednici de toată cinstea, ca să nu fie hulite numele şi învăţătura lui Dumnezeu.</span>
<span class="v-num v-2">2&nbsp;</span><span class="v T16_2" data-id="T16_2">Iar cei ce au stăpâni credincioşi să nu-i dispreţuiască, sub cuvânt că sunt fraţi; ci mai mult să-i slujească, fiindcă primitorii bunei lor slujiri sunt credincioşi şi iubiţi. Acestea învaţă-i şi porunceşte-le.</span>
<span class="v-num v-3">3&nbsp;</span><span class="v T16_3" data-id="T16_3">Iar de învaţă cineva altă învăţătură şi nu se ţine de cuvintele cele sănătoase ale Domnului nostru Iisus Hristos şi de învăţătura cea după dreapta credinţă,</span>
<span class="v-num v-4">4&nbsp;</span><span class="v T16_4" data-id="T16_4">Acela e un îngâmfat, care nu ştie nimic, suferind de boala discuţiilor şi a certurilor de cuvinte, din care pornesc: ceartă, pizmă, defăimări, bănuieli viclene,</span>
<span class="v-num v-5">5&nbsp;</span><span class="v T16_5" data-id="T16_5">Gâlcevi necurmate ale oamenilor stricaţi la minte şi lipsiţi de adevăr, care socotesc că evlavia este un mijloc de câştig. Depărtează-te de unii ca aceştia.</span>
<span class="v-num v-6">6&nbsp;</span><span class="v T16_6" data-id="T16_6">Şi, în adevăr, evlavia este mare câştig, dar atunci când ea se îndestulează cu ce are.</span>
<span class="v-num v-7">7&nbsp;</span><span class="v T16_7" data-id="T16_7">Pentru că noi n-am adus nimic în lume, tot aşa cum nici nu putem să scoatem ceva din ea afară;</span>
<span class="v-num v-8">8&nbsp;</span><span class="v T16_8" data-id="T16_8">Ci, având hrană şi îmbrăcăminte cu acestea vom fi îndestulaţi.</span>
<span class="v-num v-9">9&nbsp;</span><span class="v T16_9" data-id="T16_9">Cei ce vor să se îmbogăţească, dimpotrivă, cad în ispită şi în cursă şi în multe pofte nebuneşti şi vătămătoare, ca unele care cufundă pe oameni în ruină şi în pierzare.</span>
<span class="v-num v-10">10&nbsp;</span><span class="v T16_10" data-id="T16_10">Că iubirea de argint este rădăcina tuturor relelor şi cei ce au poftit-o cu înfocare au rătăcit de la credinţă, şi s-au străpuns cu multe dureri.</span>
<span class="v-num v-11">11&nbsp;</span><span class="v T16_11" data-id="T16_11">Dar tu, o, omule al lui Dumnezeu, fugi de acestea şi urmează dreptatea, evlavia, credinţa, dragostea, răbdarea, blândeţea.</span>
<span class="v-num v-12">12&nbsp;</span><span class="v T16_12" data-id="T16_12">Luptă-te lupta cea bună a credinţei, cucereşte viaţa veşnică la care ai fost chemat şi pentru care ai dat bună mărturie înaintea multor martori.</span>
<span class="v-num v-13">13&nbsp;</span><span class="v T16_13" data-id="T16_13">Îţi poruncesc înaintea lui Dumnezeu, Cel ce aduce toate la viaţă, şi înaintea lui Iisus Hristos, Cel ce, în faţa lui Ponţiu Pilat, a mărturisit mărturisirea cea bună:</span>
<span class="v-num v-14">14&nbsp;</span><span class="v T16_14" data-id="T16_14">Să păzeşti porunca fără pată, fără vină, până la arătarea Domnului nostru Iisus Hristos,</span>
<span class="v-num v-15">15&nbsp;</span><span class="v T16_15" data-id="T16_15">Pe care, la timpul cuvenit, o va arăta fericitul şi singurul Stăpânitor, Împăratul împăraţilor şi Domnul domnilor,</span>
<span class="v-num v-16">16&nbsp;</span><span class="v T16_16" data-id="T16_16">Cel ce singur are nemurire şi locuieşte întru lumină neapropiată; pe Care nu L-a văzut nimeni dintre oameni, nici nu poate să-L vadă; a Căruia este cinstea şi puterea veşnică! Amin.</span>
<span class="v-num v-17">17&nbsp;</span><span class="v T16_17" data-id="T16_17">Celor bogaţi în veacul de acum porunceşte-le să nu se semeţească, nici să-şi pună nădejdea în bogăţia cea nestatornică, ci în Dumnezeul cel viu, Care ne dă cu belşug toate, spre îndulcirea noastră,</span>
<span class="v-num v-18">18&nbsp;</span><span class="v T16_18" data-id="T16_18">Să facă ce e bine, să se înavuţească în fapte bune, să fie darnici, să fie cu inimă largă,</span>
<span class="v-num v-19">19&nbsp;</span><span class="v T16_19" data-id="T16_19">Agonisindu-şi lor bună temelie în veacul viitor, ca să dobândească, cu adevărat, viaţa veşnică.</span>
<span class="v-num v-20">20&nbsp;</span><span class="v T16_20" data-id="T16_20">O, Timotei, păzeşte comoara ce ţi s-a încredinţat, depărtându-te de vorbirile deşarte şi lumeşti şi de împotrivirile ştiinţei mincinoase,</span>
<span class="v-num v-21">21&nbsp;</span><span class="v T16_21" data-id="T16_21">Pe care unii, mărturisind-o, au rătăcit de la credinţă. Harul fie cu tine! Amin.</span>
</div>
</div>
<div class="footnotes">

</div>

<div class="footer"><div class="nav">
<a class="prev" href="T15.html">&lt;</a>
<a class="home" href="index.html">=</a>
<a class="next" href="T21.html">&gt;</a>
</div></div>
</body>
</html>