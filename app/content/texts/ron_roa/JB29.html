<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOV 29 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JB.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="JB.html">CARTEA LUI IOV 29</a><a class="prev" href="JB28.html">&lt;</a>
<a class="home" href="index.html">=</a>
<a class="next" href="JB30.html">&gt;</a>
</div></div>
<div class="section chapter JB JB29 ron_roa ron " dir="ltr" lang="ro" data-id="JB29" data-nextid="JB30" data-previd="JB28">
<div class="c">29</div>
<div class="p">
<span class="v-num v-1">1&nbsp;</span><span class="v JB29_1" data-id="JB29_1">Iar Iov, mergând mai departe, a grăit în parabolă, zicând:</span>
<span class="v-num v-2">2&nbsp;</span><span class="v JB29_2" data-id="JB29_2">"O, cine mă va'ntoarce în lunile din urmă, în zilele-mi păzite de Însuşi Dumnezeu,</span>
<span class="v-num v-3">3&nbsp;</span><span class="v JB29_3" data-id="JB29_3">când facla Lui cea vie pe frunte-mi strălucea, când cu a Lui lumină umblam prin întuneric,</span>
<span class="v-num v-4">4&nbsp;</span><span class="v JB29_4" data-id="JB29_4">când drumurile toate plesneau sub paşii mei şi Domnul sta de veghe deasupra casei mele,</span>
<span class="v-num v-5">5&nbsp;</span><span class="v JB29_5" data-id="JB29_5">când eu eram o zare de munţi împăduriţi şi'n jurul meu, de-a roata, şedeau copiii mei,</span>
<span class="v-num v-6">6&nbsp;</span><span class="v JB29_6" data-id="JB29_6">când drumurile mele erau scăldate'n unt şi munţii mei, izvoare cu revărsări de lapte?</span>
<span class="v-num v-7">7&nbsp;</span><span class="v JB29_7" data-id="JB29_7">Atunci, când dimineaţa ieşeam eu în cetate şi'n piaţa largă scaun înalt mi se punea,</span>
<span class="v-num v-8">8&nbsp;</span><span class="v JB29_8" data-id="JB29_8">văzându-mă, cei tineri pe-alături se fereau, în vreme ce bătrânii se ridicau tăcuţi;</span>
<span class="v-num v-9">9&nbsp;</span><span class="v JB29_9" data-id="JB29_9">fruntaşii peste gloate'ncetau să mai vorbească, făcând în preajmă semne cu degetul la gură.</span>
<span class="v-num v-10">10&nbsp;</span><span class="v JB29_10" data-id="JB29_10">Vorbeam, şi-ascultătorii mă fericeau în gând, cu limba umezită călcându-şi pe gâtlej;</span>
<span class="v-num v-11">11&nbsp;</span><span class="v JB29_11" data-id="JB29_11">mă auzeau cu-auzul, mă fericeau cu mintea, iar ochiul, dând de mine, se abătea din drum.</span>
<span class="v-num v-12">12&nbsp;</span><span class="v JB29_12" data-id="JB29_12">Că-am mântuit sărmanul din mâna celui tare şi-am ajutat orfanul lipsit de ajutor;</span>
<span class="v-num v-13">13&nbsp;</span><span class="v JB29_13" data-id="JB29_13">cel ce era să piară mă binecuvânta, şi binecuvântare din sufletul vădanei.</span>
<span class="v-num v-14">14&nbsp;</span><span class="v JB29_14" data-id="JB29_14">Dreptatea era zilnic îmbrăcămintea mea, cu judecata ca'ntr'un veşmânt mă'nfăşuram.</span>
<span class="v-num v-15">15&nbsp;</span><span class="v JB29_15" data-id="JB29_15">Eram pe lume ochiul celor lipsiţi de văz, piciorul celor şchiopi;</span>
<span class="v-num v-16">16&nbsp;</span><span class="v JB29_16" data-id="JB29_16">pe-atunci neputincioşii aveau în mine tată, pricini necunoscute tot eu le cercetam;</span>
<span class="v-num v-17">17&nbsp;</span><span class="v JB29_17" data-id="JB29_17">măselele din gură zdrobeam celor nedrepţi, din dinţii lor amarnici eu prada le-o smulgeam.</span>
<span class="v-num v-18">18&nbsp;</span><span class="v JB29_18" data-id="JB29_18">Şi îmi ziceam: Cu vremea o să sporesc în vârstă şi, ca finicu'n bucium, ani mulţi îi voi trăi;</span>
<span class="v-num v-19">19&nbsp;</span><span class="v JB29_19" data-id="JB29_19">adâncul rădăcinii spre apă mi se'ntinde în timp ce roua cade şi stă pe holda mea.</span>
<span class="v-num v-20">20&nbsp;</span><span class="v JB29_20" data-id="JB29_20">Mărirea mea de-a pururi se înnoieşte'n mine şi se'ntăreşte arcul pe care-l ţin în mână...</span>
<span class="v-num v-21">21&nbsp;</span><span class="v JB29_21" data-id="JB29_21">Pe-atunci ascultătorii la mine luau aminte, la sfatul meu tăceau;</span>
<span class="v-num v-22">22&nbsp;</span><span class="v JB29_22" data-id="JB29_22">mai mult decât vorbisem n'aveau nimic de spus, cuprinşi de bucurie când iarăşi le grăiam.</span>
<span class="v-num v-23">23&nbsp;</span><span class="v JB29_23" data-id="JB29_23">Aşa precum pământu'nsetat aşteaptă ploaia, tot astfel ei, cu toţii, ca eu să le vorbesc.</span>
<span class="v-num v-24">24&nbsp;</span><span class="v JB29_24" data-id="JB29_24">De surâdeam spre dânşii, nu cutezau să creadă, lumina feţei mele ei n'o slăbeau din ochi;</span>
<span class="v-num v-25">25&nbsp;</span><span class="v JB29_25" data-id="JB29_25">le alegeam cărarea şi le stăteam în frunte, trăind precum un rege în mijlocul oştirii, de vreme ce'ntristaţii m'aveau mângâietor.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JB28.html">&lt;</a>
<a class="home" href="index.html">=</a>
<a class="next" href="JB30.html">&gt;</a>
</div></div>
</body>
</html>