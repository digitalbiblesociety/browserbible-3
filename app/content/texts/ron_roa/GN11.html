<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FACEREA ÎNTÂIA CARTE A LUI MOISE 11 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="GN.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="GN.html">FACEREA ÎNTÂIA CARTE A LUI MOISE 11</a><a class="prev" href="GN10.html">&lt;</a>
<a class="home" href="index.html">=</a>
<a class="next" href="GN12.html">&gt;</a>
</div></div>
<div class="section chapter GN GN11 ron_roa ron " dir="ltr" lang="ro" data-id="GN11" data-nextid="GN12" data-previd="GN10">
<div class="c">11</div>
<div class="p">
<span class="v-num v-1">1&nbsp;</span><span class="v GN11_1" data-id="GN11_1">Pământu'ntreg avea pe-atunci o singură limbă şi aceleaşi cuvinte .</span>
<span class="v-num v-2">2&nbsp;</span><span class="v GN11_2" data-id="GN11_2">Şi a fost că, pornind din părţile Răsăritului, oamenii au găsit un şes în ţara Şinear şi s'au aşezat acolo.</span>
<span class="v-num v-3">3&nbsp;</span><span class="v GN11_3" data-id="GN11_3">Şi au zis unul către altul: "Hai să facem cărămizi şi să le ardem în foc!" Şi au folosit cărămida în loc de piatră, iar smoala în loc de var.</span>
<span class="v-num v-4">4&nbsp;</span><span class="v GN11_4" data-id="GN11_4">Şi au zis: "Hai să ne clădim un oraş şi un turn al cărui vârf să ajungă la cer, şi să ne facem un nume, ca să nu mai fim împrăştiaţi pe faţa 'ntregului pământ!"</span>
<span class="v-num v-5">5&nbsp;</span><span class="v GN11_5" data-id="GN11_5">Şi S'a pogorât Domnul să vadă cetatea şi turnul pe care-l zideau fiii oamenilor.</span>
<span class="v-num v-6">6&nbsp;</span><span class="v GN11_6" data-id="GN11_6">Şi a zis Domnul: "Iată că ei sunt un singur popor şi au toţi o singură limbă; şi acesta-i doar începutul a ceea ce vor face; de-acum nu se vor mai opri de la tot ceea ce şi-au pus în gând să facă.</span>
<span class="v-num v-7">7&nbsp;</span><span class="v GN11_7" data-id="GN11_7">Hai să ne pogorâm şi acolo să le încâlcim graiul, pentru ca unul altuia să nu-şi mai înţeleagă limba".</span>
<span class="v-num v-8">8&nbsp;</span><span class="v GN11_8" data-id="GN11_8">Şi de acolo i-a împrăştiat Domnul pe faţa 'ntregului pământ şi ei au încetat să mai zidească cetatea şi turnul.</span>
<span class="v-num v-9">9&nbsp;</span><span class="v GN11_9" data-id="GN11_9">E pricina pentru care cetatea aceea s'a numit Babilon , pentru că acolo a încâlcit Domnul limbile a tot pământul şi de acolo i-a împrăştiat Domnul Dumnezeu pe toată faţa pământului .</span>
<span class="v-num v-10">10&nbsp;</span><span class="v GN11_10" data-id="GN11_10">Iată-i acum pe urmaşii lui Sem : Sem era de o sută de ani când i s'a născut Arfaxad, la doi ani după potop.</span>
<span class="v-num v-11">11&nbsp;</span><span class="v GN11_11" data-id="GN11_11">După naşterea lui Arfaxad, Sem a mai trăit cinci sute de ani şi i s'au născut fii şi fiice; şi a murit.</span>
<span class="v-num v-12">12&nbsp;</span><span class="v GN11_12" data-id="GN11_12">Arfaxad a trăit o sută treizeci şi cinci de ani şi atunci i s'a născut Cainan. După naşterea lui Cainan, Arfaxad a mai trăit trei sute treizeci de ani şi i s'au născut fii şi fiice; şi a murit.</span>
<span class="v-num v-13">13&nbsp;</span><span class="v GN11_13" data-id="GN11_13">Cainan a trăit o sută treizeci de ani şi atunci i s'a născut Şelah. După naşterea lui Şelah, Cainan a mai trăit trei sute treizeci de ani şi i s'au născut fii şi fiice; şi a murit.</span>
<span class="v-num v-14">14&nbsp;</span><span class="v GN11_14" data-id="GN11_14">Şelah a trăit o sută treizeci de ani şi atunci i s'a născut Ever.</span>
<span class="v-num v-15">15&nbsp;</span><span class="v GN11_15" data-id="GN11_15">Iar după naşterea lui Ever, Şelah a mai trăit trei sute treizeci de ani şi i s'au născut fii şi fiice; şi a murit.</span>
<span class="v-num v-16">16&nbsp;</span><span class="v GN11_16" data-id="GN11_16">Ever a trăit o sută treizeci şi patru de ani şi atunci i s'a născut Peleg.</span>
<span class="v-num v-17">17&nbsp;</span><span class="v GN11_17" data-id="GN11_17">Iar după naşterea lui Peleg, Ever a mai trăit două sute şaptezeci de ani şi i s'au născut fii şi fiice; şi a murit.</span>
<span class="v-num v-18">18&nbsp;</span><span class="v GN11_18" data-id="GN11_18">Peleg a trăit o sută treizeci de ani şi atunci i s'a născut Reu.</span>
<span class="v-num v-19">19&nbsp;</span><span class="v GN11_19" data-id="GN11_19">Iar după naşterea lui Reu, Peleg a mai trăit două sute nouă ani şi i s'au născut fii şi fiice; şi a murit.</span>
<span class="v-num v-20">20&nbsp;</span><span class="v GN11_20" data-id="GN11_20">Ragav a trăit o sută treizeci şi doi de ani şi atunci i s'a născut Serug.</span>
<span class="v-num v-21">21&nbsp;</span><span class="v GN11_21" data-id="GN11_21">Iar după naşterea lui Serug, Ragav a mai trăit două sute şapte ani şi i s'au născut fii şi fiice; şi a murit.</span>
<span class="v-num v-22">22&nbsp;</span><span class="v GN11_22" data-id="GN11_22">Serug a trăit o sută treizeci de ani şi atunci i s'a născut Nahor.</span>
<span class="v-num v-23">23&nbsp;</span><span class="v GN11_23" data-id="GN11_23">Iar după naşterea lui Nahor, Serug a mai trăit două sute de ani şi i s'au născut fii şi fiice; şi a murit.</span>
<span class="v-num v-24">24&nbsp;</span><span class="v GN11_24" data-id="GN11_24">Nahor a trăit şaptezeci şi nouă de ani şi atunci i s'a născut Terah.</span>
<span class="v-num v-25">25&nbsp;</span><span class="v GN11_25" data-id="GN11_25">Iar după naşterea lui Terah, Nahor a mai trăit o sută douăzeci şi cinci de ani şi i s'au născut fii şi fiice; şi a murit.</span>
<span class="v-num v-26">26&nbsp;</span><span class="v GN11_26" data-id="GN11_26">Terah a trăit şaptezeci de ani şi atunci i s'au născut Avram, Nahor şi Haran.</span>
<span class="v-num v-27">27&nbsp;</span><span class="v GN11_27" data-id="GN11_27">Iată-i pe urmaşii lui Terah: lui Terah i s'au născut Avram, Nahor şi Haran. Haran i-a dat naştere lui Lot.</span>
<span class="v-num v-28">28&nbsp;</span><span class="v GN11_28" data-id="GN11_28">Haran a murit în faţa lui Terah, tatăl său, în pământul său de naştere, în Urul Caldeilor .</span>
<span class="v-num v-29">29&nbsp;</span><span class="v GN11_29" data-id="GN11_29">Iar Avram şi Nahor şi-au luat femei; numele femeii lui Avram era Sarai , iar numele femeii lui Nahor era Milca, fata lui Haran, tatăl Milcăi şi al Iscăi.</span>
<span class="v-num v-30">30&nbsp;</span><span class="v GN11_30" data-id="GN11_30">Sarai era stearpă şi nu năştea copii.</span>
<span class="v-num v-31">31&nbsp;</span><span class="v GN11_31" data-id="GN11_31">Şi i-a luat Terah pe Avram, fiul său, şi pe Lot, fiul lui Haran şi nepotul său, şi pe Sarai, nora sa şi femeia lui Avram, fiul său, şi i-a scos din Urul Caldeilor ca să meargă în ţara Canaanului; şi au mers până la Haran şi s'au aşezat acolo.</span>
<span class="v-num v-32">32&nbsp;</span><span class="v GN11_32" data-id="GN11_32">De toate, zilele vieţii lui Terah în pământul Haran au fost două sute cinci ani; şi a murit Terah în Haran.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="GN10.html">&lt;</a>
<a class="home" href="index.html">=</a>
<a class="next" href="GN12.html">&gt;</a>
</div></div>
</body>
</html>