<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A DOUA A REGILOR 21 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="S2.html">Biblia Ortodoxă Română Sinodală (2006)</a><a class="location" href="S2.html">CARTEA A DOUA A REGILOR 21</a><a class="prev" href="S220.html">&lt;</a>
<a class="home" href="index.html">=</a>
<a class="next" href="S222.html">&gt;</a>
</div></div>
<div class="section chapter S2 S221 ron_bor ron " dir="ltr" lang="ron" data-id="S221" data-nextid="S222" data-previd="S220">
<div class="c">21</div>
<div class="p">
<span class="v-num v-1">1&nbsp;</span><span class="v S221_1" data-id="S221_1">În zilele lui David a fost foamete în ţară trei ani, unul după altul. Şi a întrebat David pe Domnul şi Domnul a zis: "Aceasta este din pricina lui Saul şi a casei lui cea însetată de sânge, pentru că el a ucis pe Ghibeoniţi".</span>
<span class="v-num v-2">2&nbsp;</span><span class="v S221_2" data-id="S221_2">Atunci regele a chemat pe Ghibeoniţi şi a vorbit eu ei. Ghibeoniţii însă nu erau din fiii lui Israel, ci rămăşiţe din Amorei, şi Israeliţii le făcuseră jurământ, dar Saul a voit să-i piardă din râvnă pentru fiii lui Israel şi ai lui Iuda.</span>
<span class="v-num v-3">3&nbsp;</span><span class="v S221_3" data-id="S221_3">"Ce să fac pentru voi, a zis David către Ghibeoniţi, şi cu ce să vă împac, ca să binecuvântaţi moştenirea Domnului?"</span>
<span class="v-num v-4">4&nbsp;</span><span class="v S221_4" data-id="S221_4">"Nouă nu ne trebuie nici aur, nici argint de la Saul sau de la casa lui, au răspuns Ghibeoniţii, şi nici nu trebuie să se ucidă cineva din Israel". "Atunci ce voiţi să fac eu pentru voi?" a întrebat din nou David.</span>
<span class="v-num v-5">5&nbsp;</span><span class="v S221_5" data-id="S221_5">"Fiindcă acel om, au răspuns ei regelui, ne-a măcelărit şi a vrut să ne stârpească astfel ca să nu mai fim nici unul în ţinuturile lui Israel,</span>
<span class="v-num v-6">6&nbsp;</span><span class="v S221_6" data-id="S221_6">De aceea, dă-ne din urmaşii acelui om şapte bărbaţi şi noi îi vom spânzura, înaintea Domnului în Ghibeea lui Saul, alesul Domnului". "Vă voi da!", a zis regele.</span>
<span class="v-num v-7">7&nbsp;</span><span class="v S221_7" data-id="S221_7">Dar regele a cruţat pe Mefiboşet, fiul lui Ionatan, fiul lui Saul, pentru jurământul pe numele Domnului, care era între ei, între David şi Ionatan, fiul lui Saul.</span>
<span class="v-num v-8">8&nbsp;</span><span class="v S221_8" data-id="S221_8">A luat însă regele pe cei doi fii pe care Riţpa, fiica lui Aia, îi născuse lui Saul, Armoni şi Mefiboşet, şi pe cei cinci fii pe care Merob, fiica lui Saul, îi născuse lui Adriel, fiul lui Barzilai din Mehola,</span>
<span class="v-num v-9">9&nbsp;</span><span class="v S221_9" data-id="S221_9">şi i-a dat în mâinile Ghibeoniţilor; iar aceştia i-au spânzurat, pe munte, înaintea Domnului; şi au pierit toţi şapte împreună. Ei au fost ucişi în cele dintâi zile ale secerişului orzului.</span>
<span class="v-num v-10">10&nbsp;</span><span class="v S221_10" data-id="S221_10">Atunci Riţpa, fiica lui Aia, a luat sac şi l-a întins pe stâncă în chip de cort şi a şezut de la începutul secerişului până a dat Dumnezeu ploaie din cer şi n-a lăsat să se atingă de ei ziua păsările cerului şi noaptea fiarele câmpului.</span>
<span class="v-num v-11">11&nbsp;</span><span class="v S221_11" data-id="S221_11">Şi i s-a spus lui David ce a făcut Riţpa; fiica lui Aia, concubina lui Saul.</span>
<span class="v-num v-12">12&nbsp;</span><span class="v S221_12" data-id="S221_12">Atunci David s-a dus şi a luat oasele lui Saul şi oasele lui Ionatan, fiul lui, de la locuitorii din Iabeşul Galaadului, pe care aceştia le luaseră pe ascuns din piaţa Bet-Sanului, unde fuseseră spânzurate de Filisteni, când Filistenii uciseseră pe Saul pe muntele Ghilboa.</span>
<span class="v-num v-13">13&nbsp;</span><span class="v S221_13" data-id="S221_13">Şi a strămutat el de acolo oasele lui Saul şi oasele lui Ionatan, fiul lui, şi a adunat şi oasele celor ce fuseseră spânzuraţi;</span>
<span class="v-num v-14">14&nbsp;</span><span class="v S221_14" data-id="S221_14">Şi a îngropat oasele lui Saul şi ale lui Ionatan, fiul lui, şi oasele celor spânzuraţi în ţinutul lui Veniamin, la Ţela, în mormântul lui Chiş, tatăl lui Saul. Şi s-a făcut tot ce a poruncit regele. ţi după aceea S-a milostivit Domnul asupra ţării.</span>
<span class="v-num v-15">15&nbsp;</span><span class="v S221_15" data-id="S221_15">Dar din nou s-a pornit război între Filisteni şi Israeliţi. Şi a ieşit David împreună cu slugile lui şi au luptat cu Filistenii. David însă a obosit.</span>
<span class="v-num v-16">16&nbsp;</span><span class="v S221_16" data-id="S221_16">Atunci Işbi-Benob, unul din urmaşii lui Rafa, a cărui suliţă era de trei sute de sicli de aramă, şi care era încins cu sabie nouă, a vrut să lovească pe David;</span>
<span class="v-num v-17">17&nbsp;</span><span class="v S221_17" data-id="S221_17">Dar i-a ajutat lui David Abişai, fiul Ţeruiei, şi a scăpat Abişai pe David şi a lovit pe filistean şi l-a omorât. Atunci oamenii lui David s-au jurat şi au zis: "Tu să nu mai ieşi cu noi la război, ca să nu se stingă făclia în Israel".</span>
<span class="v-num v-18">18&nbsp;</span><span class="v S221_18" data-id="S221_18">După aceea a fost din nou război cu Filistenii la Gob. Atunci Sibecai Huşatitul a ucis pe Saf, unul din urmaşii lui Rafa.</span>
<span class="v-num v-19">19&nbsp;</span><span class="v S221_19" data-id="S221_19">Şi a mai fost o altă bătălie la Gob cu Filistenii. Atunci Elhanan, fiul lui Iaare Oreghim din Betleem, a ucis pe Goliat din Gat, a cărui coadă de suliţă era ca un sul de la războiul de ţesut.</span>
<span class="v-num v-20">20&nbsp;</span><span class="v S221_20" data-id="S221_20">Şi a mai fost încă o bătălie în Gat. Şi era acolo un om înalt, care avea câte şase degete la mână şi la picioare, în total deci douăzeci şi patru, tot din urmaşii lui Rafa.</span>
<span class="v-num v-21">21&nbsp;</span><span class="v S221_21" data-id="S221_21">Acesta hulea pe Israeliţi, dar l-a ucis Ionatan, fiul lui Şama, fratele lui David.</span>
<span class="v-num v-22">22&nbsp;</span><span class="v S221_22" data-id="S221_22">Toţi aceşti patru oameni erau din neamul lui Rafa, din Gat, şi au căzut de mâna lui David şi a slugilor lui.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="S220.html">&lt;</a>
<a class="home" href="index.html">=</a>
<a class="next" href="S222.html">&gt;</a>
</div></div>
</body>
</html>