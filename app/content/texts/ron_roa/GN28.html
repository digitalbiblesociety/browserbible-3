<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FACEREA ÎNTÂIA CARTE A LUI MOISE 28 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="GN.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="GN.html">FACEREA ÎNTÂIA CARTE A LUI MOISE 28</a><a class="prev" href="GN27.html">&lt;</a>
<a class="home" href="index.html">=</a>
<a class="next" href="GN29.html">&gt;</a>
</div></div>
<div class="section chapter GN GN28 ron_roa ron " dir="ltr" lang="ron" data-id="GN28" data-nextid="GN29" data-previd="GN27">
<div class="c">28</div>
<div class="p">
<span class="v-num v-1">1&nbsp;</span><span class="v GN28_1" data-id="GN28_1">Atunci Isaac l-a chemat pe Iacob, l-a binecuvântat şi i-a poruncit, zicând: "Tu nu-ţi veilua femeie dintre fetele Canaaneenilor;</span>
<span class="v-num v-2">2&nbsp;</span><span class="v GN28_2" data-id="GN28_2">scoală-teşi mergi în Mesopotamia, în casa lui Batuel, tatăl mamei tale, şi acolo ia-ţi femeie dintre fetele lui Laban, fratele mamei tale;</span>
<span class="v-num v-3">3&nbsp;</span><span class="v GN28_3" data-id="GN28_3">iar Dumnezeul meu să te binecuvinteze şi roditor să te facă, şi să te înmulţească, şi tu vei fi întru adunare de neamuri;</span>
<span class="v-num v-4">4&nbsp;</span><span class="v GN28_4" data-id="GN28_4">să-ţi dea binecuvântarea lui Avraam, părintele meu, ţie şi urmaşilor tăi de după tine, ca să stăpâneşti pământul pribegirilor tale, pe care Dumnezeu i l-a dat lui Avraam!"</span>
<span class="v-num v-5">5&nbsp;</span><span class="v GN28_5" data-id="GN28_5">Şi'n felul acesta l-a trimis Isaac pe Iacob, iar acesta s'a dus în Mesopotamia, la Laban, fiul lui Batuel Arameul şi fratele Rebecăi, mama lui Iacob şi a lui Esau.</span>
<span class="v-num v-6">6&nbsp;</span><span class="v GN28_6" data-id="GN28_6">Iar dacă Esau a văzut că Isaac l-a binecuvântat pe Iacob şi l-a trimis în Mesopotamia să-şi ia femeie de acolo, că binecuvântându-l i-a poruncit, zicând: "Tu nu-ţi vei lua femeie dintre fetele Canaaneenilor",</span>
<span class="v-num v-7">7&nbsp;</span><span class="v GN28_7" data-id="GN28_7">şi că Iacob, ascultându-i pe tatăl său şi pe mama sa, s'a dus în Mesopotamia,</span>
<span class="v-num v-8">8&nbsp;</span><span class="v GN28_8" data-id="GN28_8">şi înţelegând Esau că fetele Canaaneenilor nu-i sunt pe plac lui Isaac, tatăl său,</span>
<span class="v-num v-9">9&nbsp;</span><span class="v GN28_9" data-id="GN28_9">s'a dus la Ismael şi, pe lângă cele două femei ale sale, şi-a luat-o şi pe Mahalat, fata lui Ismael, fiul lui Avraam, şi sora lui Nebaiot.</span>
<span class="v-num v-10">10&nbsp;</span><span class="v GN28_10" data-id="GN28_10">Iar Iacob, ieşind din Beer-Şeba, s'a dus la Haran.</span>
<span class="v-num v-11">11&nbsp;</span><span class="v GN28_11" data-id="GN28_11">Ajungând însă într'un oarecare loc, a rămas acolo pentru noapte, căci asfinţise soarele. Şi luând una din pietrele locului şi punându-şi-o căpătâi, s'a culcat în locul acela.</span>
<span class="v-num v-12">12&nbsp;</span><span class="v GN28_12" data-id="GN28_12">Şi a avut un vis . Iată, o scară era sprijinită pe pământ, al cărei vârf atingea cerul; iar îngerii lui Dumnezeu se suiau şi se pogorau pe ea.</span>
<span class="v-num v-13">13&nbsp;</span><span class="v GN28_13" data-id="GN28_13">Şi iată că Domnul stătea drept în vârful ei şi a zis: "Nu-ţi fie teamă! Eu sunt Domnul, Dumnezeul lui Avraam, părintele tău, şi Dumnezeul lui Isaac. Pământul pe care dormi ţi-l voi da ţie şi urmaşilor tăi.</span>
<span class="v-num v-14">14&nbsp;</span><span class="v GN28_14" data-id="GN28_14">Urmaşii tăi vor fi ca pulberea pământului; te vei întinde la apus şi la răsărit, la miazănoapte şi la miazăzi, şi'ntru tine se vor binecuvânta toate neamurile pământului, şi'ntru urmaşii tăi.</span>
<span class="v-num v-15">15&nbsp;</span><span class="v GN28_15" data-id="GN28_15">Iată, Eu cu tine sunt şi te voi păzi oriunde vei merge; te voi întoarce în ţara aceasta şi nu te voi părăsi până nu voi plini toate câte ţi-am spus".</span>
<span class="v-num v-16">16&nbsp;</span><span class="v GN28_16" data-id="GN28_16">Iar când s'a trezit din somn, Iacob a zis: "Într'adevăr, Domnul este în locul acesta, şi eu n'am ştiut-o!"</span>
<span class="v-num v-17">17&nbsp;</span><span class="v GN28_17" data-id="GN28_17">Şi s'a'nspăimântat şi a zis: "Cât e de înfricoşător locul acesta!; el nu-i altceva decât casa lui Dumnezeu; aceasta e poarta cerului!"</span>
<span class="v-num v-18">18&nbsp;</span><span class="v GN28_18" data-id="GN28_18">Iacob s'a sculat dis-de-dimineaţă, a luat piatra din care-şi făcuse căpătâi, a pus-o stâlp şi a turnat pe vârful ei untdelemn.</span>
<span class="v-num v-19">19&nbsp;</span><span class="v GN28_19" data-id="GN28_19">Şi a numit Iacob locul acela cu numele de Betel ; dar la'nceput cetatea aceea se numea Luz.</span>
<span class="v-num v-20">20&nbsp;</span><span class="v GN28_20" data-id="GN28_20">Şi a făcut Iacob o făgăduinţă, zicând: "De va fi Domnul Dumnezeu cu mine şi mă va păzi în calea aceasta pe care merg, de-mi va da pâine să mănânc şi haine să mă îmbrac</span>
<span class="v-num v-21">21&nbsp;</span><span class="v GN28_21" data-id="GN28_21">şi de mă voi întoarce sănătos la casa tatălui meu, atunci El, Domnul, va fi Dumnezeul meu,</span>
<span class="v-num v-22">22&nbsp;</span><span class="v GN28_22" data-id="GN28_22">iar piatra aceasta, pe care am pus-o stâlp, va fi pentru mine casă a lui Dumnezeu, şi din toate câte-mi vei da Tu mie Îţi voi da zeciuială".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="GN27.html">&lt;</a>
<a class="home" href="index.html">=</a>
<a class="next" href="GN29.html">&gt;</a>
</div></div>
</body>
</html>