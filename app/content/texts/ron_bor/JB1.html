<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOV 1 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JB.html">Biblia Ortodoxă Română Sinodală (2006)</a><a class="location" href="JB.html">CARTEA LUI IOV 1</a><a class="prev" href="ET10.html">&lt;</a>
<a class="home" href="index.html">=</a>
<a class="next" href="JB2.html">&gt;</a>
</div></div>
<div class="section chapter JB JB1 ron_bor ron " dir="ltr" lang="ro" data-id="JB1" data-nextid="JB2" data-previd="ET10">
<div class="mt">CARTEA LUI IOV</div>
<div class="c">1</div>
<div class="p">
<span class="v-num v-1">1&nbsp;</span><span class="v JB1_1" data-id="JB1_1">Era odată în ţinutul Uz un om pe care îl chema Iov şi acest om era fără prihană şi drept; se temea de Dumnezeu şi se ferea de ce este rău.</span>
<span class="v-num v-2">2&nbsp;</span><span class="v JB1_2" data-id="JB1_2">Şi i s-au născut şapte feciori şi trei fete.</span>
<span class="v-num v-3">3&nbsp;</span><span class="v JB1_3" data-id="JB1_3">El avea şapte mii de oi, trei mii de cămile, cinci sute de perechi de boi şi cinci sute de asini şi mulţime mare de slugi. Şi omul acesta era cel mai de seamă dintre toţi răsăritenii.</span>
<span class="v-num v-4">4&nbsp;</span><span class="v JB1_4" data-id="JB1_4">Feciorii lui se duceau unul la altul şi făceau ospeţe în casele lor, fiecare la ziua lui, şi trimiteau să cheme pe surorile lor ca să mănânce şi să bea cu ei.</span>
<span class="v-num v-5">5&nbsp;</span><span class="v JB1_5" data-id="JB1_5">Şi apoi, când isprăveau zilele petrecerii lor, Iov chema şi sfinţea pe feciorii săi şi se scula dis-de-dimineaţă şi aducea arderi de tot, după numărul lor al tuturor, căci Iov zicea: "Se poate ca feciorii mei să fi păcătuit şi să fi cugetat cu păcat împotriva lui Dumnezeu". Şi aşa făcea Iov mereu.</span>
<span class="v-num v-6">6&nbsp;</span><span class="v JB1_6" data-id="JB1_6">Dar într-o zi îngerii lui Dumnezeu s-au înfăţişat înaintea Domnului şi Satan a venit şi el printre ei.</span>
<span class="v-num v-7">7&nbsp;</span><span class="v JB1_7" data-id="JB1_7">Atunci Domnul a zis către Satan: "De unde vii?" Iar Satan a răspuns Domnului şi a zis: "Am dat târcoale pe pământ şi m-am plimbat în sus şi în jos".</span>
<span class="v-num v-8">8&nbsp;</span><span class="v JB1_8" data-id="JB1_8">Şi Domnul a zis către Satan: "Te-ai uitat la robul Meu Iov, că nu este nici unul ca el pe pământ fără prihană şi drept şi temător de Dumnezeu şi care să se ferească de ce este rău?"</span>
<span class="v-num v-9">9&nbsp;</span><span class="v JB1_9" data-id="JB1_9">Dar Satan a răspuns Domnului şi a zis: "Ore degeaba se teme Iov de Dumnezeu?</span>
<span class="v-num v-10">10&nbsp;</span><span class="v JB1_10" data-id="JB1_10">N-ai făcut Tu gard în jurul lui şi în jurul casei lui şi în jurul a tot ce este al lui, în toate părţile şi ai binecuvântat lucrul mâinilor lui şi turmele lui au umplut pământul?</span>
<span class="v-num v-11">11&nbsp;</span><span class="v JB1_11" data-id="JB1_11">Dar ia întinde mâna Ta şi atinge-Te de tot ce este al lui, să vedem dacă nu Te va blestema în faţă!"</span>
<span class="v-num v-12">12&nbsp;</span><span class="v JB1_12" data-id="JB1_12">Atunci Domnul a zis către Satan: "Iată, tot ce are el este în puterea ta; numai asupra lui să nu întinzi mâna ta". Şi Satan a pierit din faţa lui Dumnezeu.</span>
<span class="v-num v-13">13&nbsp;</span><span class="v JB1_13" data-id="JB1_13">Şi într-o zi, când feciorii şi fetele lui Iov mâncau şi beau vin în casa fratelui lor mai mare,</span>
<span class="v-num v-14">14&nbsp;</span><span class="v JB1_14" data-id="JB1_14">A sosit un vestitor la Iov şi i-a spus: "Boii erau la arătură şi asinele păşteau pe lângă ei;</span>
<span class="v-num v-15">15&nbsp;</span><span class="v JB1_15" data-id="JB1_15">Atunci Sabeenii au năvălit asupra lor, au pus mâna pe vite, şi pe robi i-au trecut prin ascuţişul sabiei. Şi am scăpat numai eu singur şi am venit să-ţi dau de veste!"</span>
<span class="v-num v-16">16&nbsp;</span><span class="v JB1_16" data-id="JB1_16">Nu a sfârşit vorba bine şi altul a sosit şi a spus: "Focul lui Dumnezeu a căzut din cer şi a ars oile tale şi pe robii tăi şi i-a mistuit. Şi am scăpat numai eu singur şi am venit să-ţi dau de veste!"</span>
<span class="v-num v-17">17&nbsp;</span><span class="v JB1_17" data-id="JB1_17">Nu a sfârşit vorba bine şi altul a sosit şi a spus: "Caldeii, împărţiţi în trei cete, au dat năvală peste cămilele tale şi le-au ridicat şi pe robi i-au trecut prin ascuţişul sabiei. Şi am scăpat numai eu singur şi am venit să-ţi dau de veste!"</span>
<span class="v-num v-18">18&nbsp;</span><span class="v JB1_18" data-id="JB1_18">Nu sfârşise vorba bine şi altul a sosit şi a spus: "Feciorii tăi şi fetele tale mâncau şi beau vin în casa fratelui lor mai mare,</span>
<span class="v-num v-19">19&nbsp;</span><span class="v JB1_19" data-id="JB1_19">Şi iată că un vânt puternic s-a stârnit dinspre pustiu şi a izbit în cele patru colţuri ale casei şi casa s-a prăbuşit peste tineri şi ei au murit. Şi am scăpat numai eu singur şi am venit să-ţi dau de veste".</span>
<span class="v-num v-20">20&nbsp;</span><span class="v JB1_20" data-id="JB1_20">Atunci Iov s-a sculat şi-a sfâşiat veşmântul, s-a ras pe cap şi, căzând la pământ, s-a închinat,</span>
<span class="v-num v-21">21&nbsp;</span><span class="v JB1_21" data-id="JB1_21">Şi a rostit: "Gol am ieşit din pântecele mamei mele şi gol mă voi întoarce în pământ! Domnul a dat, Domnul a luat; fie numele Domnului binecuvântat!"</span>
<span class="v-num v-22">22&nbsp;</span><span class="v JB1_22" data-id="JB1_22">Şi întru toate acestea, Iov nu a păcătuit şi nu a rostit nici un cuvânt de hulă împotriva lui Dumnezeu.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="ET10.html">&lt;</a>
<a class="home" href="index.html">=</a>
<a class="next" href="JB2.html">&gt;</a>
</div></div>
</body>
</html>