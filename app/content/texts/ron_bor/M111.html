<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNTÂI A MACABEILOR 11 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="M1.html">Biblia Ortodoxă Română Sinodală (2006)</a><a class="location" href="M1.html">CARTEA ÎNTÂI A MACABEILOR 11</a><a class="prev" href="M110.html">&lt;</a>
<a class="home" href="index.html">=</a>
<a class="next" href="M112.html">&gt;</a>
</div></div>
<div class="section chapter M1 M111 ron_bor ron " dir="ltr" lang="ro" data-id="M111" data-nextid="M112" data-previd="M110">
<div class="c">11</div>
<div class="p">
<span class="v-num v-1">1&nbsp;</span><span class="v M111_1" data-id="M111_1">Iar regele Egiptului a adunat puteri multe, ca nisipul de pe ţărmurile mării, şi corăbii multe şi a încercat să ia domnia lui Alexandru cu vicleşug şi să o adauge la stăpânirea sa.</span>
<span class="v-num v-2">2&nbsp;</span><span class="v M111_2" data-id="M111_2">Şi a ieşit în Siria cu cuvinte de pace şi cei din cetăţi îi deschideau porţile şi-i ieşeau înainte, că era porunca regelui Alexandru să iasă înaintea lui, pentru că acela îi era socru.</span>
<span class="v-num v-3">3&nbsp;</span><span class="v M111_3" data-id="M111_3">Iar Ptolomeu, când intra în cetăţi, punea pază de ostaşi în fiecare cetate.</span>
<span class="v-num v-4">4&nbsp;</span><span class="v M111_4" data-id="M111_4">Şi când s-a apropiat de Azot, i s-a arătat capiştea lui Dagon arsă, şi Azotul şi cele de primprejurul lui stricate şi trupurile lepădate şi pe cei pe care i-a ars în război, că erau făcute grămezi de ei în calea lui.</span>
<span class="v-num v-5">5&nbsp;</span><span class="v M111_5" data-id="M111_5">Şi au spus regelui cele ce a făcut Ionatan, ca să-l învinovăţească, însă regele a tăcut.</span>
<span class="v-num v-6">6&nbsp;</span><span class="v M111_6" data-id="M111_6">Şi l-a întâmpinat Ionatan în Iafa cu mărire, s-au închinat unul altuia şi au poposit acolo.</span>
<span class="v-num v-7">7&nbsp;</span><span class="v M111_7" data-id="M111_7">Şi a mers Ionatan cu regele până la râul ce se cheamă Elefteros şi s-a întors în Ierusalim.</span>
<span class="v-num v-8">8&nbsp;</span><span class="v M111_8" data-id="M111_8">Iar regele Ptolomeu, supunând cetăţile cele de pe lângă mare, până la Seleucia cea de lângă mare, cugeta asupra lui Alexandru planuri rele.</span>
<span class="v-num v-9">9&nbsp;</span><span class="v M111_9" data-id="M111_9">Şi a trimis soli la regele Dimitrie, zicând: "Vino să punem între noi legătură şi-ţi voi da ţie pe fata mea, pe care o ţine Alexandru, şi vei împărăţi în locul tatălui tău,</span>
<span class="v-num v-10">10&nbsp;</span><span class="v M111_10" data-id="M111_10">Că-mi pare rău că i-am dat pe fiica mea, că u căutat să mă omoare".</span>
<span class="v-num v-11">11&nbsp;</span><span class="v M111_11" data-id="M111_11">Şi a grăit rău asupra lui, pentru că poftea el domnia lui.</span>
<span class="v-num v-12">12&nbsp;</span><span class="v M111_12" data-id="M111_12">Şi luându-şi fata, a dat-o lui Dimitrie. Astfel el a rupt rudenia cu Alexandru, şi s-a vădit vrăjmăşia lor.</span>
<span class="v-num v-13">13&nbsp;</span><span class="v M111_13" data-id="M111_13">Şi a intrat Ptolomeu în Antiohia şi a pus două steme pe capul său, a Asiei şi a Egiptului.</span>
<span class="v-num v-14">14&nbsp;</span><span class="v M111_14" data-id="M111_14">Iar Alexandru era în Cilicia în vremurile acelea, că nu vrea să rămână sub ascultarea lui cei din locurile acelea.</span>
<span class="v-num v-15">15&nbsp;</span><span class="v M111_15" data-id="M111_15">Şi a auzit Alexandru, şi a venit împotriva lui cu război şi a ieşit Ptolomeu şi l-a întâmpinat cu mână tare şi l-a înfrânt.</span>
<span class="v-num v-16">16&nbsp;</span><span class="v M111_16" data-id="M111_16">Şi a fugit Alexandru în Arabia, ca să scape acolo, iar regele Ptolomeu s-a înălţat.</span>
<span class="v-num v-17">17&nbsp;</span><span class="v M111_17" data-id="M111_17">Şi a luat Zabdiel arabul capul lui Alexandru şi l-a trimis lui Ptolomeu.</span>
<span class="v-num v-18">18&nbsp;</span><span class="v M111_18" data-id="M111_18">Şi regele Ptolomeu a murit a treia zi, şi ostaşii care erau în cetăţi au fost ucişi de către locuitori.</span>
<span class="v-num v-19">19&nbsp;</span><span class="v M111_19" data-id="M111_19">Şi s-a înălţat regele Dimitrie în anul o sută şaizeci şi şapte.</span>
<span class="v-num v-20">20&nbsp;</span><span class="v M111_20" data-id="M111_20">În zilele acelea a adunat Ionatan pe cei din Iuda, ca să cucerească cetatea din Ierusalim şi a aşezat împotriva ei multe maşini de război.</span>
<span class="v-num v-21">21&nbsp;</span><span class="v M111_21" data-id="M111_21">Şi au mers oarecare bărbaţi fără de lege, care îşi pizmuiau neamul, la rege şi i-au spus că Ionatan este cu oştire împrejurul cetăţii;</span>
<span class="v-num v-22">22&nbsp;</span><span class="v M111_22" data-id="M111_22">Iar el auzind, s-a mâniat şi, îndată purcezând, a venit la Ptolemaida şi a scris lui Ionatan să nu stea cu oştirea împrejurul cetăţii, ci degrabă să vină la el în Ptolemaida, să se întâlnească.</span>
<span class="v-num v-23">23&nbsp;</span><span class="v M111_23" data-id="M111_23">Şi dacă a auzit Ionatan, a poruncit să stea cu oştirile împrejurul cetăţii şi a ales din cei mai bătrâni ai lui Israel şi din preoţi şi a înfruntat primejdia.</span>
<span class="v-num v-24">24&nbsp;</span><span class="v M111_24" data-id="M111_24">Şi luând argint şi aur şi haine şi alte daruri multe, a mers la rege în Ptolemaida, şi a aflat trecere înaintea lui.</span>
<span class="v-num v-25">25&nbsp;</span><span class="v M111_25" data-id="M111_25">Şi deşi-l pârau câţiva oameni ai fărădelegii dintre Iudei,</span>
<span class="v-num v-26">26&nbsp;</span><span class="v M111_26" data-id="M111_26">Regele i-a făcut precum au făcut şi cei mai înainte de el şi l-a înălţat înaintea tuturor prietenilor săi.</span>
<span class="v-num v-27">27&nbsp;</span><span class="v M111_27" data-id="M111_27">Şi i-a întărit lui arhieria şi altele câte a avut mai înainte spre cinste, şi l-a pus pe el printre prietenii cei mai de frunte.</span>
<span class="v-num v-28">28&nbsp;</span><span class="v M111_28" data-id="M111_28">Şi s-a rugat Ionatan regelui să scutească Iuda de bir şi cele trei ţinuturi şi Samaria, şi i-a făgăduit în schimb trei sute de talanţi.</span>
<span class="v-num v-29">29&nbsp;</span><span class="v M111_29" data-id="M111_29">Şi a plăcut regelui şi a scris lui Ionatan scrisori despre toate acestea, care erau aşa:</span>
<span class="v-num v-30">30&nbsp;</span><span class="v M111_30" data-id="M111_30">Regele Dimitrie, fratelui Ionatan şi neamului iudeu, bucurie!</span>
<span class="v-num v-31">31&nbsp;</span><span class="v M111_31" data-id="M111_31">Copia scrisorii pe care am scris-o lui Lastene, rudenia noastră, pentru voi, am scris-o şi vouă, ca să ştiţi, şi este aşa:</span>
<span class="v-num v-32">32&nbsp;</span><span class="v M111_32" data-id="M111_32">Regele Dimitrie lui Lastene părintele său, bucurie!</span>
<span class="v-num v-33">33&nbsp;</span><span class="v M111_33" data-id="M111_33">Neamului Iudeilor, prietenilor şi aliaţilor noştri credincioşi, am judecat să le facem bine pentru bunăvoinţa lor către noi.</span>
<span class="v-num v-34">34&nbsp;</span><span class="v M111_34" data-id="M111_34">Le-am întărit şi hotarele Iudeii şi cele trei ţinuturi: Efraim şi Lida şi Ramataim, care s-au adăugat Iudeii de la Samaria, şi toate câte se hotărăsc cu ele; tuturor celor ce aduc jertfă în Ierusalim le facem scutire de dăjdiile ce lua de la ei mai înainte regele pe an, din roadele pământului şi din fructele pomilor.</span>
<span class="v-num v-35">35&nbsp;</span><span class="v M111_35" data-id="M111_35">Şi celelalte care ni se cad nouă, zeciuielile şi vămile şi lacurile cele de sare şi dăjdiile pentru rege care se cad nouă, toate de ajutor le îngăduim lor.</span>
<span class="v-num v-36">36&nbsp;</span><span class="v M111_36" data-id="M111_36">Şi nici una dintr-acestea nu se va călca de acum înainte în toată vremea.</span>
<span class="v-num v-37">37&nbsp;</span><span class="v M111_37" data-id="M111_37">Acum dar aveţi grijă ca să faceţi hrisov de acestea, care să se dea lui Ionatan şi să se pună în muntele cel sfânt într-un loc de unde să se poată vedea.</span>
<span class="v-num v-38">38&nbsp;</span><span class="v M111_38" data-id="M111_38">Iar văzând regele Dimitrie că este linişte în ţară şi nimeni nu i se împotriveşte, a slobozit pe toţi ostaşii săi, pe fiecare la locul său, afară de ostaşii cei străini, pe care-i adunase din insulele neamurilor. Dar atunci s-au făcut vrăjmaşe lui toate oştirile care fuseseră în slujba părinţilor lui.</span>
<span class="v-num v-39">39&nbsp;</span><span class="v M111_39" data-id="M111_39">Trifon, cel care fusese mai înainte între cei ai lui Alexandru, văzând că toate oştirile cârtesc asupra lui Dimitrie, a mers la arabul Iamblic, care creştea pe Antioh, copilul lui Alexandru,</span>
<span class="v-num v-40">40&nbsp;</span><span class="v M111_40" data-id="M111_40">Şi l-a rugat să-i dea copilul ca să-l pună rege în locul tatălui său. I-a spus apoi câte a făcut Dimitrie şi neînţelegerea pe care o au oştirile lui cu el şi a rămas acolo multe zile.</span>
<span class="v-num v-41">41&nbsp;</span><span class="v M111_41" data-id="M111_41">Şi a trimis Ionatan la regele Dimitrie ca să-i scoată pe cei din cetatea Ierusalimului şi pe cei din cetăţile cele întărite, că porneau război împotriva lui Israel.</span>
<span class="v-num v-42">42&nbsp;</span><span class="v M111_42" data-id="M111_42">Şi a trimis Dimitrie la Ionatan, zicând: "Nu numai acestea îţi voi face ţie şi neamului tău, ei cu mărire te voi mări pe tine şi pe neamul tău, de voi avea vreme bună.</span>
<span class="v-num v-43">43&nbsp;</span><span class="v M111_43" data-id="M111_43">Acum dar lucru bun vei face de-mi vei trimite bărbaţi care să mă ajute, că s-au viclenit asupra mea toate oştirile mele".</span>
<span class="v-num v-44">44&nbsp;</span><span class="v M111_44" data-id="M111_44">Şi i-a trimis Ionatan trei mii de voinici aleşi la Antiohia, şi au venit la rege, şi s-a veselit regele de venirea lor.</span>
<span class="v-num v-45">45&nbsp;</span><span class="v M111_45" data-id="M111_45">Că s-au adunat cei din cetate, în mijlocul cetăţii, ca la vreo sută douăzeci de mii de bărbaţi şi voiau să-l omoare pe rege.</span>
<span class="v-num v-46">46&nbsp;</span><span class="v M111_46" data-id="M111_46">Şi a fugit regele în palat şi au cuprins cei din cetate căile cetăţii şi au început războiul.</span>
<span class="v-num v-47">47&nbsp;</span><span class="v M111_47" data-id="M111_47">Şi a chemat regele pe Iudei într-ajutor şi s-au adunat toţi împreună la el şi îndată s-au risipit în cetate.</span>
<span class="v-num v-48">48&nbsp;</span><span class="v M111_48" data-id="M111_48">Şi au omorât în cetate în ziua aceea ca vreo sută de mii şi au ars cetatea şi au luat prăzi multe şi au izbăvit pe rege.</span>
<span class="v-num v-49">49&nbsp;</span><span class="v M111_49" data-id="M111_49">Şi văzând cei din cetate că au biruit Iudeii cetatea precum au voit, şi-au pierdut curajul şi au strigat către rege, rugându-se şi zicând:</span>
<span class="v-num v-50">50&nbsp;</span><span class="v M111_50" data-id="M111_50">Întinde-ne mâna cu pace şi să înceteze Iudeii de a ne mai bate pe noi şi cetatea.</span>
<span class="v-num v-51">51&nbsp;</span><span class="v M111_51" data-id="M111_51">Şi au lepădat armele şi au făcut pace şi s-au mărit Iudeii înaintea regelui şi înaintea tuturor celor de sub stăpânirea lui şi s-au întors la Ierusalim cu prăzi multe.</span>
<span class="v-num v-52">52&nbsp;</span><span class="v M111_52" data-id="M111_52">Şi a şezut Dimitrie regele pe scaunul domniei şi s-a liniştit ţara înaintea lui.</span>
<span class="v-num v-53">53&nbsp;</span><span class="v M111_53" data-id="M111_53">Însă a minţit în privinţa a toate câte a zis şi s-a înstrăinat de Ionatan şi nu i-a răsplătit după facerile de bine, pe care le-a făcut, ci a început să-i facă necazuri.</span>
<span class="v-num v-54">54&nbsp;</span><span class="v M111_54" data-id="M111_54">Iar după aceasta s-a întors Trifon aducând pe Antioh cu el, încă fiind copil, şi l-a ridicat rege şi i-a pus stemă.</span>
<span class="v-num v-55">55&nbsp;</span><span class="v M111_55" data-id="M111_55">Şi s-au adunat la el toate oştirile pe care le-a risipit Dimitrie, şi s-au războit cu el, iar el a fugit şi a fost biruit.</span>
<span class="v-num v-56">56&nbsp;</span><span class="v M111_56" data-id="M111_56">Şi a luat Trifon elefanţii şi a stăpânit Antiohia.</span>
<span class="v-num v-57">57&nbsp;</span><span class="v M111_57" data-id="M111_57">Iar Ionatan şi tabăra lui a tăbărât la Marea Ghenizaretului şi, sculându-se de dimineaţă, a mers în câmpul Haţorului.</span>
<span class="v-num v-58">58&nbsp;</span><span class="v M111_58" data-id="M111_58">Şi i-a trimis vase de aur pentru slujbă şi i-a dat putere să bea din năstrapă de aur şi să se îmbrace în porfiră şi să aibă agrafă de aur.</span>
<span class="v-num v-59">59&nbsp;</span><span class="v M111_59" data-id="M111_59">Şi pe Simon, fratele lui, l-a pus cârmuitor de la hotarul Tirului până la marginile Egiptului.</span>
<span class="v-num v-60">60&nbsp;</span><span class="v M111_60" data-id="M111_60">Şi a ieşit Ionatan şi a mers dincolo de râu şi în cetăţi şi s-au adunat la el toate oştirile Siriei într-ajutor şi a venit la Ascalon, şi au ieşit cei din cetate înaintea lui cu mărire.</span>
<span class="v-num v-61">61&nbsp;</span><span class="v M111_61" data-id="M111_61">Şi de acolo s-a dus la Gaza şi a înconjurat-o cu oştire şi a ars împrejurimile cetăţii şi le-a prădat.</span>
<span class="v-num v-62">62&nbsp;</span><span class="v M111_62" data-id="M111_62">Cei din Gaza au rugat pe Ionatan şi el a făcut pace cu ei, dar a luat pe fiii căpeteniilor ostatici, i-a trimis în Ierusalim, iar el a mers prin ţară până la Damasc.</span>
<span class="v-num v-63">63&nbsp;</span><span class="v M111_63" data-id="M111_63">Şi a auzit Ionatan că au venit căpeteniile lui Dimitrie la Chedeş în Galileea cu oştire multă, vrând să-l scoată din tara aceea.</span>
<span class="v-num v-64">64&nbsp;</span><span class="v M111_64" data-id="M111_64">Şi a ieşit înaintea lor, iar pe fratele său Simon l-a lăsat în ţară.</span>
<span class="v-num v-65">65&nbsp;</span><span class="v M111_65" data-id="M111_65">Şi Simon a tăbărât asupra Betţurului şi a făcut război împotriva lui zile multe şi l-a închis.</span>
<span class="v-num v-66">66&nbsp;</span><span class="v M111_66" data-id="M111_66">Şi l-au rugat pentru pace, şi el le-a dat-o, şi i-a scos de acolo şi a luat cetatea şi a pus în ea pază.</span>
<span class="v-num v-67">67&nbsp;</span><span class="v M111_67" data-id="M111_67">Şi a scris Antioh cel tânăr lui Ionatan, zicând: "Îţi întăresc arhieria şi te pun mai mare peste cele patru ţinuturi şi vreau să fii din prietenii regelui".</span>
<span class="v-num v-68">68&nbsp;</span><span class="v M111_68" data-id="M111_68">Dar dintr-o dată le-a ieşit în faţă, în câmpie, o armată păgână, care după ce lăsase o parte din oştire în munţi să-l pândească, înainta drept în faţa lui.</span>
<span class="v-num v-69">69&nbsp;</span><span class="v M111_69" data-id="M111_69">Iar oştirea cea ascunsă s-a ridicat din locurile ei şi a început războiul.</span>
<span class="v-num v-70">70&nbsp;</span><span class="v M111_70" data-id="M111_70">Şi au fugit toţi cei care erau cu Ionatan; nici unul n-a rămas dintre ei, fără de Matatia, fiul lui Absalom, şi Iuda, fiul lui Alfeu, căpeteniile cetelor de oaste.</span>
<span class="v-num v-71">71&nbsp;</span><span class="v M111_71" data-id="M111_71">Şi şi-a rupt Ionatan hainele şi şi-a pus ţărână pe cap şi s-a rugat.</span>
<span class="v-num v-72">72&nbsp;</span><span class="v M111_72" data-id="M111_72">Şi s-a întors împotriva lor cu război şi i-a biruit, şi ei au fugit.</span>
<span class="v-num v-73">73&nbsp;</span><span class="v M111_73" data-id="M111_73">Şi văzând cei care fugiseră de la el, s-au întors la el şi i-au izgonit cu ei până la Chedeş, unde era tabăra lor, şi au poposit cu tabăra acolo.</span>
<span class="v-num v-74">74&nbsp;</span><span class="v M111_74" data-id="M111_74">Şi au căzut din cei de alt neam, în ziua aceea, ca la vreo trei mii de bărbaţi, şi s-a întors Ionatan în Ierusalim.</span>
<span class="v-num v-1">1&nbsp;</span><span class="v M111_1" data-id="M111_1">Şi văzând Ionatan că-i ajută vremea, a ales bărbaţi şi i-a trimis la Roma, să întărească şi să înnoiască prietenia cu ea.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="M110.html">&lt;</a>
<a class="home" href="index.html">=</a>
<a class="next" href="M112.html">&gt;</a>
</div></div>
</body>
</html>