<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA JUDECĂTORILOR 8 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JG.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="JG.html">CARTEA JUDECĂTORILOR 8</a><a class="prev" href="JG7.html">&lt;</a>
<a class="home" href="index.html">=</a>
<a class="next" href="JG9.html">&gt;</a>
</div></div>
<div class="section chapter JG JG8 ron_roa ron " dir="ltr" lang="ro" data-id="JG8" data-nextid="JG9" data-previd="JG7">
<div class="c">8</div>
<div class="p">
<span class="v-num v-1">1&nbsp;</span><span class="v JG8_1" data-id="JG8_1">Iar bărbaţii din Efraim au zis către Ghedeon: "Ce ne-ai făcut tu nouă, că nu ne-ai chemat când ai mers să te războieşti cu Madianiţii?...". Şi s'au certat straşnic cu el.</span>
<span class="v-num v-2">2&nbsp;</span><span class="v JG8_2" data-id="JG8_2">Iar Ghedeon le-a zis: "Ce-am făcut eu acum faţă de ce-aţi făcut voi? Oare nu-i mai bună toată roada din via lui Efraim decât un ciorchine din via lui Abiezer?</span>
<span class="v-num v-3">3&nbsp;</span><span class="v JG8_3" data-id="JG8_3">În mâna voastră i-a dat Domnul pe Oreb şi Zeeb, căpeteniile Madianiţilor; ce-am putut face eu faţă de ce-aţi făcut voi?" Şi dacă el le-a grăit cuvântul acesta, li s'a potolit mânia îndreptată asupră-i.</span>
<span class="v-num v-4">4&nbsp;</span><span class="v JG8_4" data-id="JG8_4">Şi Ghedeon a venit la Iordan şi l-a trecut, el şi cei trei sute de bărbaţi care erau cu el, flămânzi, dar tot urmărind.</span>
<span class="v-num v-5">5&nbsp;</span><span class="v JG8_5" data-id="JG8_5">Şi a zis către oamenii din Sucot: "Daţi pâine pentru hrana acestui popor care este cu mine, că e flămând; iar eu de'ndată alerg în urmărirea lui Zebah şi Ţalmuna, regii Madianului".</span>
<span class="v-num v-6">6&nbsp;</span><span class="v JG8_6" data-id="JG8_6">Dar mai-marii Sucotului au zis: "Sunt oare acum mâinile lui Zebah şi Ţalmuna în mâna ta, ca să-i dăm oastei tale pâine?...".</span>
<span class="v-num v-7">7&nbsp;</span><span class="v JG8_7" data-id="JG8_7">Iar Ghedeon a zis: "Prin urmare, când Domnul îi va da în mâna mea pe Zebah şi pe Ţalmuna, atunci şi eu vă voi scărpina trupurile cu spinii pustiului şi cu ciulini".</span>
<span class="v-num v-8">8&nbsp;</span><span class="v JG8_8" data-id="JG8_8">Şi de acolo s'a suit la Penuel, şi tot aşa le-a grăit celor de acolo; iar oamenii din Penuel i-au răspuns aşa cum îi răspunseseră cei din Sucot.</span>
<span class="v-num v-9">9&nbsp;</span><span class="v JG8_9" data-id="JG8_9">Şi a zis Ghedeon către oamenii din Penuel: "Când mă voi întoarce cu pace, atunci voi dărâma turnul acesta!"</span>
<span class="v-num v-10">10&nbsp;</span><span class="v JG8_10" data-id="JG8_10">Iar Zebah şi Ţalmuna se aflau în Carcor; şi oastea lor era cu ei, ca la vreo cincisprezece mii, toţi cei care mai rămăseseră din toată oştirea răsăritului; iar cei ce căzuseră au fost o sută douăzeci de mii de bărbaţi purtători de sabie.</span>
<span class="v-num v-11">11&nbsp;</span><span class="v JG8_11" data-id="JG8_11">Şi s'a suit Ghedeon pe calea celor ce locuiesc în corturi , la răsărit de Nobah şi de Iogbeha; şi a lovit oştirea, dar oştirea nu avea grijă.</span>
<span class="v-num v-12">12&nbsp;</span><span class="v JG8_12" data-id="JG8_12">Zebah şi Ţalmuna au fugit, dar el s'a luat după ei şi i-a prins pe cei doi regi ai Madianului, adică pe Zebah şi pe Ţalmuna, şi a tulburat întreaga oştire.</span>
<span class="v-num v-13">13&nbsp;</span><span class="v JG8_13" data-id="JG8_13">Şi Ghedeon, fiul lui Ioaş, s'a întors din război pe urcuşul dinspre Heres.</span>
<span class="v-num v-14">14&nbsp;</span><span class="v JG8_14" data-id="JG8_14">Şi a prins o slugă dintre ale locuitorilor din Sucot şi a întrebat şi a scris numele mai-marilor şi pe ale bătrânilor lui : şaptezeci şi patru de bărbaţi.</span>
<span class="v-num v-15">15&nbsp;</span><span class="v JG8_15" data-id="JG8_15">Şi a mers Ghedeon la mai-marii Sucotului şi le-a zis: "Iată Zebah şi Ţalmuna, din pricina cărora m'aţi luat peste picior, zicând: Sunt oare acum mâinile lui Zebah şi Ţalmuna în mâna ta, ca să dăm pâine oamenilor tăi flămânzi?...".</span>
<span class="v-num v-16">16&nbsp;</span><span class="v JG8_16" data-id="JG8_16">Şi i-a luat pe mai-marii şi pe bătrânii cetăţii şi i-a bătut cu spinii pustiului şi cu ciulini: cu ei i-a pedepsit pe bărbaţii cetăţii.</span>
<span class="v-num v-17">17&nbsp;</span><span class="v JG8_17" data-id="JG8_17">Şi turnul din Penuel l-a dărâmat, iar pe bărbaţii cetăţii i-a ucis.</span>
<span class="v-num v-18">18&nbsp;</span><span class="v JG8_18" data-id="JG8_18">Şi a zis către Zebah şi Ţalmuna: "Ce fel de bărbaţi erau aceia pe care i-aţi omorât în Tabor?" Iar ei au zis: "Cum arăţi tu, aşa arătau şi ei: asemănarea unui fiu de rege".</span>
<span class="v-num v-19">19&nbsp;</span><span class="v JG8_19" data-id="JG8_19">Şi a zis Ghedeon: "Aceia erau fraţii mei şi fiii maicii mele". Şi li s'a jurat: "Viu este Domnul!: Dacă voi i-aţi fi lăsat cu viaţă, eu nu v'aş ucide".</span>
<span class="v-num v-20">20&nbsp;</span><span class="v JG8_20" data-id="JG8_20">Şi i-a zis lui Ieter, fiul său cel întâi-născut: "Scoală-te şi ucide-i!" Dar fiul său nu şi-a scos sabia, fiindu-i teamă, deoarece era încă foarte tânăr.</span>
<span class="v-num v-21">21&nbsp;</span><span class="v JG8_21" data-id="JG8_21">Iar Zebah şi Ţalmuna i-au zis: "Scoală-te şi cazi asupra noastră, căci puterea ta este aceea a unui bărbat!" Şi Ghedeon s'a sculat şi i-a ucis pe Zebah şi pe Ţalmuna şi a luat luniţele de la gâtul cămilelor lor.</span>
<span class="v-num v-22">22&nbsp;</span><span class="v JG8_22" data-id="JG8_22">Iar bărbaţii lui Israel au zis către Ghedeon: "Domneşte peste noi, tu şi fiul tău şi fiul fiului tău, căci tu ne-ai mântuit din mâna Madianiţilor!"</span>
<span class="v-num v-23">23&nbsp;</span><span class="v JG8_23" data-id="JG8_23">Dar Ghedeon le-a zis: "Eu nu voi domni, şi nici fiul meu nu va domni între voi, ci Domnul va domni asupra voastră".</span>
<span class="v-num v-24">24&nbsp;</span><span class="v JG8_24" data-id="JG8_24">Şi le-a zis Ghedeon: "Vă voi cere ceva: Fiecare bărbat să-mi dea câte un cercel din prăzile lui". Aceasta, fiindcă ei, fiind ismaeliţi, aveau cercei de aur.</span>
<span class="v-num v-25">25&nbsp;</span><span class="v JG8_25" data-id="JG8_25">Iar ei au zis: "Negreşit, vom da". Şi fiecare bărbat, întinzându-şi haina, a pus pe ea un cercel din prada sa.</span>
<span class="v-num v-26">26&nbsp;</span><span class="v JG8_26" data-id="JG8_26">Şi greutatea cerceilor de aur pe care el îi ceruse a fost de o mie şapte sute de sicli , în afară de luniţe şi de lănţuguri şi de straiele de porfiră pe care le purtau regii Madianului şi'n afară de lanţurile care erau la gâturile cămilelor.</span>
<span class="v-num v-27">27&nbsp;</span><span class="v JG8_27" data-id="JG8_27">Ghedeon şi-a făcut din ele un efod şi l-a pus în cetatea sa, Ofra, cu care tot poporul de după el s'a desfrânat şi care a devenit piatră de poticnire pentru Ghedeon şi casa lui.</span>
<span class="v-num v-28">28&nbsp;</span><span class="v JG8_28" data-id="JG8_28">Aşa au fost Madianiţii umiliţi în faţa lui Israel, şi de atunci nu şi-au mai ridicat capul. Şi'n zilele lui Ghedeon a fost pace în ţară vreme de patruzeci de ani.</span>
<span class="v-num v-29">29&nbsp;</span><span class="v JG8_29" data-id="JG8_29">Şi s'a dus Ierubaal, fiul lui Ioaş, şi a locuit în casa lui.</span>
<span class="v-num v-30">30&nbsp;</span><span class="v JG8_30" data-id="JG8_30">A avut Ghedeon şaptezeci de fii născuţi din coapsa lui, fiindcă avea multe femei.</span>
<span class="v-num v-31">31&nbsp;</span><span class="v JG8_31" data-id="JG8_31">Iar ţiitoarea lui era în Sichem; şi i-a născut şi ea un fiu, căruia i-a pus numele Abimelec.</span>
<span class="v-num v-32">32&nbsp;</span><span class="v JG8_32" data-id="JG8_32">Ghedeon, fiul lui Ioaş, a murit în cetatea sa şi a fost îngropat în mormântul lui Ioaş, tatăl său, în Ofra lui Abiezer.</span>
<span class="v-num v-33">33&nbsp;</span><span class="v JG8_33" data-id="JG8_33">Şi a fost că după ce a murit Ghedeon, fiii lui Israel s'au întors şi s'au desfrânat cu baalii şi şi-au făcut un legământ cu Baal-Berit, cum că el este dumnezeul lor.</span>
<span class="v-num v-34">34&nbsp;</span><span class="v JG8_34" data-id="JG8_34">Şi fiii lui Israel nu şi-au mai adus aminte de Domnul, Dumnezeul lor, Cel ce i-a mântuit din mâna tuturor vrăjmaşilor lor de primprejur.</span>
<span class="v-num v-35">35&nbsp;</span><span class="v JG8_35" data-id="JG8_35">Şi nu s'au purtat cu milă faţă de casa lui Ierubaal - adică Ghedeon -, după tot binele pe care el i-l făcuse lui Israel.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JG7.html">&lt;</a>
<a class="home" href="index.html">=</a>
<a class="next" href="JG9.html">&gt;</a>
</div></div>
</body>
</html>