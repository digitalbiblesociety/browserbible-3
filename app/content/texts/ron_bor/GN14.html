<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FACEREA 14 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="GN.html">Biblia Ortodoxă Română Sinodală (2006)</a><a class="location" href="GN.html">FACEREA 14</a><a class="prev" href="GN13.html">&lt;</a>
<a class="home" href="index.html">=</a>
<a class="next" href="GN15.html">&gt;</a>
</div></div>
<div class="section chapter GN GN14 ron_bor ron " dir="ltr" lang="ron" data-id="GN14" data-nextid="GN15" data-previd="GN13">
<div class="c">14</div>
<div class="p">
<span class="v-num v-1">1&nbsp;</span><span class="v GN14_1" data-id="GN14_1">Iar în zilele lui Amrafel, regele Senaarului, ale lui Arioc, regele Elasarului, ale lui Kedarlaomer, regele Elamului şi ale lui Tidal, regele din Gutim,</span>
<span class="v-num v-2">2&nbsp;</span><span class="v GN14_2" data-id="GN14_2">S-a întâmplat să facă aceştia război cu Bera, regele Sodomei, cu Birşa, regele Gomorei, cu Şinab, regele Admei, cu Şemeber, regele Ţeboimului, şi cu regele din Bela sau Ţoar.</span>
<span class="v-num v-3">3&nbsp;</span><span class="v GN14_3" data-id="GN14_3">Toţi aceştia din urmă s-au adunat în valea Sidim, unde e acum Marea cea Sărată.</span>
<span class="v-num v-4">4&nbsp;</span><span class="v GN14_4" data-id="GN14_4">Doisprezece ani stătuseră ei în robia lui Kedarlaomer, iar în anul al treisprezecelea s-au răzvrătit.</span>
<span class="v-num v-5">5&nbsp;</span><span class="v GN14_5" data-id="GN14_5">Şi în al patrusprezecelea an au venit Kedarlaomer şi regii, care ţineau cu el, şi au bătut pe Refaimi la Aşterot-Carnaim, pe Zuzimi la Ham, şi pe Emimi la Şave-Chiriataim;</span>
<span class="v-num v-6">6&nbsp;</span><span class="v GN14_6" data-id="GN14_6">Iar pe Horei i-a bătut la muntele lor Seir şi până la El-Faran, care e lângă pustiu.</span>
<span class="v-num v-7">7&nbsp;</span><span class="v GN14_7" data-id="GN14_7">Apoi, întorcându-se de acolo, au venit la Ain-Mişpat sau Cadeş şi au bătut toată ţara Amaleciţilor şi pe toţi Amoreii, care locuiau în Haţaţon-Tamar.</span>
<span class="v-num v-8">8&nbsp;</span><span class="v GN14_8" data-id="GN14_8">Atunci au ieşit regele Sodomei, regele Gomorei, regele Admei, regele Ţeboimului şi regele Belei sau Ţoarului şi s-au bătut în valea Sidim</span>
<span class="v-num v-9">9&nbsp;</span><span class="v GN14_9" data-id="GN14_9">Cu Kedarlaomer, regele Elamului, cu Tidal, regele din Gutim, cu Amrafel, regele Senaarului şi cu Arioc, regele Elasarului: patru regi împotriva a cinci.</span>
<span class="v-num v-10">10&nbsp;</span><span class="v GN14_10" data-id="GN14_10">Valea Sidimului însă era plină de fântâni de smoală; şi, fugind, regele Sodomei şi regele Gomorei au căzut în ele, iar ceilalţi au fugit în munţi.</span>
<span class="v-num v-11">11&nbsp;</span><span class="v GN14_11" data-id="GN14_11">Atunci biruitorii au luat toate averile Sodomei şi Gomorei şi toate bucatele lor şi s-au dus.</span>
<span class="v-num v-12">12&nbsp;</span><span class="v GN14_12" data-id="GN14_12">Când s-au dus, au luat de asemenea şi pe Lot, nepotul lui Avram, care trăia în Sodoma, şi toată averea lui.</span>
<span class="v-num v-13">13&nbsp;</span><span class="v GN14_13" data-id="GN14_13">Dar venind unii din cei scăpaţi, au vestit pe Avram Evreul, care trăia pe atunci la stejarul lui Mamvri, pe Amoreul, fratele lui Eşcol şi pe fratele lui Aner, care erau uniţi cu Avram.</span>
<span class="v-num v-14">14&nbsp;</span><span class="v GN14_14" data-id="GN14_14">Auzind Avram că Lot, rudenia sa, a fost luat în robie, a adunat oamenii săi de casă, trei sute optsprezece, şi a urmărit pe vrăjmaşi până la Dan.</span>
<span class="v-num v-15">15&nbsp;</span><span class="v GN14_15" data-id="GN14_15">Şi năvălind asupra lor noaptea, el şi oamenii săi i-au bătut şi i-au alungat până la Hoba, care este în stânga Damascului.</span>
<span class="v-num v-16">16&nbsp;</span><span class="v GN14_16" data-id="GN14_16">Şi au întors toată prada luată din Sodoma, au întors şi pe Lot, rudenia sa, averea lui, femeile şi oamenii.</span>
<span class="v-num v-17">17&nbsp;</span><span class="v GN14_17" data-id="GN14_17">Şi când se întorcea Avram, după înfrângerea lui Kedarlaomer şi a regilor uniţi cu acela, i-a ieşit înainte regele Sodomei în valea Şave, care astăzi se cheamă Valea Regilor.</span>
<span class="v-num v-18">18&nbsp;</span><span class="v GN14_18" data-id="GN14_18">Iar Melhisedec, regele Salemului, i-a adus pâine şi vin. Melhisedec acesta era preotul Dumnezeului celui Preaînalt.</span>
<span class="v-num v-19">19&nbsp;</span><span class="v GN14_19" data-id="GN14_19">Şi a binecuvântat Melhisedec pe Avram şi a zis: "Binecuvântat să fie Avram de Dumnezeu cel Preaînalt, Ziditorul cerului şi al pământului.</span>
<span class="v-num v-20">20&nbsp;</span><span class="v GN14_20" data-id="GN14_20">Şi binecuvântat să fie Dumnezeul cel Preaînalt, Care a dat pe vrăjmaşii tăi în mâinile tale!" Şi Avram i-a dat lui Melhisedec zeciuială din toate.</span>
<span class="v-num v-21">21&nbsp;</span><span class="v GN14_21" data-id="GN14_21">Iar regele Sodomei a zis către Avram: "Dă-mi oamenii, iar averile ia-le pentru tine!"</span>
<span class="v-num v-22">22&nbsp;</span><span class="v GN14_22" data-id="GN14_22">Avram însă a răspuns regelui Sodomei: "Iată, îmi ridic mâna spre Domnul Dumnezeul cel Preaînalt, Ziditorul cerului şi al pământului,</span>
<span class="v-num v-23">23&nbsp;</span><span class="v GN14_23" data-id="GN14_23">Că nici o aţă sau curea de încălţăminte nu voi lua din toate câte sunt ale tale, ca să nu zici: "Eu am îmbogăţit pe Avram",</span>
<span class="v-num v-24">24&nbsp;</span><span class="v GN14_24" data-id="GN14_24">Fără numai cele ce au mâncat tinerii şi ceea ce se cuvine a se împărţi aliaţilor mei, care au mers cu mine: Aner, Eşcol şi Mamvri. Aceia să-Şi ia partea lor!"</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="GN13.html">&lt;</a>
<a class="home" href="index.html">=</a>
<a class="next" href="GN15.html">&gt;</a>
</div></div>
</body>
</html>