<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>LUCA 15 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="LK.html">Biblia Ortodoxă Română Sinodală (2006)</a><a class="location" href="LK.html">LUCA 15</a><a class="prev" href="LK14.html">&lt;</a>
<a class="home" href="index.html">=</a>
<a class="next" href="LK16.html">&gt;</a>
</div></div>
<div class="section chapter LK LK15 ron_bor ron " dir="ltr" lang="ro" data-id="LK15" data-nextid="LK16" data-previd="LK14">
<div class="c">15</div>
<div class="p">
<span class="v-num v-1">1&nbsp;</span><span class="v LK15_1" data-id="LK15_1">Şi se apropiau de El toţi vameşii şi păcătoşii, ca să-L asculte.</span>
<span class="v-num v-2">2&nbsp;</span><span class="v LK15_2" data-id="LK15_2">Şi fariseii şi cărturarii cârteau, zicând: Acesta primeşte la Sine pe păcătoşi şi mănâncă cu ei.</span>
<span class="v-num v-3">3&nbsp;</span><span class="v LK15_3" data-id="LK15_3">Şi a zis către ei pilda aceasta, spunând:</span>
<span class="v-num v-4">4&nbsp;</span><span class="v LK15_4" data-id="LK15_4">Care om dintre voi, având o sută de oi şi pierzând din ele una, nu lasă pe cele nouăzeci şi nouă în pustie şi se duce după cea pierdută, până ce o găseşte?</span>
<span class="v-num v-5">5&nbsp;</span><span class="v LK15_5" data-id="LK15_5">Şi găsind-o, o pune pe umerii săi, bucurându-se;</span>
<span class="v-num v-6">6&nbsp;</span><span class="v LK15_6" data-id="LK15_6">Şi sosind acasă, cheamă prietenii şi vecinii, zicându-le: Bucuraţi-vă cu mine, că am găsit oaia cea pierdută.</span>
<span class="v-num v-7">7&nbsp;</span><span class="v LK15_7" data-id="LK15_7">Zic vouă: Că aşa şi în cer va fi mai multă bucurie pentru un păcătos care se pocăieşte, decât pentru nouăzeci şi nouă de drepţi, care n-au nevoie de pocăinţă.</span>
<span class="v-num v-8">8&nbsp;</span><span class="v LK15_8" data-id="LK15_8">Sau care femeie, având zece drahme, dacă pierde o drahmă, nu aprinde lumina şi nu mătură casa şi nu caută cu grijă până ce o găseşte?</span>
<span class="v-num v-9">9&nbsp;</span><span class="v LK15_9" data-id="LK15_9">Şi găsind-o, cheamă prietenele şi vecinele sale, spunându-le: Bucuraţi-vă cu mine, căci am găsit drahma pe care o pierdusem.</span>
<span class="v-num v-10">10&nbsp;</span><span class="v LK15_10" data-id="LK15_10">Zic vouă, aşa se face bucurie îngerilor lui Dumnezeu pentru un păcătos care se pocăieşte.</span>
<span class="v-num v-11">11&nbsp;</span><span class="v LK15_11" data-id="LK15_11">Şi a zis: Un om avea doi fii.</span>
<span class="v-num v-12">12&nbsp;</span><span class="v LK15_12" data-id="LK15_12">Şi a zis cel mai tânăr dintre ei tatălui său: Tată, dă-mi partea ce mi se cuvine din avere. Şi el le-a împărţit averea.</span>
<span class="v-num v-13">13&nbsp;</span><span class="v LK15_13" data-id="LK15_13">Şi nu după multe zile, adunând toate, fiul cel mai tânăr s-a dus într-o ţară depărtată şi acolo şi-a risipit averea, trăind în desfrânări.</span>
<span class="v-num v-14">14&nbsp;</span><span class="v LK15_14" data-id="LK15_14">Şi după ce a cheltuit totul, s-a făcut foamete mare în ţara aceea, şi el a început să ducă lipsă.</span>
<span class="v-num v-15">15&nbsp;</span><span class="v LK15_15" data-id="LK15_15">Şi ducându-se, s-a alipit el de unul din locuitorii acelei ţări, şi acesta l-a trimis la ţarinile sale să păzească porcii.</span>
<span class="v-num v-16">16&nbsp;</span><span class="v LK15_16" data-id="LK15_16">Şi dorea să-şi sature pântecele din roşcovele pe care le mâncau porcii, însă nimeni nu-i dădea.</span>
<span class="v-num v-17">17&nbsp;</span><span class="v LK15_17" data-id="LK15_17">Dar, venindu-şi în sine, a zis: Câţi argaţi ai tatălui meu sunt îndestulaţi de pâine, iar eu pier aici de foame!</span>
<span class="v-num v-18">18&nbsp;</span><span class="v LK15_18" data-id="LK15_18">Sculându-mă, mă voi duce la tatăl meu şi-i voi spune: Tată, am greşit la cer şi înaintea ta;</span>
<span class="v-num v-19">19&nbsp;</span><span class="v LK15_19" data-id="LK15_19">Nu mai sunt vrednic să mă numesc fiul tău. Fă-mă ca pe unul din argaţii tăi.</span>
<span class="v-num v-20">20&nbsp;</span><span class="v LK15_20" data-id="LK15_20">Şi, sculându-se, a venit la tatăl său. Şi încă departe fiind el, l-a văzut tatăl său şi i s-a făcut milă şi, alergând, a căzut pe grumazul lui şi l-a sărutat.</span>
<span class="v-num v-21">21&nbsp;</span><span class="v LK15_21" data-id="LK15_21">Şi i-a zis fiul: Tată, am greşit la cer şi înaintea ta şi nu mai sunt vrednic să mă numesc fiul tău.</span>
<span class="v-num v-22">22&nbsp;</span><span class="v LK15_22" data-id="LK15_22">Şi a zis tatăl către slugile sale: Aduceţi degrabă haina lui cea dintâi şi-l îmbrăcaţi şi daţi inel în mâna lui şi încălţăminte în picioarele lui;</span>
<span class="v-num v-23">23&nbsp;</span><span class="v LK15_23" data-id="LK15_23">Şi aduceţi viţelul cel îngrăşat şi-l înjunghiaţi şi, mâncând, să ne veselim;</span>
<span class="v-num v-24">24&nbsp;</span><span class="v LK15_24" data-id="LK15_24">Căci acest fiu al meu mort era şi a înviat, pierdut era şi s-a aflat. Şi au început să se veselească.</span>
<span class="v-num v-25">25&nbsp;</span><span class="v LK15_25" data-id="LK15_25">Iar fiul cel mare era la ţarină. Şi când a venit şi s-a apropiat de casă, a auzit cântece şi jocuri.</span>
<span class="v-num v-26">26&nbsp;</span><span class="v LK15_26" data-id="LK15_26">Şi, chemând la sine pe una dintre slugi, a întrebat ce înseamnă acestea.</span>
<span class="v-num v-27">27&nbsp;</span><span class="v LK15_27" data-id="LK15_27">Iar ea i-a răspuns: Fratele tău a venit, şi tatăl tău a înjunghiat viţelul cel îngrăşat, pentru că l-a primit sănătos.</span>
<span class="v-num v-28">28&nbsp;</span><span class="v LK15_28" data-id="LK15_28">Şi el s-a mâniat şi nu voia să intre; dar tatăl lui, ieşind, îl ruga.</span>
<span class="v-num v-29">29&nbsp;</span><span class="v LK15_29" data-id="LK15_29">Însă el, răspunzând, a zis tatălui său: Iată, atâţia ani îţi slujesc şi niciodată n-am călcat porunca ta. Şi mie niciodată nu mi-ai dat un ied, ca să mă veselesc cu prietenii mei.</span>
<span class="v-num v-30">30&nbsp;</span><span class="v LK15_30" data-id="LK15_30">Dar când a venit acest fiu al tău, care ţi-a mâncat averea cu desfrânatele, ai înjunghiat pentru el viţelul cel îngrăşat.</span>
<span class="v-num v-31">31&nbsp;</span><span class="v LK15_31" data-id="LK15_31">Tatăl însă i-a zis: Fiule, tu totdeauna eşti cu mine şi toate ale mele ale tale sunt.</span>
<span class="v-num v-32">32&nbsp;</span><span class="v LK15_32" data-id="LK15_32">Trebuia însă să ne veselim şi să ne bucurăm, căci fratele tău acesta mort era şi a înviat, pierdut era şi s-a aflat.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="LK14.html">&lt;</a>
<a class="home" href="index.html">=</a>
<a class="next" href="LK16.html">&gt;</a>
</div></div>
</body>
</html>