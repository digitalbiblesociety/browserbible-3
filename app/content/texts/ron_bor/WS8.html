<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNȚELEPCIUNII LUI SOLOMON 8 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="WS.html">Biblia Ortodoxă Română Sinodală (2006)</a><a class="location" href="WS.html">CARTEA ÎNȚELEPCIUNII LUI SOLOMON 8</a><a class="prev" href="WS7.html">&lt;</a>
<a class="home" href="index.html">=</a>
<a class="next" href="WS9.html">&gt;</a>
</div></div>
<div class="section chapter WS WS8 ron_bor ron " dir="ltr" lang="ro" data-id="WS8" data-nextid="WS9" data-previd="WS7">
<div class="c">8</div>
<div class="p">
<span class="v-num v-1">1&nbsp;</span><span class="v WS8_1" data-id="WS8_1">"Dumnezeule al părinţilor şi Doamne al milei, Cel care ai făcut toate cu cuvântul Tău,</span>
<span class="v-num v-2">2&nbsp;</span><span class="v WS8_2" data-id="WS8_2">Şi cu înţelepciunea Ta ai rânduit pe om ca să stăpânească peste zidirile cele făcute de Tine,</span>
<span class="v-num v-3">3&nbsp;</span><span class="v WS8_3" data-id="WS8_3">Şi să cârmuiască lumea cu cuviinţă şi cu dreptate şi cu suflet drept să facă judecată,</span>
<span class="v-num v-4">4&nbsp;</span><span class="v WS8_4" data-id="WS8_4">Dă-mi mie înţelepciunea care stă aproape de scaunul Tău şi nu mă lepăda dintre slujitorii Tăi.</span>
<span class="v-num v-5">5&nbsp;</span><span class="v WS8_5" data-id="WS8_5">Căci robul Tău sunt eu şi fiul roabei Tale, om slab şi cu viaţă scurtă şi puţin destoinic să înţeleg judecata şi legile.</span>
<span class="v-num v-6">6&nbsp;</span><span class="v WS8_6" data-id="WS8_6">Căci, chiar când ar fi cineva desăvârşit între fiii oamenilor, de-i va lipsi înţelepciunea cea de la Tine, ca nimica toată se va socoti.</span>
<span class="v-num v-7">7&nbsp;</span><span class="v WS8_7" data-id="WS8_7">Tu m-ai ales pe mine mai dinainte ca să stăpânesc poporul Tău şi să judec pe fiii şi pe fiicele Tale.</span>
<span class="v-num v-8">8&nbsp;</span><span class="v WS8_8" data-id="WS8_8">Tu mi-ai poruncit să zidesc templul în muntele Tău cel sfânt şi un jertfelnic în cetatea în care locuieşti, după chipul cortului celui sfânt, pe care l-ai pregătit dintru început.</span>
<span class="v-num v-9">9&nbsp;</span><span class="v WS8_9" data-id="WS8_9">Cu Tine este înţelepciunea care ştie faptele Tale şi care era de faţă când ai făcut lumea şi care ştie ce este plăcut înaintea ochilor Tăi şi ce este drept, potrivit poruncilor Tale.</span>
<span class="v-num v-10">10&nbsp;</span><span class="v WS8_10" data-id="WS8_10">Trimite această înţelepciune, din sfintele Tale ceruri, de lângă tronul slavei Tale, ca să mă ajute în ostenelile mele şi ca să cunosc ce este bineplăcut înaintea Ta,</span>
<span class="v-num v-11">11&nbsp;</span><span class="v WS8_11" data-id="WS8_11">Fiindcă înţelepciunea toate le ştie şi le înţelege şi mă va povăţui înţelepţeşte în lucrările mele şi prin slava sa mă va păzi.</span>
<span class="v-num v-12">12&nbsp;</span><span class="v WS8_12" data-id="WS8_12">Şi astfel, faptele mele Îţi vor fi plăcute şi voi judeca poporul Tău cu dreptate şi voi fi vrednic de tronul tatălui meu.</span>
<span class="v-num v-13">13&nbsp;</span><span class="v WS8_13" data-id="WS8_13">Cu adevărat, ce om poate să cunoască sfatul lui Dumnezeu sau cine poate să pătrundă voinţa lui Dumnezeu?</span>
<span class="v-num v-14">14&nbsp;</span><span class="v WS8_14" data-id="WS8_14">Gândurile muritorilor sunt şovăielnice şi cugetările noastre sunt cu greşeală.</span>
<span class="v-num v-15">15&nbsp;</span><span class="v WS8_15" data-id="WS8_15">Căci trupul cel putrezitor îngreuiază sufletul şi locuinţa cea pământească împovărează mintea cea plină de grijă.</span>
<span class="v-num v-16">16&nbsp;</span><span class="v WS8_16" data-id="WS8_16">Cu greu ne dăm seama despre cele ce sunt pe pământ şi cu osteneală găsim cele ce sunt chiar în mâna noastră; atunci, cine a putut să pătrundă cele ce sunt în ceruri?</span>
<span class="v-num v-17">17&nbsp;</span><span class="v WS8_17" data-id="WS8_17">Cine a cunoscut voinţa Ta, dacă Tu nu i-ai dat înţelepciune şi dacă nu i-ai trimis de sus Duhul Tău cel Sfânt?</span>
<span class="v-num v-18">18&nbsp;</span><span class="v WS8_18" data-id="WS8_18">Astfel, s-au făcut drepte cărările celor de pe pământ şi oamenii au învăţat ceea ce este plăcut înaintea Ta, şi prin înţelepciune au cunoscut mântuirea".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="WS7.html">&lt;</a>
<a class="home" href="index.html">=</a>
<a class="next" href="WS9.html">&gt;</a>
</div></div>
</body>
</html>