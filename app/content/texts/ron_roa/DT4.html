<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>DEUTERONOMUL (A CINCEA CARTE A LUI MOISE) 4 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="DT.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="DT.html">DEUTERONOMUL (A CINCEA CARTE A LUI MOISE) 4</a><a class="prev" href="DT3.html">&lt;</a>
<a class="home" href="index.html">=</a>
<a class="next" href="DT5.html">&gt;</a>
</div></div>
<div class="section chapter DT DT4 ron_roa ron " dir="ltr" lang="ro" data-id="DT4" data-nextid="DT5" data-previd="DT3">
<div class="c">4</div>
<div class="p">
<span class="v-num v-1">1&nbsp;</span><span class="v DT4_1" data-id="DT4_1">Şi acum , Israele, ascultă hotărârile şi rânduielile pe care vă învăţ eu astăzi să le pliniţi, pentru ca voi să trăiţi şi să vă înmulţiţi şi, intrând, să moşteniţi pământul pe care vi-l dă vouă Domnul, Dumnezeul părinţilor voştri.</span>
<span class="v-num v-2">2&nbsp;</span><span class="v DT4_2" data-id="DT4_2">Să nu adăugaţi nimic la cuvântul pe care vi-l poruncesc eu, nici să lăsaţi ceva din el; păziţi poruncile Domnului, Dumnezeului vostru, pe care vi le poruncesc eu astăzi.</span>
<span class="v-num v-3">3&nbsp;</span><span class="v DT4_3" data-id="DT4_3">Ochii voştri au văzut toate câte a făcut Domnul, Dumnezeul nostru, cu Baal-Peor: Domnul, Dumnezeul vostru, a nimicit dintre voi pe tot omul care i-a urmat lui Baal-Peor;</span>
<span class="v-num v-4">4&nbsp;</span><span class="v DT4_4" data-id="DT4_4">dar voi, cei ce v'aţi lipit de Domnul, Dumnezeul vostru, toţi sunteţi vii până în ziua de astăzi.</span>
<span class="v-num v-5">5&nbsp;</span><span class="v DT4_5" data-id="DT4_5">Iată, v'am învăţat rânduieli şi legi după cum mi-a poruncit mie Domnul, pentru ca voi aşa să le pliniţi în ţara'n care mergeţi s'o moşteniţi.</span>
<span class="v-num v-6">6&nbsp;</span><span class="v DT4_6" data-id="DT4_6">Le veţi păzi şi le veţi plini, că aceasta este înţelepciunea voastră şi priceperea înaintea tuturor neamurilor care vor auzi vorbindu-se de toate legiuirile acestea şi vor zice: Iată popor înţelept şi iscusit, neamul acesta mare!</span>
<span class="v-num v-7">7&nbsp;</span><span class="v DT4_7" data-id="DT4_7">Într'adevăr, care este oare marele neam căruia să-i fie dumnezeii atât de aproape aşa cum întru toate ne este nouă Domnul, Dumnezeul nostru, ori de câte ori Îl chemăm?</span>
<span class="v-num v-8">8&nbsp;</span><span class="v DT4_8" data-id="DT4_8">Sau care este marele neam căruia să i se fi dat rânduieli şi hotărâri drepte aşa cum este toată Legea aceasta pe care o pun eu astăzi în faţa voastră?</span>
<span class="v-num v-9">9&nbsp;</span><span class="v DT4_9" data-id="DT4_9">Bagă de seamă asupră-ţi şi păzeşte-ţi cu putere sufletul; să nu uiţi nimic din lucrurile pe care le-au văzut ochii tăi şi să nu-ţi iasă ele de la inimă în toate zilele vieţii tale; şi să-i înveţi pe fiii tăi şi pe fiii fiilor tăi</span>
<span class="v-num v-10">10&nbsp;</span><span class="v DT4_10" data-id="DT4_10">- ziua în care aţi stătut înaintea Domnului, Dumnezeului vostru, la Horeb, ziua adunării când mi-a zis mie Domnul: Adună la Mine poporul ca să asculte cuvintele Mele şi să înveţe a se teme de Mine în toate zilele pe care le vor trăi ei pe pământ, şi să-i înveţe şi pe fiii lor!</span>
<span class="v-num v-11">11&nbsp;</span><span class="v DT4_11" data-id="DT4_11">Atunci v'aţi apropiat şi aţi stătut la poalele muntelui; iar muntele ardea cu foc până'n cer ; întuneric , beznă, vifor, vuiet mare !</span>
<span class="v-num v-12">12&nbsp;</span><span class="v DT4_12" data-id="DT4_12">Iar Domnul v'a grăit din mijlocul focului ; glasul cuvintelor Lui l-aţi auzit, dar vreo asemănare n'aţi văzut; nimic, în afară de glas.</span>
<span class="v-num v-13">13&nbsp;</span><span class="v DT4_13" data-id="DT4_13">Atunci v'a vestit El legământul Său pe care v'a poruncit să-l pliniţi, adică cele zece porunci pe care le-a scris pe două table de piatră.</span>
<span class="v-num v-14">14&nbsp;</span><span class="v DT4_14" data-id="DT4_14">În vremea aceea mi-a poruncit Domnul să vă învăţ rânduielile şi legile pe care voi să le pliniţi în ţara în care intraţi ca s'o moşteniţi.</span>
<span class="v-num v-15">15&nbsp;</span><span class="v DT4_15" data-id="DT4_15">- Păziţi-vă cu străşnicie sufletele; de vreme ce n'aţi văzut vreo asemănare atunci când Domnul v'a grăit la Horeb, în munte, din mijlocul focului,</span>
<span class="v-num v-16">16&nbsp;</span><span class="v DT4_16" data-id="DT4_16">să nu cădeţi în nelegiuirea de a vă face vreun chip cioplit, nici vreo înfăţişare, nici vreo asemănare, fie ea bărbătească sau femeiască,</span>
<span class="v-num v-17">17&nbsp;</span><span class="v DT4_17" data-id="DT4_17">nici asemănarea vreunei fiare din cele ce sunt pe pământ, nici asemănarea vreunei păsări înaripate care zboară sub cer,</span>
<span class="v-num v-18">18&nbsp;</span><span class="v DT4_18" data-id="DT4_18">nici asemănarea vreunei vieţuitoare ce se târăşte pe pământ, nici asemănarea vreunui peşte din apele de sub pământ.</span>
<span class="v-num v-19">19&nbsp;</span><span class="v DT4_19" data-id="DT4_19">Sau, de vei privi la cer şi vei vedea soarele şi luna şi stelele şi toată podoaba cerului , să nu cumva să te'nşeli şi să te închini lor, nici să le slujeşti, lor, celor pe care Domnul, Dumnezeul tău, le-a împărţit tuturor neamurilor de sub cer .</span>
<span class="v-num v-20">20&nbsp;</span><span class="v DT4_20" data-id="DT4_20">Pe voi însă v'a luat asupră-Şi Dumnezeu şi v'a scos din cuptorul cel de fier , din Egipt, ca să-I fiţi Lui popor de moştenire aşa cum sunteţi acum.</span>
<span class="v-num v-21">21&nbsp;</span><span class="v DT4_21" data-id="DT4_21">Dar Domnul Dumnezeu S'a mâniat pe mine din pricina vorbelor voastre şi S'a jurat că eu nu voi trece Iordanul acesta şi nu voi intra în ţara pe care Domnul Dumnezeu ţi-o dă ţie ca moştenire.</span>
<span class="v-num v-22">22&nbsp;</span><span class="v DT4_22" data-id="DT4_22">Da, eu voi muri în ţinutul acesta; eu nu voi trece Iordanul acela, în timp ce voi veţi trece şi veţi lua în stăpânire pământul acela bun.</span>
<span class="v-num v-23">23&nbsp;</span><span class="v DT4_23" data-id="DT4_23">Luaţi aminte asupră-vă, ca nu cumva să uitaţi legământul pe care Domnul, Dumnezeul vostru, l-a încheiat cu voi, şi să nu vă faceţi chip cioplit asemănător cu ceva din cele pe care Domnul, Dumnezeul tău, ţi-a poruncit [să nu le asemeni] .</span>
<span class="v-num v-24">24&nbsp;</span><span class="v DT4_24" data-id="DT4_24">Căci Domnul, Dumnezeul tău, este foc mistuitor, Dumnezeu gelos !</span>
<span class="v-num v-25">25&nbsp;</span><span class="v DT4_25" data-id="DT4_25">Iar de ţi se vor naşte fii şi nepoţi şi dacă, îmbătrânind voi în ţară, veţi săvârşi fărădelege şi vă veţi face orice fel de chip cioplit şi veţi făptui ceea ce e rău în ochii Domnului, Dumnezeului vostru, ca să-L mâniaţi,</span>
<span class="v-num v-26">26&nbsp;</span><span class="v DT4_26" data-id="DT4_26">iau ca martori astăzi cerul şi pământul împotriva voastră, că repede şi de tot veţi pieri din ţara spre care treceţi Iordanul ca s'o moşteniţi; nu, multă vreme nu veţi trăi într'însa, ci cu desăvârşire veţi pieri .</span>
<span class="v-num v-27">27&nbsp;</span><span class="v DT4_27" data-id="DT4_27">Domnul vă va împrăştia prin toate neamurile şi nu veţi rămâne decât puţini la număr în neamurile printre care Domnul vă va risipi.</span>
<span class="v-num v-28">28&nbsp;</span><span class="v DT4_28" data-id="DT4_28">Acolo veţi sluji la dumnezei străini, la lucruri făcute de mâini omeneşti din lemn şi din piatră, care nu văd şi nici nu aud, care nu mănâncă şi nici nu simt .</span>
<span class="v-num v-29">29&nbsp;</span><span class="v DT4_29" data-id="DT4_29">De acolo Îl veţi căuta pe Domnul, Dumnezeul vostru, şi-L veţi afla numai dacă-L vei căuta din toată inima ta şi din tot sufletul tău întru necazul tău,</span>
<span class="v-num v-30">30&nbsp;</span><span class="v DT4_30" data-id="DT4_30">atunci când în cele din urmă te vor ajunge toate cuvintele acestea şi te vei întoarce la Domnul, Dumnezeul tău, şi glasul Său îl vei auzi;</span>
<span class="v-num v-31">31&nbsp;</span><span class="v DT4_31" data-id="DT4_31">că Dumnezeu îndurat este Domnul, Dumnezeul tău, Care nu te va părăsi şi nu te va da pierzării şi nici nu va uita legământul [încheiat] cu părinţii tăi, acela pentru care li S'a jurat.</span>
<span class="v-num v-32">32&nbsp;</span><span class="v DT4_32" data-id="DT4_32">Întrebaţi zilele care-au fost, cele de dinainte de voi, din ziua când a făcut Dumnezeu om pe pământ, întrebaţi de la o margine a cerului pân'la marginea cerului, întrebaţi dacă s'a mai petrecut vreun lucru tot atât de mare ca acesta şi dacă s'a mai auzit ceva la fel,</span>
<span class="v-num v-33">33&nbsp;</span><span class="v DT4_33" data-id="DT4_33">dacă un neam oarecare a mai auzit vreodată glasul Dumnezeului Celui viu grăind din mijlocul focului, aşa cum l-aţi auzit voi fără să fi murit ;</span>
<span class="v-num v-34">34&nbsp;</span><span class="v DT4_34" data-id="DT4_34">sau dacă Dumnezeu a mai încercat vreodată să vină şi să-Şi ia popor din mijlocul altui popor prin încercări şi prin semne şi prin minuni şi prin război şi prin mână tare şi prin braţ înalt şi prin vedenii mari , aşa cum Domnul, Dumnezeul nostru, a făcut în Egipt în faţa ochilor tăi,</span>
<span class="v-num v-35">35&nbsp;</span><span class="v DT4_35" data-id="DT4_35">pentru ca tu să ştii că Domnul, Dumnezeul tău, doar El este Dumnezeu, şi că'n afară de El un altul nu este.</span>
<span class="v-num v-36">36&nbsp;</span><span class="v DT4_36" data-id="DT4_36">Din cer ţi-a făcut auzit glasul Său ca să te înveţe, pe pământ ţi-a arătat focul Său cel mare, iar tu I-ai auzit cuvintele din mijlocul focului.</span>
<span class="v-num v-37">37&nbsp;</span><span class="v DT4_37" data-id="DT4_37">Pentru că El i-a iubit pe părinţii tăi şi v'a ales pe voi, urmaşii lor de după ei, şi El Însuşi cu puterea Lui cea mare te-a scos din Egipt</span>
<span class="v-num v-38">38&nbsp;</span><span class="v DT4_38" data-id="DT4_38">ca să nimicească de dinainte-ţi neamuri mai mari şi mai tari decât tine şi să te ducă'n ţara lor şi să ţi-o dea ţie moştenire, aşa cum o ai astăzi.</span>
<span class="v-num v-39">39&nbsp;</span><span class="v DT4_39" data-id="DT4_39">Cunoaşte dar astăzi şi adu-ţi aminte'n inima ta că Domnul, Dumnezeul tău, El este Dumnezeu sus în cer şi jos pe pământ şi că'n afară de El un altul nu este.</span>
<span class="v-num v-40">40&nbsp;</span><span class="v DT4_40" data-id="DT4_40">Să-I păzeşti hotărârile şi rânduielile pe care ţi le poruncesc eu astăzi, ca să-ţi fie bine, ţie şi fiilor tăi de după tine, şi să trăiţi îndelungate zile pe pământul pe care Domnul, Dumnezeul tău, ţi-l dă pentru totdeauna".</span>
<span class="v-num v-41">41&nbsp;</span><span class="v DT4_41" data-id="DT4_41">Atunci a ales Moise trei cetăţi de dincolo de Iordan, spre soare-răsare ,</span>
<span class="v-num v-42">42&nbsp;</span><span class="v DT4_42" data-id="DT4_42">pentru ca în ele să poată fugi ucigaşul cel ce fără voie şi-a ucis aproapele, adică fără să-i fi fost aceluia duşman cu o zi sau două înainte; dacă va fugi el în una din aceste cetăţi, va scăpa cu viaţă:</span>
<span class="v-num v-43">43&nbsp;</span><span class="v DT4_43" data-id="DT4_43">Beţer, în pustia din şes, pentru cei din Ruben; Ramot, în Galaad, pentru cei din Gad; şi Golan, în Vasan, pentru cei din Manase.</span>
<span class="v-num v-44">44&nbsp;</span><span class="v DT4_44" data-id="DT4_44">Iată legea pe care Moise a pus-o în faţa fiilor lui Israel.</span>
<span class="v-num v-45">45&nbsp;</span><span class="v DT4_45" data-id="DT4_45">Şi iată mărturiile, hotărârile şi rânduielile pe care Moise le-a rostit fiilor lui Israel în pustie, când au ieşit din Egipt,</span>
<span class="v-num v-46">46&nbsp;</span><span class="v DT4_46" data-id="DT4_46">dincolo de Iordan, în vale, faţă'n faţă cu Bet-Peorul, în ţara lui Sihon, regele Amoreilor, care a trăit în Heşbon, cel pe care-l bătuseră Moise şi fiii lui Israel după ieşirea lor din Egipt</span>
<span class="v-num v-47">47&nbsp;</span><span class="v DT4_47" data-id="DT4_47">şi s'au înstăpânit în ţara lui, ca şi în ţara lui Og, regele Vasanului, cei doi regi ai Amoreilor ce se aflau dincolo de Iordan, spre soare-răsare,</span>
<span class="v-num v-48">48&nbsp;</span><span class="v DT4_48" data-id="DT4_48">de la Aroer, care este pe malul râului Arnon, până la muntele Sihon (adică Hermon),</span>
<span class="v-num v-49">49&nbsp;</span><span class="v DT4_49" data-id="DT4_49">cu toată Araba de dincolo de Iordan, spre soare-răsare , la poalele muntelui Fazga.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="DT3.html">&lt;</a>
<a class="home" href="index.html">=</a>
<a class="next" href="DT5.html">&gt;</a>
</div></div>
</body>
</html>