<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNTÂI PARALIPOMENA (SAU CARTEA ÎNTÂI A CRONICILOR) 5 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="R1.html">Biblia Ortodoxă Română Sinodală (2006)</a><a class="location" href="R1.html">CARTEA ÎNTÂI PARALIPOMENA (SAU CARTEA ÎNTÂI A CRONICILOR) 5</a><a class="prev" href="R14.html">&lt;</a>
<a class="home" href="index.html">=</a>
<a class="next" href="R16.html">&gt;</a>
</div></div>
<div class="section chapter R1 R15 ron_bor ron " dir="ltr" lang="ro" data-id="R15" data-nextid="R16" data-previd="R14">
<div class="c">5</div>
<div class="p">
<span class="v-num v-1">1&nbsp;</span><span class="v R15_1" data-id="R15_1">Fiii lui Ruben, întâiul născut al lui Israel, căci el a fost născut întâi, dar pentru că a întinat el patul tatălui său, întâietatea lui a fost dată fiilor lui Iosif, fiul lui Israel, ca să nu se mai înscrie ei (fiii lui Ruben) ca întâi născuţi;</span>
<span class="v-num v-2">2&nbsp;</span><span class="v R15_2" data-id="R15_2">Căci Iuda era cel mai puternic dintre fraţii săi şi povăţuitorul e din el, dar întâietatea a trecut la Iosif.</span>
<span class="v-num v-3">3&nbsp;</span><span class="v R15_3" data-id="R15_3">Fiii lui Ruben, întâiul născut al lui Israel, au fost: Enoh, Palu, Heţron şi Carmi.</span>
<span class="v-num v-4">4&nbsp;</span><span class="v R15_4" data-id="R15_4">Fiii lui Ioil au fost: Şemaia, fiul lui, fiul acestuia a fost Gog, iar al acestuia a fost Şimei;</span>
<span class="v-num v-5">5&nbsp;</span><span class="v R15_5" data-id="R15_5">Fiul acestuia a fost Mihea, al acestuia a fost Reaia, iar al acestuia a fost Baal;</span>
<span class="v-num v-6">6&nbsp;</span><span class="v R15_6" data-id="R15_6">Fiul acestuia a fost Beera, pe care l-a dus în robie Tiglatfalasar, regele Asiriei. El era căpetenia Rubeniţilor.</span>
<span class="v-num v-7">7&nbsp;</span><span class="v R15_7" data-id="R15_7">Şi fraţii lui, după familiile lor, după spira neamului lor, au fost: cel mai însemnat Ioil, apoi Zaharia,</span>
<span class="v-num v-8">8&nbsp;</span><span class="v R15_8" data-id="R15_8">Şi Bela, fiul lui Azaz, fiul lui Şema, fiul lui Ioil. El locuia în Aroer până la Nebo şi Baal-Meon.</span>
<span class="v-num v-9">9&nbsp;</span><span class="v R15_9" data-id="R15_9">Iar spre răsărit a locuit el până la marginea pustiului, care pleacă de la râul Eufrat, pentru că turmele lui erau foarte multe în ţinutul Galaadului.</span>
<span class="v-num v-10">10&nbsp;</span><span class="v R15_10" data-id="R15_10">În zilele lui Saul au purtat ei război cu Agarenii, care au căzut în mâinile lor, şi au locuit în corturi, în toată latura de răsărit a Galaadului.</span>
<span class="v-num v-11">11&nbsp;</span><span class="v R15_11" data-id="R15_11">Fiii lui Gad trăiau în faţa lor, în ţara Vasanului, până la Salca.</span>
<span class="v-num v-12">12&nbsp;</span><span class="v R15_12" data-id="R15_12">În Vasan, cel mai de seamă era Ioil. Şafam era al doilea, apoi venea Iaenai şi Şafat.</span>
<span class="v-num v-13">13&nbsp;</span><span class="v R15_13" data-id="R15_13">Fraţii lor cu familiile lor erau în număr de şapte: Micael, Meşulam, Şeba, Iorai, Iacan, Zia şi Eber.</span>
<span class="v-num v-14">14&nbsp;</span><span class="v R15_14" data-id="R15_14">Iată fiii lui Abihail, fiul lui Huri, fiul lui Iaroah, fiul lui Galaad, fiul lui Micael, fiul lui Ieşişai, fiul lui Iahdo, fiul lui Buz.</span>
<span class="v-num v-15">15&nbsp;</span><span class="v R15_15" data-id="R15_15">Ahi, fiul lui Abdiel, fiul lui Guni, era capul neamului său.</span>
<span class="v-num v-16">16&nbsp;</span><span class="v R15_16" data-id="R15_16">Ei trăiau în Galaad, în Vasan şi în cetăţile care ţineau de el în toate împrejurimile Şirionului, până la capătul lor.</span>
<span class="v-num v-17">17&nbsp;</span><span class="v R15_17" data-id="R15_17">Ei cu toţii au fost număraţi în zilele lui Ioatam, regele Iudei, şi în zilele lui Ieroboam, regele lui Israel.</span>
<span class="v-num v-18">18&nbsp;</span><span class="v R15_18" data-id="R15_18">Urmaşii lui Ruben, ai lui Gad şi o jumătate din seminţia lui Manase aveau oameni războinici, bărbaţi care purtau scut şi sabie, care trăgeau cu arcul şi deprinşi la luptă, patruzeci şi patru de mii şapte sute şaizeci care ieşeau la război.</span>
<span class="v-num v-19">19&nbsp;</span><span class="v R15_19" data-id="R15_19">Şi s-au luptat ei cu Agarenii, cu Ietur, cu Nafis şi cu Nodab.</span>
<span class="v-num v-20">20&nbsp;</span><span class="v R15_20" data-id="R15_20">Dar li s-a dat ajutor contra acelora şi au fost daţi în mâna lor Agarenii şi toate ale lor, pentru că ei în vremea luptei au strigat către Dumnezeu şi El i-a auzit, pentru că ei nădăjduiau în El.</span>
<span class="v-num v-21">21&nbsp;</span><span class="v R15_21" data-id="R15_21">Atunci au luat ei turmele acelora: cincizeci de mii de cămile, două sute cincizeci de mii de oi şi capre, două mii de asini şi o sută de mii de oameni,</span>
<span class="v-num v-22">22&nbsp;</span><span class="v R15_22" data-id="R15_22">Pentru că mulţi au căzut ucişi, căci lupta aceasta a fost de la Dumnezeu. Şi au locuit ei în locul acelora până la ducerea în robie.</span>
<span class="v-num v-23">23&nbsp;</span><span class="v R15_23" data-id="R15_23">Urmaşii jumătăţii din tribul lui Manase au trăit în acel pământ de la Vasan până la Baal-Ermon şi Senir şi până la muntele Hermon, şi erau mulţi la număr.</span>
<span class="v-num v-24">24&nbsp;</span><span class="v R15_24" data-id="R15_24">Iată capii de familie cei mai însemnaţi ai lor: Efer, Işei, Eliel, Azriel, Ieremia, Hodavia şi Iahdiel, bărbaţi puternici, bărbaţi vestiţi, căpetenii ale neamurilor lor.</span>
<span class="v-num v-25">25&nbsp;</span><span class="v R15_25" data-id="R15_25">Dar când ei au greşit împotriva Dumnezeului părinţilor lor şi au început să se desfrâneze după dumnezeii popoarelor pământului aceluia, pe care le stârpise Dumnezeu de la faţa lor,</span>
<span class="v-num v-26">26&nbsp;</span><span class="v R15_26" data-id="R15_26">Atunci Dumnezeul lui Israel a întărâtat duhul lui Ful, regele Asiriei, adică al lui Tiglatfalasar, regele Asiriei şi acesta a strămutat pe Rubeniţi şi pe Gadiţi şi jumătate din tribul lui Manase şi i-a dus în Halach, Habor, Hara şi la râul Gozan, unde sunt până astăzi.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="R14.html">&lt;</a>
<a class="home" href="index.html">=</a>
<a class="next" href="R16.html">&gt;</a>
</div></div>
</body>
</html>