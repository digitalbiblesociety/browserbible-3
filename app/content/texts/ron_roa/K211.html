<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A PATRA A REGILOR 11 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="K2.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="K2.html">CARTEA A PATRA A REGILOR 11</a><a class="prev" href="K210.html">&lt;</a>
<a class="home" href="index.html">=</a>
<a class="next" href="K212.html">&gt;</a>
</div></div>
<div class="section chapter K2 K211 ron_roa ron " dir="ltr" lang="ro" data-id="K211" data-nextid="K212" data-previd="K210">
<div class="c">11</div>
<div class="p">
<span class="v-num v-1">1&nbsp;</span><span class="v K211_1" data-id="K211_1">Iar Atalia, mama lui Ohozia , văzând că fiul ei e mort, s'a ridicat şi a stârpit tot ce era sânge regesc.</span>
<span class="v-num v-2">2&nbsp;</span><span class="v K211_2" data-id="K211_2">Dar Ioşeba, fiica regelui Ioram, sora lui Ohozia, l-a luat pe Ioaş, fiul fratelui ei, furându-l de printre fiii regelui care trebuiau ucişi, şi l-a furişat - pe el şi pe doica lui - în odaia de dormit, ascunzându-l astfel de faţa Ataliei; şi el n'a fost ucis.</span>
<span class="v-num v-3">3&nbsp;</span><span class="v K211_3" data-id="K211_3">Şi împreună cu ea a rămas ascuns în templul Domnului vreme de şase ani, timp în care Atalia a domnit peste ţară.</span>
<span class="v-num v-4">4&nbsp;</span><span class="v K211_4" data-id="K211_4">În cel de al şaptelea an, preotul Iehoiada a trimis şi a luat sutaşi dintre Cheretieni şi dintre pedestraşi şi i-a adus la el în templul Domnului şi a făcut cu ei un legământ în numele Domnului şi le-a luat jurământ; atunci Iehoiada le-a arătat pe fiul regelui .</span>
<span class="v-num v-5">5&nbsp;</span><span class="v K211_5" data-id="K211_5">Şi le-a poruncit, zicând: "Iată ce aveţi de făcut: o treime din voi veţi intra sâmbătă şi veţi sta de strajă la casa regelui, în pridvor;</span>
<span class="v-num v-6">6&nbsp;</span><span class="v K211_6" data-id="K211_6">o treime, la poarta Sur; şi o treime, la poarta din spatele pedestraşilor; şi ţineţi ochii pe casă!</span>
<span class="v-num v-7">7&nbsp;</span><span class="v K211_7" data-id="K211_7">Iar două părţi din voi, din cei plecaţi în ziua de sâmbătă, veţi răspunde de paza regelui în templul Domnului.</span>
<span class="v-num v-8">8&nbsp;</span><span class="v K211_8" data-id="K211_8">Şi veţi face cerc în jurul regelui, fiecare cu arma în mână; cel ce va intra în rânduri, va muri. Şi veţi fi cu regele când va ieşi şi când va intra".</span>
<span class="v-num v-9">9&nbsp;</span><span class="v K211_9" data-id="K211_9">Iar sutaşii au făcut tot ceea ce înţeleptul Iehoiada le poruncise; şi fiecare şi-a luat oamenii săi - atât pe cei ce intrau, cât şi pe cei ce ieşeau din slujbă sâmbăta - şi au venit la preotul Iehoiada.</span>
<span class="v-num v-10">10&nbsp;</span><span class="v K211_10" data-id="K211_10">Iar preotul le-a dat sutaşilor săbiile şi suliţele regelui David, care se aflau în templul Domnului .</span>
<span class="v-num v-11">11&nbsp;</span><span class="v K211_11" data-id="K211_11">Şi s'au aşezat oştenii împrejurul regelui, fiecare cu arma'n mână, de la colţul din dreapta până la colţul din stânga al templului, şi până la jertfelnic şi de jur-împrejurul templului.</span>
<span class="v-num v-12">12&nbsp;</span><span class="v K211_12" data-id="K211_12">Şi l-a adus în faţă pe fiul regelui şi i-a pus coroana şi însemnele; şi l-a proclamat rege şi l-a uns; iar ei au bătut din palme şi au strigat: "Trăiască regele!"</span>
<span class="v-num v-13">13&nbsp;</span><span class="v K211_13" data-id="K211_13">Atunci Atalia a auzit larma poporului ce alerga, şi a intrat la popor în templul Domnului.</span>
<span class="v-num v-14">14&nbsp;</span><span class="v K211_14" data-id="K211_14">Şi, privind, iată că regele şedea, după rânduială, în scaunul de judecată; iar cântăreţii şi trâmbiţaşii erau în faţa regelui; şi'ntregul popor al locului se bucura şi suna din trâmbiţe. Atunci Atalia şi-a sfâşiat hainele şi a strigat: "Uneltire! Uneltire... !"</span>
<span class="v-num v-15">15&nbsp;</span><span class="v K211_15" data-id="K211_15">Dar preotul Iehoiada le-a poruncit sutaşilor mai-mari peste oaste şi le-a zis: "Scoateţi-o din rânduri!; iar cel ce va merge după ea, acela negreşit va muri de sabie!" Aceasta, fiindcă preotul a zis: "Să nu fie omorâtă în templul Domnului!"</span>
<span class="v-num v-16">16&nbsp;</span><span class="v K211_16" data-id="K211_16">Şi şi-au pus mâinile pe ea şi au împins-o pe calea intrării Cailor până la casa regelui, şi acolo au ucis-o.</span>
<span class="v-num v-17">17&nbsp;</span><span class="v K211_17" data-id="K211_17">Iar Iehoiada a făcut un legământ între Domnul şi rege şi popor, aşa ca ei să fie poporul Domnului .</span>
<span class="v-num v-18">18&nbsp;</span><span class="v K211_18" data-id="K211_18">Şi'ntregul popor al ţării a intrat în templul lui Baal şi l-au dărâmat; jertfelnicele şi chipurile lui le-au sfărâmat cu totul, pe Matan, preotul lui Baal, l-au ucis în faţa jertfelnicelor, iar preotul [Iehoiada] a aşezat strajă în templul Domnului.</span>
<span class="v-num v-19">19&nbsp;</span><span class="v K211_19" data-id="K211_19">Şi i-a luat pe sutaşi şi pe Cheretieni şi pe pedestraşi şi întregul popor din partea locului şi l-au coborât pe rege din templul Domnului şi au ajuns la casa regelui pe calea porţii Alergătorilor, şi acolo l-au aşezat pe tronul regilor.</span>
<span class="v-num v-20">20&nbsp;</span><span class="v K211_20" data-id="K211_20">Şi'ntregul popor al ţării s'a bucurat, iar cetatea s'a liniştit. Aşadar, pe Atalia au ucis-o cu sabia în casa domnească.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="K210.html">&lt;</a>
<a class="home" href="index.html">=</a>
<a class="next" href="K212.html">&gt;</a>
</div></div>
</body>
</html>