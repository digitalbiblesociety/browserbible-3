<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNTÂI PARALIPOMENA 27 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="R1.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="R1.html">CARTEA ÎNTÂI PARALIPOMENA 27</a><a class="prev" href="R126.html">&lt;</a>
<a class="home" href="index.html">=</a>
<a class="next" href="R128.html">&gt;</a>
</div></div>
<div class="section chapter R1 R127 ron_roa ron " dir="ltr" lang="ro" data-id="R127" data-nextid="R128" data-previd="R126">
<div class="c">27</div>
<div class="p">
<span class="v-num v-1">1&nbsp;</span><span class="v R127_1" data-id="R127_1">Iată-i pe fiii lui Israel, după numărul lor: capi de familie, căpetenii peste mii şi peste sute, cu grămăticii lor, care-i slujeau poporului după fiece cuvânt al regelui, împărţiţi în cete care intrau şi ieşeau [din slujbă], lună de lună, în toate lunile anului; în fiecare ceată erau câte douăzeci şi patru de mii.</span>
<span class="v-num v-2">2&nbsp;</span><span class="v R127_2" data-id="R127_2">Căpetenia primei cete, pentru luna întâi: Iaşobeam, fiul lui Zabdiel; în ceata lui erau douăzeci şi patru de mii;</span>
<span class="v-num v-3">3&nbsp;</span><span class="v R127_3" data-id="R127_3">el era dintre fiii lui Fares, mai-mare peste toate căpeteniile de oaste în luna întâi.</span>
<span class="v-num v-4">4&nbsp;</span><span class="v R127_4" data-id="R127_4">Peste ceata din luna a doua: Dodai Ahohitul; în ceata lui se afla şi căpetenia Miclot; în ceata lui erau douăzeci şi patru de mii.</span>
<span class="v-num v-5">5&nbsp;</span><span class="v R127_5" data-id="R127_5">A treia căpetenie, pentru luna a treia: Benaia, fiul preotului Iehoiada; şi în ceata lui erau tot douăzeci şi patru de mii;</span>
<span class="v-num v-6">6&nbsp;</span><span class="v R127_6" data-id="R127_6">acest Benaia era un viteaz între cei treizeci şi mai-mare peste cei treizeci; în ceata lui se afla şi Amizabad, fiul său.</span>
<span class="v-num v-7">7&nbsp;</span><span class="v R127_7" data-id="R127_7">A patra căpetenie, pentru luna a patra: Asael, fratele lui Ioab; iar după el era Zebadia, fiul său; în ceata lui erau tot douăzeci şi patru de mii.</span>
<span class="v-num v-8">8&nbsp;</span><span class="v R127_8" data-id="R127_8">A cincea căpetenie, pentru luna a cincea: Şamhut Izrahitul; în ceata lui erau tot douăzeci şi patru de mii.</span>
<span class="v-num v-9">9&nbsp;</span><span class="v R127_9" data-id="R127_9">A şasea căpetenie, pentru luna a şasea: Ira, fiul lui Icheş Tecoanul; în ceata lui erau tot douăzeci şi patru de mii.</span>
<span class="v-num v-10">10&nbsp;</span><span class="v R127_10" data-id="R127_10">A şaptea căpetenie, pentru luna a şaptea: Heleţ Peloninul, din fiii lui Efraim; şi în ceata lui erau tot douăzeci şi patru de mii.</span>
<span class="v-num v-11">11&nbsp;</span><span class="v R127_11" data-id="R127_11">A opta căpetenie, pentru luna a opta: Sibecai Huşatitul, din seminţia lui Zarah; în ceata lui erau tot douăzeci şi patru de mii.</span>
<span class="v-num v-12">12&nbsp;</span><span class="v R127_12" data-id="R127_12">A noua căpetenie, pentru luna a noua: Abiezer Anatoteanul, din fiii lui Veniamin; şi în ceata lui erau tot douăzeci şi patru de mii.</span>
<span class="v-num v-13">13&nbsp;</span><span class="v R127_13" data-id="R127_13">A zecea căpetenie, pentru luna a zecea: Maherai din Netofat, din familia lui Zarah; în ceata lui erau tot douăzeci şi patru de mii.</span>
<span class="v-num v-14">14&nbsp;</span><span class="v R127_14" data-id="R127_14">A unsprezecea căpetenie, pentru luna a unsprezecea: Benaia din Piraton, din fiii lui Efraim; şi în ceata lui erau tot douăzeci şi patru de mii.</span>
<span class="v-num v-15">15&nbsp;</span><span class="v R127_15" data-id="R127_15">A douăsprezecea căpetenie, pentru luna a douăsprezecea: Heldai din Netofat, din seminţia lui Otniel; şi în ceata lui erau tot douăzeci şi patru de mii.</span>
<span class="v-num v-16">16&nbsp;</span><span class="v R127_16" data-id="R127_16">Iar peste triburile lui Israel: Căpetenie peste Ruben era Eliezer, fiul lui Zicri; peste Simeon era Şefatia, fiul lui Maaca;</span>
<span class="v-num v-17">17&nbsp;</span><span class="v R127_17" data-id="R127_17">peste leviţi era Haşabia, fiul lui Chemuel; peste Aaron era Ţadoc;</span>
<span class="v-num v-18">18&nbsp;</span><span class="v R127_18" data-id="R127_18">peste Iuda era Elihu, din fraţii lui David; pentru Isahar era Omri, fiul lui Micael;</span>
<span class="v-num v-19">19&nbsp;</span><span class="v R127_19" data-id="R127_19">peste Zabulon era Işmaia, fiul lui Obadia; peste Neftali era Ierimot, fiul lui Azriel;</span>
<span class="v-num v-20">20&nbsp;</span><span class="v R127_20" data-id="R127_20">peste fiii lui Efraim era Hoseia, fiul lui Azazia; peste jumătatea din tribul lui Manase era Ioil, fiul lui Pedaia;</span>
<span class="v-num v-21">21&nbsp;</span><span class="v R127_21" data-id="R127_21">peste jumătatea [cealaltă] din tribul lui Manase - cea din Galaad - era Ido, fiul lui Zaharia; peste Veniamin era Iaasiel, fiul lui Abner;</span>
<span class="v-num v-22">22&nbsp;</span><span class="v R127_22" data-id="R127_22">peste Dan era Azareel, fiul lui Ieroham. Acestea erau căpeteniile triburilor lui Israel.</span>
<span class="v-num v-23">23&nbsp;</span><span class="v R127_23" data-id="R127_23">David însă nu i-a numărat şi pe cei de douăzeci de ani şi mai în jos, deoarece Domnul spusese că-l va înmulţi pe Israel ca stelele cerului.</span>
<span class="v-num v-24">24&nbsp;</span><span class="v R127_24" data-id="R127_24">Ioab, fiul Ţeruiei, începuse să facă numărătoarea, dar nu a şi sfârşit-o, pricină pentru care s'a făcut mânie asupra lui Israel şi pentru care numărătoarea aceea nu a intrat în Cartea Faptelor regelui David.</span>
<span class="v-num v-25">25&nbsp;</span><span class="v R127_25" data-id="R127_25">Peste vistieriile regelui era Azmavet, fiul lui Adiel, iar peste strânsurile de pe câmp, din oraşe şi din sate şi din turnuri era Ionatan, fiul lui Uzia.</span>
<span class="v-num v-26">26&nbsp;</span><span class="v R127_26" data-id="R127_26">Peste gospodarii care lucrau pământul era Ezri, fiul lui Chelub.</span>
<span class="v-num v-27">27&nbsp;</span><span class="v R127_27" data-id="R127_27">Peste vii era Şimei din Rama, iar peste pivniţele de vinuri era Zabdi, fiul lui Şifmi.</span>
<span class="v-num v-28">28&nbsp;</span><span class="v R127_28" data-id="R127_28">Peste livezile de măslini şi de smochini în câmpie era Baal-Hanan din Gheder, iar peste magaziile untdelemnului era Ioaş.</span>
<span class="v-num v-29">29&nbsp;</span><span class="v R127_29" data-id="R127_29">Peste vitele mari ce păşteau în Şaron era Şitrai Haşaroneanul, iar peste cele din văi era Şafat, fiul lui Adlai.</span>
<span class="v-num v-30">30&nbsp;</span><span class="v R127_30" data-id="R127_30">Peste cămile era Obil Ismaelitul, peste asini, Iehdia Meroneanul.</span>
<span class="v-num v-31">31&nbsp;</span><span class="v R127_31" data-id="R127_31">Peste turme era Iaziz Agariteanul. Toţi aceştia erau cârmuitori peste strânsurile de hrană ale regelui David.</span>
<span class="v-num v-32">32&nbsp;</span><span class="v R127_32" data-id="R127_32">Ionatan, unchiul lui David dinspre tată, era sfetnic, om înţelept şi grămătic; iar Iehiel, fiul lui Hacmoni, era cu fiii regelui.</span>
<span class="v-num v-33">33&nbsp;</span><span class="v R127_33" data-id="R127_33">Şi Ahitofel era sfetnic al regelui; iar Huşai Archianul era cel mai apropiat prieten al regelui.</span>
<span class="v-num v-34">34&nbsp;</span><span class="v R127_34" data-id="R127_34">Lui Ahitofel i-au urmat Iehoiada, fiul lui Benaia, şi Abiatar. Iar Ioab era căpetenia oştirii regelui.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="R126.html">&lt;</a>
<a class="home" href="index.html">=</a>
<a class="next" href="R128.html">&gt;</a>
</div></div>
</body>
</html>