<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOV 3 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JB.html">Biblia Ortodoxă Română Sinodală (2006)</a><a class="location" href="JB.html">CARTEA LUI IOV 3</a><a class="prev" href="JB2.html">&lt;</a>
<a class="home" href="index.html">=</a>
<a class="next" href="JB4.html">&gt;</a>
</div></div>
<div class="section chapter JB JB3 ron_bor ron " dir="ltr" lang="ro" data-id="JB3" data-nextid="JB4" data-previd="JB2">
<div class="c">3</div>
<div class="p">
<span class="v-num v-1">1&nbsp;</span><span class="v JB3_1" data-id="JB3_1">După aceea, Iov a deschis gura sa şi a blestemat ziua în care s-a născut.</span>
<span class="v-num v-2">2&nbsp;</span><span class="v JB3_2" data-id="JB3_2">Şi Iov a vorbit şi a zis:</span>
<span class="v-num v-3">3&nbsp;</span><span class="v JB3_3" data-id="JB3_3">"Piară ziua în care m-am născut şi noaptea care a zis: un prunc de parte bărbătească s-a zămislit!</span>
<span class="v-num v-4">4&nbsp;</span><span class="v JB3_4" data-id="JB3_4">Ziua aceea să se facă întuneric şi Domnului din cer să nu-I pese de ea şi lumina să n-o mai lumineze.</span>
<span class="v-num v-5">5&nbsp;</span><span class="v JB3_5" data-id="JB3_5">Bezna şi umbra morţii s-o cotropească, norii s-o învăluiască şi toate negurile s-o înspăimânte!</span>
<span class="v-num v-6">6&nbsp;</span><span class="v JB3_6" data-id="JB3_6">Întunericul să cuprindă noaptea aceea şi să nu mai fie pusă în zilele anului şi în socoteala lunilor să nu mai intre!</span>
<span class="v-num v-7">7&nbsp;</span><span class="v JB3_7" data-id="JB3_7">Pustie să rămână noaptea aceea şi nici o bucurie să nu pătrundă în ea!</span>
<span class="v-num v-8">8&nbsp;</span><span class="v JB3_8" data-id="JB3_8">Blestemată să fie de către cei ce blesteamă zilele, de către cei ce ştiu să descânte Leviatanul.</span>
<span class="v-num v-9">9&nbsp;</span><span class="v JB3_9" data-id="JB3_9">Să se întunece stelele revărsatului zorilor ei; să aştepte lumina şi nimic să nu vină şi să nu mai vadă genele aurorei,</span>
<span class="v-num v-10">10&nbsp;</span><span class="v JB3_10" data-id="JB3_10">Pentru că n-a închis pântecele care m-a zămislit şi n-a ascuns durerea dinaintea ochilor mei.</span>
<span class="v-num v-11">11&nbsp;</span><span class="v JB3_11" data-id="JB3_11">De ce n-am murit când eram în sânul mamei mele? Şi nu mi-am dat duhul, ieşind din pântecele ei?</span>
<span class="v-num v-12">12&nbsp;</span><span class="v JB3_12" data-id="JB3_12">De ce m-au primit cei doi genunchi şi de ce cei doi sâni mi-au dat să sug?</span>
<span class="v-num v-13">13&nbsp;</span><span class="v JB3_13" data-id="JB3_13">Căci acum aş sta culcat şi liniştit, aş dormi şi m-aş odihni,</span>
<span class="v-num v-14">14&nbsp;</span><span class="v JB3_14" data-id="JB3_14">Cu împăraţii şi cu dregătorii pământului, care şi-au zidit morminte în singurătate,</span>
<span class="v-num v-15">15&nbsp;</span><span class="v JB3_15" data-id="JB3_15">Sau cu domnitorii care umplu de aur şi de argint casele lor.</span>
<span class="v-num v-16">16&nbsp;</span><span class="v JB3_16" data-id="JB3_16">Sau de ce n-am fost o stârpitură aruncată şi ascunsă, ca acei prunci care n-au apucat să vadă lumina?</span>
<span class="v-num v-17">17&nbsp;</span><span class="v JB3_17" data-id="JB3_17">Acolo cei nelegiuiţi se astâmpără şi cei împovăraţi se odihnesc.</span>
<span class="v-num v-18">18&nbsp;</span><span class="v JB3_18" data-id="JB3_18">Acolo cei ce poartă lanţuri ajung la liman de pace şi nu mai aud glasul paznicului.</span>
<span class="v-num v-19">19&nbsp;</span><span class="v JB3_19" data-id="JB3_19">Mic şi mare acolo sunt tot una şi robul a scăpat de stăpânul său.</span>
<span class="v-num v-20">20&nbsp;</span><span class="v JB3_20" data-id="JB3_20">Pentru ce dă Dumnezeu lumina vieţii celui nenorocit şi zile celor cu sufletul amărât;</span>
<span class="v-num v-21">21&nbsp;</span><span class="v JB3_21" data-id="JB3_21">Celor ce aşteaptă moartea, şi ea nu vine, şi care scormonesc după ea mai mult ca după o comoară;</span>
<span class="v-num v-22">22&nbsp;</span><span class="v JB3_22" data-id="JB3_22">Celor ce se bucură cu bucurie mare şi sunt plini de fericire, fiindcă au găsit un mormânt;</span>
<span class="v-num v-23">23&nbsp;</span><span class="v JB3_23" data-id="JB3_23">Celui care nu ştie încotro să meargă şi pe care îl îngrădeşte Dumnezeu de jur-împrejur?</span>
<span class="v-num v-24">24&nbsp;</span><span class="v JB3_24" data-id="JB3_24">Gemetele mele sunt pâinea mea şi vaietele mele curg ca apa.</span>
<span class="v-num v-25">25&nbsp;</span><span class="v JB3_25" data-id="JB3_25">De ceea ce mă tem, aceea mi se întâmplă şi de ceea ce mi-e frică tocmai de aceea am parte.</span>
<span class="v-num v-26">26&nbsp;</span><span class="v JB3_26" data-id="JB3_26">N-am nici tihnă, nici odihnă, nu-mi găsesc nici o pace şi zbuciumul mă stăpâneşte".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JB2.html">&lt;</a>
<a class="home" href="index.html">=</a>
<a class="next" href="JB4.html">&gt;</a>
</div></div>
</body>
</html>