<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>1CORINTENI 9 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="C1.html">Biblia Ortodoxă Română Sinodală (2006)</a><a class="location" href="C1.html">1CORINTENI 9</a><a class="prev" href="C18.html">&lt;</a>
<a class="home" href="index.html">=</a>
<a class="next" href="C110.html">&gt;</a>
</div></div>
<div class="section chapter C1 C19 ron_bor ron " dir="ltr" lang="ro" data-id="C19" data-nextid="C110" data-previd="C18">
<div class="c">9</div>
<div class="p">
<span class="v-num v-1">1&nbsp;</span><span class="v C19_1" data-id="C19_1">Oare nu sunt eu liber? Nu sunt eu apostol? N-am văzut eu pe Iisus Domnul nostru? Nu sunteţi voi lucrul meu întru Domnul?</span>
<span class="v-num v-2">2&nbsp;</span><span class="v C19_2" data-id="C19_2">Dacă altora nu le sunt apostol, vouă, negreşit, vă sunt. Căci voi sunteţi pecetea apostoliei mele în Domnul.</span>
<span class="v-num v-3">3&nbsp;</span><span class="v C19_3" data-id="C19_3">Apărarea mea către cei ce mă judecă aceasta este.</span>
<span class="v-num v-4">4&nbsp;</span><span class="v C19_4" data-id="C19_4">N-avem, oare, dreptul, să mâncăm şi să bem?</span>
<span class="v-num v-5">5&nbsp;</span><span class="v C19_5" data-id="C19_5">N-avem, oare, dreptul să purtăm cu noi o femeie soră, ca şi ceilalţi apostoli, ca şi fraţii Domnului, ca şi Chefa?</span>
<span class="v-num v-6">6&nbsp;</span><span class="v C19_6" data-id="C19_6">Sau numai eu şi Barnaba nu avem dreptul de a nu lucra?</span>
<span class="v-num v-7">7&nbsp;</span><span class="v C19_7" data-id="C19_7">Cine slujeşte vreodată, în oaste, cu solda lui? Cine sădeşte vie şi nu mănâncă din roada ei? Sau cine paşte o turmă şi nu mănâncă din laptele turmei?</span>
<span class="v-num v-8">8&nbsp;</span><span class="v C19_8" data-id="C19_8">Nu în felul oamenilor spun eu acestea. Nu spune, oare, şi legea acestea?</span>
<span class="v-num v-9">9&nbsp;</span><span class="v C19_9" data-id="C19_9">Căci în Legea lui Moise este scris: "Să nu legi gura boului care treieră". Oare de boi se îngrijeşte Dumnezeu?</span>
<span class="v-num v-10">10&nbsp;</span><span class="v C19_10" data-id="C19_10">Sau în adevăr pentru noi zice? Căci pentru noi s-a scris: "Cel ce ară trebuie să are cu nădejde, şi cel ce treieră, cu nădejdea că va avea parte de roade".</span>
<span class="v-num v-11">11&nbsp;</span><span class="v C19_11" data-id="C19_11">Dacă noi am semănat la voi cele duhovniceşti, este, oare, mare lucru dacă noi vom secera cele pământeşti ale voastre?</span>
<span class="v-num v-12">12&nbsp;</span><span class="v C19_12" data-id="C19_12">Dacă alţii se bucură de acest drept asupra voastră, oare, nu cu atât mai mult noi? Dar nu ne-am folosit de dreptul acesta, ci toate le răbdăm, ca să nu punem piedică Evangheliei lui Hristos.</span>
<span class="v-num v-13">13&nbsp;</span><span class="v C19_13" data-id="C19_13">Au nu ştiţi că cei ce săvârşesc cele sfinte mănâncă de la templu şi cei ce slujesc altarului au parte de la altar?</span>
<span class="v-num v-14">14&nbsp;</span><span class="v C19_14" data-id="C19_14">Tot aşa a poruncit şi Domnul celor ce propovăduiesc Evanghelia, ca să trăiască din Evanghelie.</span>
<span class="v-num v-15">15&nbsp;</span><span class="v C19_15" data-id="C19_15">Dar eu nu m-am folosit de nimic din acestea şi nu am scris acestea, ca să se facă cu mine aşa. Căci mai bine este pentru mine să mor, decât să-mi zădărnicească cineva lauda.</span>
<span class="v-num v-16">16&nbsp;</span><span class="v C19_16" data-id="C19_16">Căci dacă vestesc Evanghelia, nu-mi este laudă, pentru că stă asupra mea datoria. Căci, vai mie dacă nu voi binevesti!</span>
<span class="v-num v-17">17&nbsp;</span><span class="v C19_17" data-id="C19_17">Căci dacă fac aceasta de bună voie, am plată; dar dacă o fac fără voie, am numai o slujire încredinţată.</span>
<span class="v-num v-18">18&nbsp;</span><span class="v C19_18" data-id="C19_18">Care este, deci, plata mea? Că, binevestind, pun fără plată Evanghelia lui Hristos înaintea oamenilor, fără să mă folosesc de dreptul meu din Evanghelie.</span>
<span class="v-num v-19">19&nbsp;</span><span class="v C19_19" data-id="C19_19">Căci, deşi sunt liber faţă de toţi, m-am făcut rob tuturor, ca să dobândesc pe cei mai mulţi;</span>
<span class="v-num v-20">20&nbsp;</span><span class="v C19_20" data-id="C19_20">Cu iudeii am fost ca un iudeu, ca să dobândesc pe iudei; cu cei de sub lege, ca unul de sub lege, deşi eu nu sunt sub lege, ca să dobândesc pe cei de sub lege;</span>
<span class="v-num v-21">21&nbsp;</span><span class="v C19_21" data-id="C19_21">Cu cei ce n-au Legea, m-am făcut ca unul fără lege, deşi nu sunt fără Legea lui Dumnezeu, ci având Legea lui Hristos, ca să dobândesc pe cei ce n-au Legea;</span>
<span class="v-num v-22">22&nbsp;</span><span class="v C19_22" data-id="C19_22">Cu cei slabi m-am făcut slab, ca pe cei slabi să-i dobândesc; tuturor toate m-am făcut, ca, în orice chip, să mântuiesc pe unii.</span>
<span class="v-num v-23">23&nbsp;</span><span class="v C19_23" data-id="C19_23">Dar toate le fac pentru Evanghelie, ca să fiu părtaş la ea.</span>
<span class="v-num v-24">24&nbsp;</span><span class="v C19_24" data-id="C19_24">Nu ştiţi voi că acei care aleargă în stadion, toţi aleargă, dar numai unul ia premiul? Alergaţi aşa ca să-l luaţi.</span>
<span class="v-num v-25">25&nbsp;</span><span class="v C19_25" data-id="C19_25">Şi oricine se luptă se înfrânează de la toate. Şi aceia, ca să ia o cunună stricăcioasă, iar noi, nestricăcioasă.</span>
<span class="v-num v-26">26&nbsp;</span><span class="v C19_26" data-id="C19_26">Eu, deci, aşa alerg, nu ca la întâmplare. Aşa mă lupt, nu ca lovind în aer,</span>
<span class="v-num v-27">27&nbsp;</span><span class="v C19_27" data-id="C19_27">Ci îmi chinuiesc trupul meu şi îl supun robiei; ca nu cumva, altora propovăduind, eu însumi să mă fac netrebnic.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="C18.html">&lt;</a>
<a class="home" href="index.html">=</a>
<a class="next" href="C110.html">&gt;</a>
</div></div>
</body>
</html>