<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOV 29 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JB.html">Biblia Ortodoxă Română Sinodală (2006)</a><a class="location" href="JB.html">CARTEA LUI IOV 29</a><a class="prev" href="JB28.html">&lt;</a>
<a class="home" href="index.html">=</a>
<a class="next" href="JB30.html">&gt;</a>
</div></div>
<div class="section chapter JB JB29 ron_bor ron " dir="ltr" lang="ro" data-id="JB29" data-nextid="JB30" data-previd="JB28">
<div class="c">29</div>
<div class="p">
<span class="v-num v-1">1&nbsp;</span><span class="v JB29_1" data-id="JB29_1">Apoi Iov a mers mai departe cu pildele sale şi a zis:</span>
<span class="v-num v-2">2&nbsp;</span><span class="v JB29_2" data-id="JB29_2">"O, dacă aş fi încă o dată ca în lunile de mai înainte, ca în zilele când Dumnezeu mă ocrotea,</span>
<span class="v-num v-3">3&nbsp;</span><span class="v JB29_3" data-id="JB29_3">Ca atunci când El ţinea strălucitoare deasupra capului meu candela Sa şi, luminat de ea, eu străbăteam prin întuneric!</span>
<span class="v-num v-4">4&nbsp;</span><span class="v JB29_4" data-id="JB29_4">De ce nu sunt încă o dată ca în zilele toamnei mele, când Dumnezeu ţinea parte cortului meu,</span>
<span class="v-num v-5">5&nbsp;</span><span class="v JB29_5" data-id="JB29_5">Când Cel Atotputernic era încă cu mine şi împrejurul meu stăteau feciorii mei,</span>
<span class="v-num v-6">6&nbsp;</span><span class="v JB29_6" data-id="JB29_6">Iar picioarele mele se scăldau în lapte şi stânca aspră izvora pentru mine pâraie de untdelemn?</span>
<span class="v-num v-7">7&nbsp;</span><span class="v JB29_7" data-id="JB29_7">Atunci când ieşeam la poarta de sus a cetăţii şi aşezam în piaţă scaunul meu,</span>
<span class="v-num v-8">8&nbsp;</span><span class="v JB29_8" data-id="JB29_8">Tineretul, văzându-mă, se ascundea cu sfială, iar cei bătrâni se ridicau în picioare şi rămâneau aşa.</span>
<span class="v-num v-9">9&nbsp;</span><span class="v JB29_9" data-id="JB29_9">Fruntaşii poporului îşi opreau cuvântările şi îşi puneau mâna la gură.</span>
<span class="v-num v-10">10&nbsp;</span><span class="v JB29_10" data-id="JB29_10">Glasul căpeteniilor scădea şi limba lor se lipea de cerul gurii.</span>
<span class="v-num v-11">11&nbsp;</span><span class="v JB29_11" data-id="JB29_11">Căci urechea care mă auzea mă fericea şi ochiul care mă vedea îmi dădea mare mărturie.</span>
<span class="v-num v-12">12&nbsp;</span><span class="v JB29_12" data-id="JB29_12">Fiindcă scăpam de pieire pe cel sărman care striga după ajutor şi pe orfanul fără sprijin.</span>
<span class="v-num v-13">13&nbsp;</span><span class="v JB29_13" data-id="JB29_13">Binecuvântările celui ce era gata să piară veneau asupră-mi şi umpleam de bucurie inima văduvei.</span>
<span class="v-num v-14">14&nbsp;</span><span class="v JB29_14" data-id="JB29_14">Mă îmbrăcam întru dreptate, ca într-un veşmânt şi judecata mea cea dreaptă era mantia mea şi turbanul meu.</span>
<span class="v-num v-15">15&nbsp;</span><span class="v JB29_15" data-id="JB29_15">Eram ochii celui orb şi piciorul celui şchiop;</span>
<span class="v-num v-16">16&nbsp;</span><span class="v JB29_16" data-id="JB29_16">Eram tatăl celor neputincioşi şi cercetam cu sârguinţă pricinile care îmi erau necunoscute.</span>
<span class="v-num v-17">17&nbsp;</span><span class="v JB29_17" data-id="JB29_17">Sfărâmam fălcile nelegiuitului şi smulgeam prada din dinţii lui.</span>
<span class="v-num v-18">18&nbsp;</span><span class="v JB29_18" data-id="JB29_18">Şi îmi ziceam: Voi adormi în cuibul meu şi ca pasărea Phoenix voi înmulţi zilele mele.</span>
<span class="v-num v-19">19&nbsp;</span><span class="v JB29_19" data-id="JB29_19">Rădăcina mea se va răsfira pe lângă apă şi roua se va lăsa, noaptea, peste ramurile mele.</span>
<span class="v-num v-20">20&nbsp;</span><span class="v JB29_20" data-id="JB29_20">Slava mea va întineri neîncetat şi arcul meu se va înnoi în mâna mea.</span>
<span class="v-num v-21">21&nbsp;</span><span class="v JB29_21" data-id="JB29_21">Oamenii mă ascultau şi stăteau fără grai şi aşteptau să audă sfatul meu.</span>
<span class="v-num v-22">22&nbsp;</span><span class="v JB29_22" data-id="JB29_22">După ce le vorbeam eu, ei nu mai spuneau nimic şi cuvântul meu cădea asupra lor picătură cu picătură.</span>
<span class="v-num v-23">23&nbsp;</span><span class="v JB29_23" data-id="JB29_23">Mă aşteptau precum aştepţi ploaia şi căscau gura lor, ca pentru bura de primăvară.</span>
<span class="v-num v-24">24&nbsp;</span><span class="v JB29_24" data-id="JB29_24">Dacă le surâdeam, nu-şi credeau ochilor şi surâsul meu nu-l lăsau să se piardă.</span>
<span class="v-num v-25">25&nbsp;</span><span class="v JB29_25" data-id="JB29_25">Le arătam care este dreapta cale şi stăteam mereu în fruntea lor, stăteam ca un împărat, între ostaşii săi şi, oriunde-i duceam, ei veneau după mine.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JB28.html">&lt;</a>
<a class="home" href="index.html">=</a>
<a class="next" href="JB30.html">&gt;</a>
</div></div>
</body>
</html>