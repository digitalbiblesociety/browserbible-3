<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FACEREA ÎNTÂIA CARTE A LUI MOISE 33 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="GN.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="GN.html">FACEREA ÎNTÂIA CARTE A LUI MOISE 33</a><a class="prev" href="GN32.html">&lt;</a>
<a class="home" href="index.html">=</a>
<a class="next" href="GN34.html">&gt;</a>
</div></div>
<div class="section chapter GN GN33 ron_roa ron " dir="ltr" lang="ro" data-id="GN33" data-nextid="GN34" data-previd="GN32">
<div class="c">33</div>
<div class="p">
<span class="v-num v-1">1&nbsp;</span><span class="v GN33_1" data-id="GN33_1">Şi ridicându-şi Iacob ochii, iată că l-a văzut venind pe Esau, fratele său, având cu el pe cei patru sute de oameni. Atunci Iacob i-a împărţit pe copii între Lia, Rahela şi cele două roabe.</span>
<span class="v-num v-2">2&nbsp;</span><span class="v GN33_2" data-id="GN33_2">Pe cele două roabe cu copiii lor le-a pus înainte, mai în urmă a pus-o pe Lia cu copiii ei, iar la urmă de tot, pe Rahela şi Iosif.</span>
<span class="v-num v-3">3&nbsp;</span><span class="v GN33_3" data-id="GN33_3">Iar el mergea în fruntea lor şi de şapte ori s'a închinat până la pământ înainte de a se apropia de fratele său.</span>
<span class="v-num v-4">4&nbsp;</span><span class="v GN33_4" data-id="GN33_4">Dar Esau a alergat în întâmpinarea lui şi l-a îmbrăţişat şi i-a cuprins grumazul şi l-a sărutat; şi au plâns amândoi.</span>
<span class="v-num v-5">5&nbsp;</span><span class="v GN33_5" data-id="GN33_5">Apoi, ridicându-şi ochii, a văzut femeile şi copiii şi a zis: "Ce-ţi sunt ţie aceştia?" Iar el [Iacob] a zis: "Copiii cu care l-a miluit Dumnezeu pe robul tău".</span>
<span class="v-num v-6">6&nbsp;</span><span class="v GN33_6" data-id="GN33_6">Atunci s'au apropiat roabele, ele cu copiii lor, şi s'au închinat;</span>
<span class="v-num v-7">7&nbsp;</span><span class="v GN33_7" data-id="GN33_7">apoi s'a apropiat Lia cu copiii ei, şi s'au închinat; iar la urmă au înaintat Rahela şi Iosif şi s'au închinat.</span>
<span class="v-num v-8">8&nbsp;</span><span class="v GN33_8" data-id="GN33_8">[Esau] a zis: "Ce-ai tu de gând să faci cu turmele acelea pe care le-am întâlnit?" Iar el [Iacob] a răspuns: "Ca să afle robul tău bunăvoinţă'n faţa ta, stăpâne".</span>
<span class="v-num v-9">9&nbsp;</span><span class="v GN33_9" data-id="GN33_9">Esau a zis: "Am şi eu multe, frate; pe ale tale ţine-le pentru tine!"</span>
<span class="v-num v-10">10&nbsp;</span><span class="v GN33_10" data-id="GN33_10">Iacob însă a zis: "Dac'am aflat bunăvoinţă în faţa ta, primeşte darurile prin mâinile mele; că ţi-am văzut faţa ca şi cum ar fi văzut cineva faţa lui Dumnezeu, aşa de binevoitor mi-ai fost.</span>
<span class="v-num v-11">11&nbsp;</span><span class="v GN33_11" data-id="GN33_11">Primeşte-mi darurile ce ţi-au fost aduse, că m'a miluit Dumnezeu şi am de toate". Şi a stăruit, iar acela a primit.</span>
<span class="v-num v-12">12&nbsp;</span><span class="v GN33_12" data-id="GN33_12">Acela a zis: "Să ne sculăm şi să mergem împreună!"</span>
<span class="v-num v-13">13&nbsp;</span><span class="v GN33_13" data-id="GN33_13">Dar el [Iacob] i-a zis: "Domnul meu ştie cât de gingaşi sunt copiii, iar oile şi vacile mele sunt de curând fătate; dacă numai o zi le mân cu de-a sila, ar pieri toată cireada.</span>
<span class="v-num v-14">14&nbsp;</span><span class="v GN33_14" data-id="GN33_14">Să meargă dar domnul meu înaintea robului său, iar eu voi urma încet, în pas cu vitele de dinaintea mea şi în pas cu copiii, până voi ajunge la domnul meu în Seir".</span>
<span class="v-num v-15">15&nbsp;</span><span class="v GN33_15" data-id="GN33_15">Atunci Esau a zis: "Să-ţi las măcar o parte din oamenii care sunt cu mine". Iar el [Iacob] a răspuns: "Da' de ce?... mi-ajunge că am aflat har în faţa ta, stăpâne!"</span>
<span class="v-num v-16">16&nbsp;</span><span class="v GN33_16" data-id="GN33_16">Şi'n aceeaşi zi şi-a făcut Esau calea'ntoarsă la Seir.</span>
<span class="v-num v-17">17&nbsp;</span><span class="v GN33_17" data-id="GN33_17">Cât despre Iacob, el s'a dus la Sucot şi şi-a făcut acolo casă pentru sine, iar pentru vitele sale a făcut şuri; de aceea a numit el locul acela cu numele de Sucot .</span>
<span class="v-num v-18">18&nbsp;</span><span class="v GN33_18" data-id="GN33_18">Iacob a ajuns cu bine în cetatea Sichem, care e în ţara Canaanului, atunci când s'a întors el din Mesopotamia, şi s'a aşezat în faţa cetăţii.</span>
<span class="v-num v-19">19&nbsp;</span><span class="v GN33_19" data-id="GN33_19">Iar partea de câmp pe care-şi pusese cortul a cumpărat-o cu o sută de mioare de la fiii lui Hemor, tatăl lui Sichem,</span>
<span class="v-num v-20">20&nbsp;</span><span class="v GN33_20" data-id="GN33_20">a ridicat acolo un jertfelnic şi L-a chemat pe Dumnezeul lui Israel .</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="GN32.html">&lt;</a>
<a class="home" href="index.html">=</a>
<a class="next" href="GN34.html">&gt;</a>
</div></div>
</body>
</html>