<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>ROMANI 5 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="RM.html">Biblia Ortodoxă Română Sinodală (2006)</a><a class="location" href="RM.html">ROMANI 5</a><a class="prev" href="RM4.html">&lt;</a>
<a class="home" href="index.html">=</a>
<a class="next" href="RM6.html">&gt;</a>
</div></div>
<div class="section chapter RM RM5 ron_bor ron " dir="ltr" lang="ro" data-id="RM5" data-nextid="RM6" data-previd="RM4">
<div class="c">5</div>
<div class="p">
<span class="v-num v-1">1&nbsp;</span><span class="v RM5_1" data-id="RM5_1">Deci fiind îndreptaţi din credinţă, avem pace cu Dumnezeu, prin Domnul nostru Iisus Hristos,</span>
<span class="v-num v-2">2&nbsp;</span><span class="v RM5_2" data-id="RM5_2">Prin Care am avut şi apropiere, prin credinţă, la harul acesta, în care stăm, şi ne lăudăm întru nădejdea slavei lui Dumnezeu.</span>
<span class="v-num v-3">3&nbsp;</span><span class="v RM5_3" data-id="RM5_3">Şi nu numai atât, ci ne lăudăm şi în suferinţe, bine ştiind că suferinţa aduce răbdare,</span>
<span class="v-num v-4">4&nbsp;</span><span class="v RM5_4" data-id="RM5_4">Şi răbdarea încercare, şi încercarea nădejde</span>
<span class="v-num v-5">5&nbsp;</span><span class="v RM5_5" data-id="RM5_5">Iar nădejdea nu ruşinează pentru că iubirea lui Dumnezeu s-a vărsat în inimile noastre, prin Duhul Sfânt, Cel dăruit nouă.</span>
<span class="v-num v-6">6&nbsp;</span><span class="v RM5_6" data-id="RM5_6">Căci Hristos, încă fiind noi neputincioşi, la timpul hotărât a murit pentru cei necredincioşi.</span>
<span class="v-num v-7">7&nbsp;</span><span class="v RM5_7" data-id="RM5_7">Căci cu greu va muri cineva pentru un drept; dar pentru cel bun poate se hotărăşte cineva să moară.</span>
<span class="v-num v-8">8&nbsp;</span><span class="v RM5_8" data-id="RM5_8">Dar Dumnezeu Îşi arată dragostea Lui faţă de noi prin aceea că, pentru noi, Hristos a murit când noi eram încă păcătoşi.</span>
<span class="v-num v-9">9&nbsp;</span><span class="v RM5_9" data-id="RM5_9">Cu atât mai vârtos, deci, acum, fiind îndreptaţi prin sângele Lui, ne vom izbăvi prin El de mânie.</span>
<span class="v-num v-10">10&nbsp;</span><span class="v RM5_10" data-id="RM5_10">Căci dacă, pe când eram vrăjmaşi, ne-am împăcat cu Dumnezeu, prin moartea Fiului Său, cu atât mai mult, împăcaţi fiind, ne vom mântui prin viaţa Lui.</span>
<span class="v-num v-11">11&nbsp;</span><span class="v RM5_11" data-id="RM5_11">Şi nu numai atât, ci şi ne lăudăm în Dumnezeu prin Domnul nostru Iisus Hristos, prin Care am primit acum împăcarea.</span>
<span class="v-num v-12">12&nbsp;</span><span class="v RM5_12" data-id="RM5_12">De aceea, precum printr-un om a intrat păcatul în lume şi prin păcat moartea, aşa şi moartea a trecut la toţi oamenii, pentru că toţi au păcătuit în el.</span>
<span class="v-num v-13">13&nbsp;</span><span class="v RM5_13" data-id="RM5_13">Căci, până la lege, păcatul era în lume, dar păcatul nu se socoteşte când nu este lege.</span>
<span class="v-num v-14">14&nbsp;</span><span class="v RM5_14" data-id="RM5_14">Ci a împărăţit moartea de la Adam până la Moise şi peste cei ce nu păcătuiseră, după asemănarea greşelii lui Adam, care este chip al Celui ce avea să vină.</span>
<span class="v-num v-15">15&nbsp;</span><span class="v RM5_15" data-id="RM5_15">Dar nu este cu greşeala cum este cu harul, căci dacă prin greşeala unuia cei mulţi au murit, cu mult mai mult harul lui Dumnezeu şi darul Lui au prisosit asupra celor mulţi, prin harul unui singur om, Iisus Hristos.</span>
<span class="v-num v-16">16&nbsp;</span><span class="v RM5_16" data-id="RM5_16">Şi ce aduce darul nu seamănă cu ce a adus acel unul care a păcătuit; căci judecata dintr-unul duce la osândire, iar harul din multe greşeli duce la îndreptare.</span>
<span class="v-num v-17">17&nbsp;</span><span class="v RM5_17" data-id="RM5_17">Căci, dacă prin greşeala unuia moartea a împărăţit printr-unul, cu mult mai mult cei ce primesc prisosinţa harului şi a darului dreptăţii vor împărăţi în viaţă prin Unul Iisus Hristos.</span>
<span class="v-num v-18">18&nbsp;</span><span class="v RM5_18" data-id="RM5_18">Aşadar, precum prin greşeala unuia a venit osânda pentru toţi oamenii, aşa şi prin îndreptarea adusă de Unul a venit, pentru toţi oamenii, îndreptarea care dă viaţă;</span>
<span class="v-num v-19">19&nbsp;</span><span class="v RM5_19" data-id="RM5_19">Căci precum prin neascultarea unui om s-au făcut păcătoşi cei mulţi, tot aşa prin ascultarea unuia se vor face drepţi cei mulţi.</span>
<span class="v-num v-20">20&nbsp;</span><span class="v RM5_20" data-id="RM5_20">Iar Legea a intrat şi ea ca se înmulţească greşeala; iar unde s-a înmulţit păcatul, a prisosit harul;</span>
<span class="v-num v-21">21&nbsp;</span><span class="v RM5_21" data-id="RM5_21">Pentru că precum a împărăţit păcatul prin moarte, aşa şi harul să împărăţească prin dreptate, spre viaţa veşnică, prin Iisus Hristos, Domnul nostru.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="RM4.html">&lt;</a>
<a class="home" href="index.html">=</a>
<a class="next" href="RM6.html">&gt;</a>
</div></div>
</body>
</html>