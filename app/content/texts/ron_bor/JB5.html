<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOV 5 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JB.html">Biblia Ortodoxă Română Sinodală (2006)</a><a class="location" href="JB.html">CARTEA LUI IOV 5</a><a class="prev" href="JB4.html">&lt;</a>
<a class="home" href="index.html">=</a>
<a class="next" href="JB6.html">&gt;</a>
</div></div>
<div class="section chapter JB JB5 ron_bor ron " dir="ltr" lang="ron" data-id="JB5" data-nextid="JB6" data-previd="JB4">
<div class="c">5</div>
<div class="p">
<span class="v-num v-1">1&nbsp;</span><span class="v JB5_1" data-id="JB5_1">Strigă acum, dacă o fi cineva care să-ţi răspundă. Către care din sfinţii îngeri te vei îndrepta?</span>
<span class="v-num v-2">2&nbsp;</span><span class="v JB5_2" data-id="JB5_2">Mânia ucide pe cel fără de minte, iar aprinderea omoară pe cel rătăcit.</span>
<span class="v-num v-3">3&nbsp;</span><span class="v JB5_3" data-id="JB5_3">Am văzut pe nebun prinzând rădăcină şi pe loc am blestemat sălaşul lui:</span>
<span class="v-num v-4">4&nbsp;</span><span class="v JB5_4" data-id="JB5_4">Să se depărteze copiii lui de orice izbăvire şi să fie călcaţi în picioare la poartă şi nimeni să nu le vină într-ajutor.</span>
<span class="v-num v-5">5&nbsp;</span><span class="v JB5_5" data-id="JB5_5">Secerişul lui să-l mănânce flămânzii şi să-l ducă cu ei în ascunzişuri şi toată averea lui s-o soarbă însetaţii!</span>
<span class="v-num v-6">6&nbsp;</span><span class="v JB5_6" data-id="JB5_6">Pentru că nelegiuirea nu iese din pământ şi necazul nu răsare din pulbere,</span>
<span class="v-num v-7">7&nbsp;</span><span class="v JB5_7" data-id="JB5_7">Ci omul îşi naşte singur suferinţa, precum vulturii se ridică în aer, prin puterile lor;</span>
<span class="v-num v-8">8&nbsp;</span><span class="v JB5_8" data-id="JB5_8">Dar eu alerg la Dumnezeu şi Lui Îi arăt necazul meu.</span>
<span class="v-num v-9">9&nbsp;</span><span class="v JB5_9" data-id="JB5_9">El face lucruri mari şi nepătrunse, lucruri minunate şi fără număr.</span>
<span class="v-num v-10">10&nbsp;</span><span class="v JB5_10" data-id="JB5_10">El dă ploaie pe pământ şi trimite apă pe câmpii.</span>
<span class="v-num v-11">11&nbsp;</span><span class="v JB5_11" data-id="JB5_11">El înalţă pe cei smeriţi şi izbăveşte pe cei necăjiţi.</span>
<span class="v-num v-12">12&nbsp;</span><span class="v JB5_12" data-id="JB5_12">El destramă planurile celor vicleni şi cu mâinile lor nu pot să izbândească.</span>
<span class="v-num v-13">13&nbsp;</span><span class="v JB5_13" data-id="JB5_13">El prinde pe înţelepţi în isteţimea lor şi sfatul celor înşelători iese prost.</span>
<span class="v-num v-14">14&nbsp;</span><span class="v JB5_14" data-id="JB5_14">Ziua în amiaza mare dau de întuneric şi umblă ca pe timp de noapte în ceas de zi.</span>
<span class="v-num v-15">15&nbsp;</span><span class="v JB5_15" data-id="JB5_15">Dar Dumnezeu scapă din gura lor pe omul dosădit şi din mâna celui puternic pe cel sărac.</span>
<span class="v-num v-16">16&nbsp;</span><span class="v JB5_16" data-id="JB5_16">Astfel, sărmanul prinde nădejde şi nedreptatea îşi închide gura.</span>
<span class="v-num v-17">17&nbsp;</span><span class="v JB5_17" data-id="JB5_17">Fericit este omul pe care Dumnezeu îl mustră! Şi să nu dispreţuieşti certarea Celui Atotputernic.</span>
<span class="v-num v-18">18&nbsp;</span><span class="v JB5_18" data-id="JB5_18">Căci El răneşte şi El leagă rana, El loveşte şi mâinile Lui tămăduiesc.</span>
<span class="v-num v-19">19&nbsp;</span><span class="v JB5_19" data-id="JB5_19">De şase ori din nevoi te va scoate, iar a şaptea oară, răul te va ocoli.</span>
<span class="v-num v-20">20&nbsp;</span><span class="v JB5_20" data-id="JB5_20">În timp de foamete, te va scăpa de la moarte şi în bătălie din primejdia sabiei.</span>
<span class="v-num v-21">21&nbsp;</span><span class="v JB5_21" data-id="JB5_21">Vei fi la adăpost de biciul bârfelii şi nu te vei teme de prăpăd când va veni.</span>
<span class="v-num v-22">22&nbsp;</span><span class="v JB5_22" data-id="JB5_22">Îţi vei râde de pustiire şi de foamete şi nu-ţi va păsa de fiarele pământului.</span>
<span class="v-num v-23">23&nbsp;</span><span class="v JB5_23" data-id="JB5_23">Căci vei avea legământ cu pietrele câmpului şi fiara sălbatică va trăi cu tine în pace.</span>
<span class="v-num v-24">24&nbsp;</span><span class="v JB5_24" data-id="JB5_24">Tu vei şti cortul tău la adăpost şi când îţi vei cerceta locuinţa nu vei avea dezamăgire.</span>
<span class="v-num v-25">25&nbsp;</span><span class="v JB5_25" data-id="JB5_25">Vei şti că urmaşii tăi sunt numeroşi şi că odraslele tale sunt multe ca iarba pământului.</span>
<span class="v-num v-26">26&nbsp;</span><span class="v JB5_26" data-id="JB5_26">Sosi-vei la mormânt, la adânci bătrâneţe, ca o şiră de grâu strânsă la vremea ei.</span>
<span class="v-num v-27">27&nbsp;</span><span class="v JB5_27" data-id="JB5_27">Iată ceea ce am cercetat şi aşa este. Ascultă şi învaţă spre folosul tău".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JB4.html">&lt;</a>
<a class="home" href="index.html">=</a>
<a class="next" href="JB6.html">&gt;</a>
</div></div>
</body>
</html>