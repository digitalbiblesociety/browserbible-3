<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>COLOSENI 3 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="CL.html">Biblia Ortodoxă Română Sinodală (2006)</a><a class="location" href="CL.html">COLOSENI 3</a><a class="prev" href="CL2.html">&lt;</a>
<a class="home" href="index.html">=</a>
<a class="next" href="CL4.html">&gt;</a>
</div></div>
<div class="section chapter CL CL3 ron_bor ron " dir="ltr" lang="ron" data-id="CL3" data-nextid="CL4" data-previd="CL2">
<div class="c">3</div>
<div class="p">
<span class="v-num v-1">1&nbsp;</span><span class="v CL3_1" data-id="CL3_1">Aşadar, dacă aţi înviat împreună cu Hristos, căutaţi cele de sus, unde se află Hristos, şezând de-a dreapta lui Dumnezeu;</span>
<span class="v-num v-2">2&nbsp;</span><span class="v CL3_2" data-id="CL3_2">Cugetaţi cele de sus, nu cele de pe pământ;</span>
<span class="v-num v-3">3&nbsp;</span><span class="v CL3_3" data-id="CL3_3">Căci voi aţi murit şi viaţa voastră este ascunsă cu Hristos întru Dumnezeu.</span>
<span class="v-num v-4">4&nbsp;</span><span class="v CL3_4" data-id="CL3_4">Iar când Hristos, Care este viaţa voastră, Se va arăta, atunci şi voi, împreună cu El, vă veţi arăta întru slavă.</span>
<span class="v-num v-5">5&nbsp;</span><span class="v CL3_5" data-id="CL3_5">Drept aceea, omorâţi mădularele voastre, cele pământeşti: desfrânarea, necurăţia, patima, pofta rea şi lăcomia, care este închinare la idoli,</span>
<span class="v-num v-6">6&nbsp;</span><span class="v CL3_6" data-id="CL3_6">Pentru care vine mânia lui Dumnezeu peste fiii neascultării,</span>
<span class="v-num v-7">7&nbsp;</span><span class="v CL3_7" data-id="CL3_7">În care păcate aţi umblat şi voi odinioară, pe când trăiaţi în ele.</span>
<span class="v-num v-8">8&nbsp;</span><span class="v CL3_8" data-id="CL3_8">Acum deci vă lepădaţi şi voi de toate acestea: mânia, iuţimea, răutatea, defăimarea, cuvântul de ruşine din gura voastră.</span>
<span class="v-num v-9">9&nbsp;</span><span class="v CL3_9" data-id="CL3_9">Nu vă minţiţi unul pe altul, fiindcă v-aţi dezbrăcat de omul cel vechi, dimpreună cu faptele lui,</span>
<span class="v-num v-10">10&nbsp;</span><span class="v CL3_10" data-id="CL3_10">Şi v-aţi îmbrăcat cu cel nou, care se înnoieşte, spre deplină cunoştinţă, după chipul Celui ce l-a zidit,</span>
<span class="v-num v-11">11&nbsp;</span><span class="v CL3_11" data-id="CL3_11">Unde nu mai este elin şi iudeu, tăiere împrejur şi netăiere împrejur, barbar, scit, rob ori liber, ci toate şi întru toţi Hristos.</span>
<span class="v-num v-12">12&nbsp;</span><span class="v CL3_12" data-id="CL3_12">Îmbrăcaţi-vă, dar, ca aleşi ai lui Dumnezeu, sfinţi şi prea iubiţi, cu milostivirile îndurării, cu bunătate, cu smerenie, cu blândeţe, cu îndelungă-răbdare,</span>
<span class="v-num v-13">13&nbsp;</span><span class="v CL3_13" data-id="CL3_13">Îngăduindu-vă unii pe alţii şi iertând unii altora, dacă are cineva vreo plângere împotriva cuiva; după cum şi Hristos v-a iertat vouă, aşa să iertaţi şi voi.</span>
<span class="v-num v-14">14&nbsp;</span><span class="v CL3_14" data-id="CL3_14">Iar peste toate acestea, îmbrăcaţi-vă întru dragoste, care este legătura desăvârşirii.</span>
<span class="v-num v-15">15&nbsp;</span><span class="v CL3_15" data-id="CL3_15">Şi pacea lui Hristos, întru care aţi fost chemaţi, ca să fiţi un singur trup, să stăpânească în inimile voastre; şi fiţi mulţumitori.</span>
<span class="v-num v-16">16&nbsp;</span><span class="v CL3_16" data-id="CL3_16">Cuvântul lui Hristos să locuiască întru voi cu bogăţie. Învăţaţi-vă şi povăţuiţi-vă între voi, cu toată înţelepciunea. Cântaţi în inimile voastre lui Dumnezeu, mulţumindu-I, în psalmi, în laude şi în cântări duhovniceşti.</span>
<span class="v-num v-17">17&nbsp;</span><span class="v CL3_17" data-id="CL3_17">Orice aţi face, cu cuvântul sau cu lucrul, toate să le faceţi în numele Domnului Iisus şi prin El să mulţumiţi lui Dumnezeu-Tatăl.</span>
<span class="v-num v-18">18&nbsp;</span><span class="v CL3_18" data-id="CL3_18">Femeilor, supuneţi-vă bărbaţilor voştri, precum se cuvine, în Domnul.</span>
<span class="v-num v-19">19&nbsp;</span><span class="v CL3_19" data-id="CL3_19">Bărbaţilor, iubiţi pe femeile voastre şi nu fiţi aspri cu ele.</span>
<span class="v-num v-20">20&nbsp;</span><span class="v CL3_20" data-id="CL3_20">Copiilor, ascultaţi pe părinţii voştri întru toate, căci aceasta este bine-plăcut Domnului.</span>
<span class="v-num v-21">21&nbsp;</span><span class="v CL3_21" data-id="CL3_21">Părinţilor, nu aţâţaţi la mânie pe copiii voştri, ca să nu se deznădăjduiască.</span>
<span class="v-num v-22">22&nbsp;</span><span class="v CL3_22" data-id="CL3_22">Slugilor, ascultaţi întru toate pe stăpânii voştri cei trupeşti, nu slujind numai când sunt cu ochii pe voi, ca cei ce caută să placă oamenilor, ci în curăţia inimii, temându-vă de Domnul.</span>
<span class="v-num v-23">23&nbsp;</span><span class="v CL3_23" data-id="CL3_23">Orice aţi face, lucraţi din toată inima, ca pentru Domnul şi nu ca pentru oameni,</span>
<span class="v-num v-24">24&nbsp;</span><span class="v CL3_24" data-id="CL3_24">Bine ştiind că de la Domnul veţi primi răsplata moştenirii; căci Domnului Hristos slujiţi.</span>
<span class="v-num v-25">25&nbsp;</span><span class="v CL3_25" data-id="CL3_25">Iar cel ce face nedreptate îşi va lua plata nedreptăţii, întrucât la Dumnezeu nu este părtinire.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="CL2.html">&lt;</a>
<a class="home" href="index.html">=</a>
<a class="next" href="CL4.html">&gt;</a>
</div></div>
</body>
</html>