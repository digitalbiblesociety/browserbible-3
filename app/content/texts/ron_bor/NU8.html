<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>NUMERII 8 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="NU.html">Biblia Ortodoxă Română Sinodală (2006)</a><a class="location" href="NU.html">NUMERII 8</a><a class="prev" href="NU7.html">&lt;</a>
<a class="home" href="index.html">=</a>
<a class="next" href="NU9.html">&gt;</a>
</div></div>
<div class="section chapter NU NU8 ron_bor ron " dir="ltr" lang="ro" data-id="NU8" data-nextid="NU9" data-previd="NU7">
<div class="c">8</div>
<div class="p">
<span class="v-num v-1">1&nbsp;</span><span class="v NU8_1" data-id="NU8_1">Atunci a grăit Domnul cu Moise şi a zis:</span>
<span class="v-num v-2">2&nbsp;</span><span class="v NU8_2" data-id="NU8_2">"Vorbeşte cu Aaron şi-i spune: Când vei pune candelele în sfeşnic, ca să lumineze partea cea dinaintea lui, să aprinzi în el şapte candele".</span>
<span class="v-num v-3">3&nbsp;</span><span class="v NU8_3" data-id="NU8_3">Şi a făcut Aaron aşa: a aprins în sfeşnic, ca să lumineze partea cea din faţa lui, şapte candele, cum poruncise Domnul lui Moise.</span>
<span class="v-num v-4">4&nbsp;</span><span class="v NU8_4" data-id="NU8_4">Iată cum era făcut sfeşnicul: fusul lui de aur era lucrat din ciocan; florile lui toate erau tot din ciocan. După modelul pe care îl arătase Domnul lui Moise, aşa s-a făcut sfeşnicul.</span>
<span class="v-num v-5">5&nbsp;</span><span class="v NU8_5" data-id="NU8_5">Şi a grăit cu Moise Domnul şi i-a zis:</span>
<span class="v-num v-6">6&nbsp;</span><span class="v NU8_6" data-id="NU8_6">"Ia pe leviţi din mijlocul fiilor lui Israel şi-i curăţă;</span>
<span class="v-num v-7">7&nbsp;</span><span class="v NU8_7" data-id="NU8_7">Şi ca să-i cureţi, să faci cu ei aşa: să-i stropeşti cu apa curăţirii, să-şi radă cu briciul tot trupul lor, să-şi spele hainele şi vor fi curaţi.</span>
<span class="v-num v-8">8&nbsp;</span><span class="v NU8_8" data-id="NU8_8">Apoi ei să ia un viţel şi prinosul de pâine, făină de grâu, amestecată cu untdelemn; iar tu să mai iei un viţel, jertfă pentru păcat.</span>
<span class="v-num v-9">9&nbsp;</span><span class="v NU8_9" data-id="NU8_9">Adu după aceea pe leviţi înaintea cortului adunării, unde vei aduna toată obştea fiilor lui Israel.</span>
<span class="v-num v-10">10&nbsp;</span><span class="v NU8_10" data-id="NU8_10">Să se apropie leviţii înaintea Domnului şi fiii lui Israel să-şi pună mâinile pe leviţi;</span>
<span class="v-num v-11">11&nbsp;</span><span class="v NU8_11" data-id="NU8_11">Iar Aaron să afierosească pe leviţi înaintea Domnului, din partea fiilor lui Israel, ca să facă ei slujbă Domnului.</span>
<span class="v-num v-12">12&nbsp;</span><span class="v NU8_12" data-id="NU8_12">Apoi leviţii să-şi pună mâinile pe capetele viţeilor şi tu să aduci unul jertfă pentru păcat, iar pe celălalt ardere de tot Domnului pentru curăţirea leviţilor.</span>
<span class="v-num v-13">13&nbsp;</span><span class="v NU8_13" data-id="NU8_13">Pune apoi pe leviţi înaintea Domnului şi înaintea lui Aaron şi înaintea fiilor lui şi-i adu dar Domnului.</span>
<span class="v-num v-14">14&nbsp;</span><span class="v NU8_14" data-id="NU8_14">Aşa vei osebi pe leviţi de fiii lui Israel, că vor fi ai Mei.</span>
<span class="v-num v-15">15&nbsp;</span><span class="v NU8_15" data-id="NU8_15">După aceea vor merge leviţii să slujească la cortul adunării, după ce îi vei curăţi şi îi vei afierosi Domnului;</span>
<span class="v-num v-16">16&nbsp;</span><span class="v NU8_16" data-id="NU8_16">Căci Îmi sunt daţi Mie dintre fiii lui Israel în locul tuturor celor întâi-născuţi, care deschide orice pântece;</span>
<span class="v-num v-17">17&nbsp;</span><span class="v NU8_17" data-id="NU8_17">Căci al Meu este tot întâi-născutul lui Israel, de la om până la dobitoc, pentru că Mi i-am sfinţit Mie în ziua când am lovit în pământul Egiptului pe toţi întâi-născuţii;</span>
<span class="v-num v-18">18&nbsp;</span><span class="v NU8_18" data-id="NU8_18">Şi în locul tuturor întâi-născuţilor fiilor lui Israel am luat pe leviţi;</span>
<span class="v-num v-19">19&nbsp;</span><span class="v NU8_19" data-id="NU8_19">Şi i-am dat pe leviţi dar lui Aaron şi fiilor lui dintre fiii lui Israel, ca să slujească pentru fiii lui Israel, la cortul adunării şi să se roage pentru fiii lui Israel, ca să nu-i ajungă pe fiii lui Israel vreo urgie, când s-ar apropia de locaşul sfânt".</span>
<span class="v-num v-20">20&nbsp;</span><span class="v NU8_20" data-id="NU8_20">Moise şi Aaron şi toată obştea fiilor lui Israel au făcut cu leviţii cum poruncise Domnul lui Moise pentru leviţi; aşa au făcut cu ei fiii lui Israel.</span>
<span class="v-num v-21">21&nbsp;</span><span class="v NU8_21" data-id="NU8_21">S-au curăţit deci leviţii şi şi-au spălat hainele, iar Aaron a săvârşit sfinţirea lor înaintea Domnului şi s-a rugat pentru ei, ca să fie curaţi.</span>
<span class="v-num v-22">22&nbsp;</span><span class="v NU8_22" data-id="NU8_22">După aceea au intrat leviţii să-şi facă slujbele lor la cortul adunării, înaintea lui Aaron şi înaintea fiilor lui. Cum poruncise Domnul lui Moise pentru leviţi, aşa au făcut cu ei.</span>
<span class="v-num v-23">23&nbsp;</span><span class="v NU8_23" data-id="NU8_23">Şi a grăit Domnul cu Moise şi a zis:</span>
<span class="v-num v-24">24&nbsp;</span><span class="v NU8_24" data-id="NU8_24">"Aceasta este legea leviţilor: de la douăzeci şi cinci de ani în sus să intre să lucreze la cortul adunării;</span>
<span class="v-num v-25">25&nbsp;</span><span class="v NU8_25" data-id="NU8_25">Iar la cincizeci de ani să înceteze şi să nu mai lucreze.</span>
<span class="v-num v-26">26&nbsp;</span><span class="v NU8_26" data-id="NU8_26">De acolo înainte să ajute fraţilor lor a străjui la cortul adunării, dar de lucrat să nu mai lucreze. Aşa să faci cu leviţii, ca fiecare să fie la slujba lui de paznic".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="NU7.html">&lt;</a>
<a class="home" href="index.html">=</a>
<a class="next" href="NU9.html">&gt;</a>
</div></div>
</body>
</html>