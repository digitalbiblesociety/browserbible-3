<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FACEREA ÎNTÂIA CARTE A LUI MOISE 14 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="GN.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="GN.html">FACEREA ÎNTÂIA CARTE A LUI MOISE 14</a><a class="prev" href="GN13.html">&lt;</a>
<a class="home" href="index.html">=</a>
<a class="next" href="GN15.html">&gt;</a>
</div></div>
<div class="section chapter GN GN14 ron_roa ron " dir="ltr" lang="ro" data-id="GN14" data-nextid="GN15" data-previd="GN13">
<div class="c">14</div>
<div class="p">
<span class="v-num v-1">1&nbsp;</span><span class="v GN14_1" data-id="GN14_1">Şi a fost că în zilele lui Amrafel, regele Senaarului, ale lui Arioc, regele Elasarului, ale lui Kedarlaomer, regele Elamului, şi ale lui Tidal, regele Goimilor ,</span>
<span class="v-num v-2">2&nbsp;</span><span class="v GN14_2" data-id="GN14_2">aceştia au făcut război cu Bera, regele Sodomei, cu Birşa, regele Gomorei, cu Şinab, regele Admei, cu Şemeber, regele Ţeboimului, şi cu regele Belei, adică al Ţoarului.</span>
<span class="v-num v-3">3&nbsp;</span><span class="v GN14_3" data-id="GN14_3">Toţi aceştia din urmă s'au adunat în valea Sidim, care înseamnă marea Sării.</span>
<span class="v-num v-4">4&nbsp;</span><span class="v GN14_4" data-id="GN14_4">Doisprezece ani îi slujiseră ei lui Kedarlaomer, dar în anul al treisprezecelea s'au răsculat.</span>
<span class="v-num v-5">5&nbsp;</span><span class="v GN14_5" data-id="GN14_5">Iar în al paisprezecelea an au venit Kedarlaomer şi regii care erau de partea lui şi i-au bătut pe Refaimi la Aşterot-Carnaim, pe Zuzimi la Ham, şi pe Emimi la Şave-Chiriataim;</span>
<span class="v-num v-6">6&nbsp;</span><span class="v GN14_6" data-id="GN14_6">iar pe Horei, în muntele lor Seir şi până la El-Paran, care e lângă pustiu.</span>
<span class="v-num v-7">7&nbsp;</span><span class="v GN14_7" data-id="GN14_7">Apoi, întorcându-se, au venit la Ain-Mişpat sau Cadeş şi au bătut toate căpeteniile Amaleciţilor, ca şi pe toţi Amoreii care locuiau în Haţaţon-Tamar.</span>
<span class="v-num v-8">8&nbsp;</span><span class="v GN14_8" data-id="GN14_8">Atunci au ieşit regele Sodomei, regele Gomorei, regele Admei, regele Ţeboimului şi regele Belei sau Ţoarului şi s'au bătut în valea Sidim</span>
<span class="v-num v-9">9&nbsp;</span><span class="v GN14_9" data-id="GN14_9">cu Kedarlaomer, regele Elamului, cu Tidal, regele Goimilor, cu Amrafel, regele Senaarului, şi cu Arioc, regele Elasarului: patru regi împotriva a cinci.</span>
<span class="v-num v-10">10&nbsp;</span><span class="v GN14_10" data-id="GN14_10">Valea Sidimului însă era plină de ochiuri de smoală; în fuga lor, regele Sodomei şi regele Gomorei au căzut în ele, iar cei rămaşi au fugit în munţi.</span>
<span class="v-num v-11">11&nbsp;</span><span class="v GN14_11" data-id="GN14_11">Iar biruitorii au luat toate averile Sodomei şi Gomorei şi toate bucatele şi s'au dus.</span>
<span class="v-num v-12">12&nbsp;</span><span class="v GN14_12" data-id="GN14_12">Dar l-au luat şi pe Lot, nepotul lui Avram, şi toată averea lui, şi s'au dus; căci el trăia în Sodoma.</span>
<span class="v-num v-13">13&nbsp;</span><span class="v GN14_13" data-id="GN14_13">Dar unul din cei scăpaţi a venit şi i-a dat de veste lui Avram Pribeagul , care trăia pe atunci la stejarul lui Mamvri Amoreul, fratele lui Eşcol şi al lui Aner; aceştia erau fârtaţii lui Avram.</span>
<span class="v-num v-14">14&nbsp;</span><span class="v GN14_14" data-id="GN14_14">Auzind Avram că Lot, nepotul său, a fost dus în robie, i-a ridicat pe oamenii săi cei mai încercaţi, născuţi în casa lui, în număr de trei sute optsprezece, şi i-a urmărit pe vrăjmaşi până la Dan.</span>
<span class="v-num v-15">15&nbsp;</span><span class="v GN14_15" data-id="GN14_15">Şi năvălind asupra lor în timpul nopţii, el şi oamenii săi, i-a bătut şi i-a alungat până la Hoba, care este în stânga Damascului.</span>
<span class="v-num v-16">16&nbsp;</span><span class="v GN14_16" data-id="GN14_16">Şi a adus înapoi toate bunurile din Sodoma; şi l-a adus înapoi şi pe Lot, nepotul său, precum şi averea lui, femeile şi oamenii.</span>
<span class="v-num v-17">17&nbsp;</span><span class="v GN14_17" data-id="GN14_17">Şi'n timp ce el se întorcea după înfrângerea lui Kedarlaomer şi a regilor uniţi cu acela, regele Sodomei l-a întâmpinat în valea Şave, care astăzi se cheamă Valea Regelui.</span>
<span class="v-num v-18">18&nbsp;</span><span class="v GN14_18" data-id="GN14_18">Şi Melchisedec , regele Salemului, i-a adus pâine şi vin; el însă era preot al Dumnezeului-Celui-Preaînalt.</span>
<span class="v-num v-19">19&nbsp;</span><span class="v GN14_19" data-id="GN14_19">Şi l-a binecuvântat Melchisedec pe Avram şi a zis: "Binecuvântat să fie Avram de către Dumnezeul-Cel-Preaînalt, Ziditorul cerului şi al pământului!</span>
<span class="v-num v-20">20&nbsp;</span><span class="v GN14_20" data-id="GN14_20">Şi binecuvântat să fie Dumnezeul-Cel-Preaînalt, Cel ce i-a dat pe vrăjmaşii tăi în mâinile tale!" Şi [Avram] i-a făcut parte zeciuială din toate.</span>
<span class="v-num v-21">21&nbsp;</span><span class="v GN14_21" data-id="GN14_21">Iar regele Sodomei a zis către Avram: "Mie dă-mi oamenii, iar averile ia-le pentru tine!"</span>
<span class="v-num v-22">22&nbsp;</span><span class="v GN14_22" data-id="GN14_22">Dar Avram i-a zis regelui Sodomei: "Iată, mâna mi-o ridic spre Domnul, Dumnezeul-Cel-Preaînalt, Ziditorul cerului şi al pământului:</span>
<span class="v-num v-23">23&nbsp;</span><span class="v GN14_23" data-id="GN14_23">nici o aţă sau o curea de încălţăminte nu voi lua din toate câte sunt ale tale, ca să nu zici: Eu l-am îmbogăţit pe Avram!,</span>
<span class="v-num v-24">24&nbsp;</span><span class="v GN14_24" data-id="GN14_24">decât numai ceea ce au mâncat tinerii şi partea cuvenită fârtaţilor care au mers cu mine, Aner, Eşcol şi Mamvri; ei să-şi ia partea lor!"</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="GN13.html">&lt;</a>
<a class="home" href="index.html">=</a>
<a class="next" href="GN15.html">&gt;</a>
</div></div>
</body>
</html>