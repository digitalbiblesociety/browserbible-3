<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI EZDRA 9 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="ER.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="ER.html">CARTEA LUI EZDRA 9</a><a class="prev" href="ER8.html">&lt;</a>
<a class="home" href="index.html">=</a>
<a class="next" href="ER10.html">&gt;</a>
</div></div>
<div class="section chapter ER ER9 ron_roa ron " dir="ltr" lang="ron" data-id="ER9" data-nextid="ER10" data-previd="ER8">
<div class="c">9</div>
<div class="p">
<span class="v-num v-1">1&nbsp;</span><span class="v ER9_1" data-id="ER9_1">"După încheierea acestora, căpeteniile au venit la mine şi au zis: - Poporul lui Israel şi preoţii şi leviţii nu s'au despărţit de popoarele pământene întru urâciunile lor , adică de Canaaneeni, de Hetei, de Ferezei, de Iebusei, de Amoniţi, de Moabiţi, de Egipteni şi de Amorei.</span>
<span class="v-num v-2">2&nbsp;</span><span class="v ER9_2" data-id="ER9_2">Aceasta, pentru că şi-au luat, pentru ei şi pentru fiii lor, soţii dintre fiicele acelora; aşa că sămânţa cea sfântă s'a amestecat cu popoarele pământene, iar mâna mai-marilor a fost cea dintâi în această nelegiuire.</span>
<span class="v-num v-3">3&nbsp;</span><span class="v ER9_3" data-id="ER9_3">Şi când am auzit eu lucrul acesta, mi-am sfâşiat hainele şi m'am învolburat şi mi-am smuls fire de păr de pe cap şi din barbă şi m'am prăbuşit de mâhnire.</span>
<span class="v-num v-4">4&nbsp;</span><span class="v ER9_4" data-id="ER9_4">Atunci s'au strâns la mine toţi cei ce păzeau cuvântul Dumnezeului lui Israel, din pricina nelegiuirii celor veniţi din robie; iar eu am rămas întru mâhnire până la jertfa de seară.</span>
<span class="v-num v-5">5&nbsp;</span><span class="v ER9_5" data-id="ER9_5">Iar la jertfa de seară m'am ridicat din umilinţă; şi după ce mi-am sfâşiat hainele şi m'am învolburat, mi-am plecat genunchii şi mi-am întins mâinile spre Domnul, Dumnezeul meu, şi am zis:</span>
<span class="v-num v-6">6&nbsp;</span><span class="v ER9_6" data-id="ER9_6">Doamne, ruşine-mi este şi nu îndrăznesc să-mi ridic faţa spre Tine, că fărădelegile noastre s'au înmulţit mai mult decât perii capului nostru, iar păcatele noastre s'au mărit pân'n la cer.</span>
<span class="v-num v-7">7&nbsp;</span><span class="v ER9_7" data-id="ER9_7">Din zilele părinţilor noştri şi până'n ziua de astăzi ne aflăm în mare păcat; din pricina fărădelegilor noastre, noi şi regii noştri şi copiii noştri am fost daţi în mâna regilor neamurilor prin sabie, robie şi pradă, întru ruşinea feţei noastre, aşa cum suntem şi astăzi.</span>
<span class="v-num v-8">8&nbsp;</span><span class="v ER9_8" data-id="ER9_8">Şi acum, milostiv a fost cu noi Domnul, Dumnezeul nostru, lăsându-ne să devenim liberi şi dându-ne aşezare în locul sfinţeniei Sale, ca să ne lumineze ochii şi să ne facă să răsuflăm puţin în robia noastră.</span>
<span class="v-num v-9">9&nbsp;</span><span class="v ER9_9" data-id="ER9_9">Robi suntem noi, dar Domnul, Dumnezeul nostru, nu ne-a părăsit nici în robie, ci cu milă ne-a îmbrăcat în faţa regilor Perşilor, ca să ne lase să ne înviorăm şi să înălţăm templul Dumnezeului nostru şi să-i nimicim pustiirea şi să ne facem gard în Iuda şi'n Ierusalim.</span>
<span class="v-num v-10">10&nbsp;</span><span class="v ER9_10" data-id="ER9_10">Şi acum, după toate acestea, ce vom zice noi, Dumnezeul nostru? că am părăsit poruncile Tale</span>
<span class="v-num v-11">11&nbsp;</span><span class="v ER9_11" data-id="ER9_11">pe care Tu ni le-ai dat prin mâna robilor Tăi profeţii, zicând: "#ara în care intraţi ca s'o moşteniţi e o ţară necurată prin necurăţiile păgânilor din aceste ţinuturi, prin spurcăciunile şi murdăriile cu care au umplut-o de la o margine la alta.</span>
<span class="v-num v-12">12&nbsp;</span><span class="v ER9_12" data-id="ER9_12">Şi acum, pe fiicele voastre să nu le daţi după fiii lor, şi nici din fiicele lor să nu luaţi pentru fiii voştri, şi pacea şi bunurile lor nicicând să le căutaţi, pentru ca voi să vă întăriţi şi să vă hrăniţi cu bunătăţile ţării pe care s'o lăsaţi moştenire fiilor voştri până'n veac!"</span>
<span class="v-num v-13">13&nbsp;</span><span class="v ER9_13" data-id="ER9_13">Şi după toate câte au venit asupră-ne din pricina faptelor noastre celor rele şi din pricina păcatului nostru celui mare, [e limpede] că nimeni nu-i asemenea Dumnezeului nostru, căci Tu ne-ai uşurat de fărădelegile noastre şi Tu ne-ai dat mântuire,</span>
<span class="v-num v-14">14&nbsp;</span><span class="v ER9_14" data-id="ER9_14">în timp ce noi din nou Ţi-am călcat poruncile şi ne-am încuscrit cu popoarele acestor ţinuturi; nu Te mânia pe noi într'atât, încât să nu mai rămână nici unul şi nimeni să nu scape!</span>
<span class="v-num v-15">15&nbsp;</span><span class="v ER9_15" data-id="ER9_15">Doamne, Dumnezeul lui Israel, drept eşti Tu; de vreme ce noi am ajuns să ne izbăvim până'n ziua aceasta; iată, noi Îţi stăm înainte în păcatele noastre; astfel fiind, nu putem să-Ţi stăm în faţă".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="ER8.html">&lt;</a>
<a class="home" href="index.html">=</a>
<a class="next" href="ER10.html">&gt;</a>
</div></div>
</body>
</html>