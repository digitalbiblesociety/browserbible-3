<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEȘIREA A DOUA CARTE A LUI MOISE 2 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EX.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="EX.html">IEȘIREA A DOUA CARTE A LUI MOISE 2</a><a class="prev" href="EX1.html">&lt;</a>
<a class="home" href="index.html">=</a>
<a class="next" href="EX3.html">&gt;</a>
</div></div>
<div class="section chapter EX EX2 ron_roa ron " dir="ltr" lang="ron" data-id="EX2" data-nextid="EX3" data-previd="EX1">
<div class="c">2</div>
<div class="p">
<span class="v-num v-1">1&nbsp;</span><span class="v EX2_1" data-id="EX2_1">Şi era un oarecare din seminţia lui Levi care şi-a luat femeie dintre fetele lui Levi.</span>
<span class="v-num v-2">2&nbsp;</span><span class="v EX2_2" data-id="EX2_2">Iar ea a zămislit şi a născut un băiat; şi văzându-l cât e de frumuşel, l-a ascuns vreme de trei luni.</span>
<span class="v-num v-3">3&nbsp;</span><span class="v EX2_3" data-id="EX2_3">Dar fiindcă nu putea să-l mai ţină ascuns, mama sa a luat o lădiţă de papură'mpletită , a uns-o cu catran şi cu smoală, a pus copilul în ea şi a aşezat-o în păpuriş, la marginea Râului.</span>
<span class="v-num v-4">4&nbsp;</span><span class="v EX2_4" data-id="EX2_4">Iar sora acestuia îl pândea de departe, să vadă ce i se va întâmpla.</span>
<span class="v-num v-5">5&nbsp;</span><span class="v EX2_5" data-id="EX2_5">Atunci fata lui Faraon s'a coborât la Râu să se scalde, în timp ce slujnicele ei se preumblau de-a lungul râului. Şi văzând ea lădiţa în păpuriş, şi-a trimis slujnica de-a luat-o.</span>
<span class="v-num v-6">6&nbsp;</span><span class="v EX2_6" data-id="EX2_6">Şi dac'a deschis-o, a văzut în lădiţă un copil plângând. Fetei lui Faraon i s'a făcut milă de el şi a zis: "Acesta-i dintre pruncii Evreilor".</span>
<span class="v-num v-7">7&nbsp;</span><span class="v EX2_7" data-id="EX2_7">Dar sora sa a zis către fata lui Faraon: "Vrei să mă duc să-ţi chem o doică dintre femeile Evreilor ca să-ţi alăpteze copilul?"</span>
<span class="v-num v-8">8&nbsp;</span><span class="v EX2_8" data-id="EX2_8">Fata lui Faraon i-a zis: "Du-te!" Iar copila s'a dus şi a chemat-o pe mama pruncului.</span>
<span class="v-num v-9">9&nbsp;</span><span class="v EX2_9" data-id="EX2_9">Atunci fata lui Faraon i-a zis: "Ia-mi copilul acesta şi alăptează-mi-l, iar eu am să-ţi dau plata cuvenită!" Femeia a luat copilul şi l-a alăptat.</span>
<span class="v-num v-10">10&nbsp;</span><span class="v EX2_10" data-id="EX2_10">Şi dacă băiatul a crescut, ea i l-a adus fetei lui Faraon. El i-a fost acesteia ca un fiu, iar ea i-a pus numele Moise, pentru că zicea: "Din apă l-am scos" .</span>
<span class="v-num v-11">11&nbsp;</span><span class="v EX2_11" data-id="EX2_11">Şi a fost că după multă vreme, când se făcuse mare, Moise a ieşit la fraţii săi, fiii lui Israel, şi le-a văzut corvezile. A văzut cum un egiptean îl bătea pe un evreu, unul dintre fraţii săi, dintre fiii lui Israel.</span>
<span class="v-num v-12">12&nbsp;</span><span class="v EX2_12" data-id="EX2_12">Uitându-se de jur-împrejur şi văzând că nu-i nimeni prin preajmă, el l-a ucis pe egiptean şi l-a ascuns în nisip.</span>
<span class="v-num v-13">13&nbsp;</span><span class="v EX2_13" data-id="EX2_13">A doua zi a ieşit din nou şi a văzut doi evrei certându-se şi i-a zis celui ce purta vina: "De ce-l baţi tu pe aproapele tău?...".</span>
<span class="v-num v-14">14&nbsp;</span><span class="v EX2_14" data-id="EX2_14">Acela însă i-a răspuns: "Cine te-a pus pe tine domn şi judecător peste noi? Nu cumva vrei să mă omori şi pe mine aşa cum l-ai omorât ieri pe egiptean?" Şi s'a spăimântat Moise şi a zis: "Ieşit-a oare la lumină fapta pe care am făcut-o?"</span>
<span class="v-num v-15">15&nbsp;</span><span class="v EX2_15" data-id="EX2_15">Faraon însă a aflat despre această faptă şi căuta să-l ucidă pe Moise, dar Moise a fugit de faţa lui Faraon şi s'a dus să locuiască în ţara Madian. Şi dac'a sosit în ţara Madian, s'a oprit la o fântână.</span>
<span class="v-num v-16">16&nbsp;</span><span class="v EX2_16" data-id="EX2_16">Preotul din Madian avea şapte fete, care păşteau oile tatălui lor, Ietro . Şi venind ele acolo, au scos apă până ce-au umplut adăpătorile, ca să adape oile lui Ietro, tatăl lor.</span>
<span class="v-num v-17">17&nbsp;</span><span class="v EX2_17" data-id="EX2_17">Dar au venit păstorii şi le-au alungat. Atunci Moise s'a ridicat, le-a luat apărarea, a scos apă şi le-a adăpat oile.</span>
<span class="v-num v-18">18&nbsp;</span><span class="v EX2_18" data-id="EX2_18">Dar când ele au venit la Raguel, tatăl lor , acesta le-a zis: "Cum de-aţi venit voi astăzi atât de devreme?"</span>
<span class="v-num v-19">19&nbsp;</span><span class="v EX2_19" data-id="EX2_19">Iar ele au zis: "Un oarecare egiptean ne-a apărat de păstori, a scos apă şi ne-a adăpat oile".</span>
<span class="v-num v-20">20&nbsp;</span><span class="v EX2_20" data-id="EX2_20">Zis-a el către fiicele sale: "Unde e? cum de l-aţi lăsat aşa? Chemaţi-l să mănânce! "</span>
<span class="v-num v-21">21&nbsp;</span><span class="v EX2_21" data-id="EX2_21">Şi a rămas Moise la omul acela, iar el i-a dat-o pe Sefora, fiica sa, de soţie.</span>
<span class="v-num v-22">22&nbsp;</span><span class="v EX2_22" data-id="EX2_22">Ea a zămislit şi a născut un fiu, iar Moise i-a pus numele Gherşom, zicând: "Străin sunt eu în ţară străină". Şi dac'a zămislit iarăşi, ea a mai născut un fiu, iar el i-a pus numele Eliezer, zicând: "Dumnezeul părintelui meu mi-a fost ajutor şi m'a scăpat din mâna lui Faraon" .</span>
<span class="v-num v-23">23&nbsp;</span><span class="v EX2_23" data-id="EX2_23">Şi dacă a trecut îndelungată vreme, regele Egiptului a murit. Iar fiii lui Israel gemeau sub povara muncilor. Şi au strigat, iar strigarea lor s'a urcat de sub povara muncilor până la Dumnezeu.</span>
<span class="v-num v-24">24&nbsp;</span><span class="v EX2_24" data-id="EX2_24">Şi le-a auzit Dumnezeu suspinele şi Şi-a adus aminte Dumnezeu de legământul pe care-l făcuse cu Avraam, cu Isaac şi cu Iacob.</span>
<span class="v-num v-25">25&nbsp;</span><span class="v EX2_25" data-id="EX2_25">Şi a cătat Dumnezeu spre fiii lui Israel şi li S'a făcut cunoscut.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EX1.html">&lt;</a>
<a class="home" href="index.html">=</a>
<a class="next" href="EX3.html">&gt;</a>
</div></div>
</body>
</html>