<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FACEREA ÎNTÂIA CARTE A LUI MOISE 3 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="GN.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="GN.html">FACEREA ÎNTÂIA CARTE A LUI MOISE 3</a><a class="prev" href="GN2.html">&lt;</a>
<a class="home" href="index.html">=</a>
<a class="next" href="GN4.html">&gt;</a>
</div></div>
<div class="section chapter GN GN3 ron_roa ron " dir="ltr" lang="ro" data-id="GN3" data-nextid="GN4" data-previd="GN2">
<div class="c">3</div>
<div class="p">
<span class="v-num v-1">1&nbsp;</span><span class="v GN3_1" data-id="GN3_1">Şarpele însă era cel mai viclean dintre toate fiarele de pe pământ, pe care le făcuse Domnul Dumnezeu. Şi a zis şarpele către femeie: "Dumnezeu, a zis el oare: Să nu mâncaţi roade din tot pomul care este în rai?..." .</span>
<span class="v-num v-2">2&nbsp;</span><span class="v GN3_2" data-id="GN3_2">Iar femeia a zis către şarpe: "Noi putem mânca din roada pomilor raiului,</span>
<span class="v-num v-3">3&nbsp;</span><span class="v GN3_3" data-id="GN3_3">dar din roada pomului care este în mijlocul raiului, ne-a zis Dumnezeu: "Din el să nu mâncaţi şi nici să vă atingeţi de el, ca să nu muriţi !"</span>
<span class="v-num v-4">4&nbsp;</span><span class="v GN3_4" data-id="GN3_4">Atunci şarpele a zis către femeie: "Nu, nu veţi muri;</span>
<span class="v-num v-5">5&nbsp;</span><span class="v GN3_5" data-id="GN3_5">dar Dumnezeu ştie că'n ziua'n care veţi mânca din el vi se vor deschide ochii şi veţi fi ca nişte Dumnezei, cunoscând binele şi răul".</span>
<span class="v-num v-6">6&nbsp;</span><span class="v GN3_6" data-id="GN3_6">Şi femeia a văzut că pomul e bun de mâncat şi că plăcut le este ochilor la vedere şi că e de dorit spre câştigarea priceperii . Şi a luat din roada lui şi a mâncat; şi i-a dat şi bărbatului său, care era cu ea, şi el a mâncat.</span>
<span class="v-num v-7">7&nbsp;</span><span class="v GN3_7" data-id="GN3_7">Atunci amândurora li s'au deschis ochii şi au cunoscut că erau goi; şi au cusut frunze de smochin şi şi-au făcut şorţuri.</span>
<span class="v-num v-8">8&nbsp;</span><span class="v GN3_8" data-id="GN3_8">Şi au auzit glasul Domnului Dumnezeu purtându-se prin rai în boarea amurgului; şi de la faţa Domnului Dumnezeu s'au ascuns Adam şi femeia sa printre pomii raiului.</span>
<span class="v-num v-9">9&nbsp;</span><span class="v GN3_9" data-id="GN3_9">Şi Domnul Dumnezeu l-a chemat pe Adam şi i-a zis: "Adame, unde eşti?"</span>
<span class="v-num v-10">10&nbsp;</span><span class="v GN3_10" data-id="GN3_10">Acesta a zis: "Glasul Tău l-am auzit purtându-se prin rai şi m'am temut, pentru că sunt gol, şi m'am ascuns".</span>
<span class="v-num v-11">11&nbsp;</span><span class="v GN3_11" data-id="GN3_11">Şi i-a zis Dumnezeu: "Cine ţi-a spus ţie că eşti gol? Nu cumva ai mâncat din pomul din care Eu ţi-am poruncit să nu mănânci?"</span>
<span class="v-num v-12">12&nbsp;</span><span class="v GN3_12" data-id="GN3_12">Adam a zis: "Femeia pe care mi-ai dat-o să fie cu mine, ea mi-a dat din pom, şi eu am mâncat".</span>
<span class="v-num v-13">13&nbsp;</span><span class="v GN3_13" data-id="GN3_13">Şi a zis Domnul Dumnezeu către femeie: "Cum de-ai făcut una ca asta?" Iar femeia a zis: "Şarpele m'a amăgit, iar eu am mâncat".</span>
<span class="v-num v-14">14&nbsp;</span><span class="v GN3_14" data-id="GN3_14">Şi a zis Domnul Dumnezeu către şarpe: "Pentru că ai făcut aceasta, blestemat să fii între toate dobitoacele şi între toate fiarele pământului; pe pântecele tău să te târăşti şi pământ să mănânci în toate zilele vieţii tale!</span>
<span class="v-num v-15">15&nbsp;</span><span class="v GN3_15" data-id="GN3_15">Duşmănie voi pune între tine şi femeie, între seminţia ta şi seminţia ei; Acela îţi va ţinti ţie capul, iar tu îi vei ţinti Lui călcâiul" .</span>
<span class="v-num v-16">16&nbsp;</span><span class="v GN3_16" data-id="GN3_16">Iar femeii i-a zis: "Îţi voi spori, înmulţindu-le, durerile şi geamătul; în dureri vei naşte copii; atrasă vei fi către bărbatul tău şi el te va stăpâni".</span>
<span class="v-num v-17">17&nbsp;</span><span class="v GN3_17" data-id="GN3_17">Iar lui Adam i-a zis: "Pentru că ai ascultat de vorba femeii tale şi ai mâncat din pomul din care ţi-am poruncit: Să nu mănânci!, blestemat va fi pământul din pricina ta. În dureri te vei hrăni din el în toate zilele vieţii tale!</span>
<span class="v-num v-18">18&nbsp;</span><span class="v GN3_18" data-id="GN3_18">Spini şi pălămidă îţi va rodi, şi tu cu iarba câmpului te vei hrăni.</span>
<span class="v-num v-19">19&nbsp;</span><span class="v GN3_19" data-id="GN3_19">Întru sudoarea feţei tale îţi vei mânca pâinea, până te vei întoarce în pământul din care eşti luat; căci pământ eşti şi în pământ te vei întoarce!"</span>
<span class="v-num v-20">20&nbsp;</span><span class="v GN3_20" data-id="GN3_20">Şi Adam i-a pus femeii sale numele Eva , pentru că ea este mama tuturor celor vii.</span>
<span class="v-num v-21">21&nbsp;</span><span class="v GN3_21" data-id="GN3_21">Şi Domnul Dumnezeu le-a făcut lui Adam şi femeii sale îmbrăcăminte de piele şi i-a îmbrăcat.</span>
<span class="v-num v-22">22&nbsp;</span><span class="v GN3_22" data-id="GN3_22">Şi a zis Domnul Dumnezeu: "Iată, Adam a devenit ca unul din Noi, cunoscând binele şi răul. Şi acum, ca nu cumva să-şi întindă el mâna şi să ia roade din pomul vieţii, să mănânce şi să trăiască în veci...",</span>
<span class="v-num v-23">23&nbsp;</span><span class="v GN3_23" data-id="GN3_23">Domnul Dumnezeu l-a scos din raiul Edenului, ca să lucreze pământul din care fusese luat.</span>
<span class="v-num v-24">24&nbsp;</span><span class="v GN3_24" data-id="GN3_24">Şi l-a izgonit pe Adam şi l-a aşezat în faţa raiului Edenului; şi heruvimi a pus, şi sabia de pară rotitoare să păzească drumul către pomul vieţii.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="GN2.html">&lt;</a>
<a class="home" href="index.html">=</a>
<a class="next" href="GN4.html">&gt;</a>
</div></div>
</body>
</html>