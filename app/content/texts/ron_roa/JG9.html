<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA JUDECĂTORILOR 9 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JG.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="JG.html">CARTEA JUDECĂTORILOR 9</a><a class="prev" href="JG8.html">&lt;</a>
<a class="home" href="index.html">=</a>
<a class="next" href="JG10.html">&gt;</a>
</div></div>
<div class="section chapter JG JG9 ron_roa ron " dir="ltr" lang="ron" data-id="JG9" data-nextid="JG10" data-previd="JG8">
<div class="c">9</div>
<div class="p">
<span class="v-num v-1">1&nbsp;</span><span class="v JG9_1" data-id="JG9_1">Abimelec, fiul lui Ierubaal , s'a dus în Sichem la fraţii mamei sale şi a grăit către ei şi către toate rudeniile din casa tatălui mamei sale, zicând:</span>
<span class="v-num v-2">2&nbsp;</span><span class="v JG9_2" data-id="JG9_2">"Spuneţi în auzul tuturor oamenilor din Sichem, zicând: Cum e mai bine pentru voi?: Să vă stăpânească şaptezeci de bărbaţi, adică toţi fiii lui Ierubaal, sau să vă stăpânească un singur bărbat? Şi amintiţi-vă că eu sunt osul vostru şi carnea voastră!"</span>
<span class="v-num v-3">3&nbsp;</span><span class="v JG9_3" data-id="JG9_3">Şi fraţii mamei sale au vorbit despre el, în auzul tuturor oamenilor din Sichem, toate aceste cuvinte. Iar ei şi-au plecat inimile spre Abimelec, fiindcă ziceau: "El e fratele nostru".</span>
<span class="v-num v-4">4&nbsp;</span><span class="v JG9_4" data-id="JG9_4">Şi i-au dat şaptezeci de arginţi din casa lui Baal-Berit, iar Abimelec şi-a tocmit cu ei nişte oameni de nimic şi fără căpătâi, care s'au şi dus cu el.</span>
<span class="v-num v-5">5&nbsp;</span><span class="v JG9_5" data-id="JG9_5">Şi s'a dus la casa tatălui său, în Ofra, şi i-a ucis pe toţi fraţii săi, adică pe fiii lui Ierubaal, şaptezeci de bărbaţi, pe o piatră; dar a rămas Iotam, fiul cel mai mic al lui Ierubaal, fiindcă se ascunsese.</span>
<span class="v-num v-6">6&nbsp;</span><span class="v JG9_6" data-id="JG9_6">Şi s'au adunat toţi bărbaţii din Sichem şi toată casa Bet-Milo şi s'au dus şi l-au făcut pe Abimelec rege la stejarul Aşezării , lângă Sichem.</span>
<span class="v-num v-7">7&nbsp;</span><span class="v JG9_7" data-id="JG9_7">Şi i s'a spus lui Iotam, iar el s'a dus şi a stat pe vârful muntelui Garizim şi şi-a ridicat glasul şi a plâns şi le-a zis: "Ascultaţi-mă, bărbaţi ai Sichemului,şi Dumnezeu vă va asculta!</span>
<span class="v-num v-8">8&nbsp;</span><span class="v JG9_8" data-id="JG9_8">S'au dus cândva copaciisă-şi ungă un rege.Şi i-au zis măslinului: Domneşte peste noi!</span>
<span class="v-num v-9">9&nbsp;</span><span class="v JG9_9" data-id="JG9_9">Dar măslinul le-a răspuns:Oare-mi voi lăsa eu grăsimeacu care oamenii Îl preamăresc pe Dumnezeu ,ca să mă duc să domnesc peste copaci?</span>
<span class="v-num v-10">10&nbsp;</span><span class="v JG9_10" data-id="JG9_10">Şi au zis copacii către smochin:Vino şi domneşte peste noi!</span>
<span class="v-num v-11">11&nbsp;</span><span class="v JG9_11" data-id="JG9_11">Dar smochinul le-a răspuns:Oare-mi voi lăsa eu dulceaţaşi roada mea cea bună,ca să mă duc să domnesc peste copaci?</span>
<span class="v-num v-12">12&nbsp;</span><span class="v JG9_12" data-id="JG9_12">Şi au zis copacii către viţă:Vino şi domneşte peste noi!</span>
<span class="v-num v-13">13&nbsp;</span><span class="v JG9_13" data-id="JG9_13">Dar viţa le-a răspuns:Oare-mi voi lăsa eu vinul- veselia lui Dumnezeu şi a oamenilor -ca să mă duc să domnesc peste copaci?</span>
<span class="v-num v-14">14&nbsp;</span><span class="v JG9_14" data-id="JG9_14">Apoi copacii toţi au zis către mărăcine:Vino şi domneşte peste noi!</span>
<span class="v-num v-15">15&nbsp;</span><span class="v JG9_15" data-id="JG9_15">Iar mărăcinele le-a zis copacilor:Dacă'ntr'adevăr mă ungeţi rege peste voi,veniţi, şedeţi la umbra mea!;dacă nu, să iasă foc din mineşi să mistuie cedrii Libanului!</span>
<span class="v-num v-16">16&nbsp;</span><span class="v JG9_16" data-id="JG9_16">Şi acum, dacă voi întru adevăr şi cu desăvârşire aţi lucrat şi l-aţi pus pe Abimelec să domnească, şi dacă aţi făcut bine cu Ierubaal şi casa lui, şi dacă i-aţi făcut-o ca să-i răsplătiţi binele pe care el, cu mâna lui, vi l-a făcut</span>
<span class="v-num v-17">17&nbsp;</span><span class="v JG9_17" data-id="JG9_17">- căci tatăl meu s'a bătut pentru voi, şi viaţa şi-a pus-o în primejdie şi v'a mântuit din mâna Madianiţilor,</span>
<span class="v-num v-18">18&nbsp;</span><span class="v JG9_18" data-id="JG9_18">dar voi v'aţi ridicat astăzi împotriva casei tatălui meu şi i-aţi omorât pe fiii lui (şaptezeci de bărbaţi) pe o piatră şi l-aţi făcut rege peste locuitorii Sichemului pe Abimelec, fiul slujnicei lui, fiindcă el e fratele vostru -,</span>
<span class="v-num v-19">19&nbsp;</span><span class="v JG9_19" data-id="JG9_19">ei bine, dacă întru adevăr şi desăvârşire aţi lucrat astăzi faţă de Ierubaal şi casa lui, veseliţi-vă întru Abimelec, iar el să se veselească întru voi!;</span>
<span class="v-num v-20">20&nbsp;</span><span class="v JG9_20" data-id="JG9_20">dar dacă nu, foc să iasă din Abimelec şi să-i mistuie pe oamenii Sichemului şi casa Milo; şi foc să iasă din oamenii Sichemului şi din casa Milo şi să-l mistuie pe Abimelec!"</span>
<span class="v-num v-21">21&nbsp;</span><span class="v JG9_21" data-id="JG9_21">Şi Iotam a fugit şi, mergând pe căi ocolite, s'a dus la Beer şi a trăit acolo, ferindu-se de Abimelec, fratele său.</span>
<span class="v-num v-22">22&nbsp;</span><span class="v JG9_22" data-id="JG9_22">Iar Abimelec a domnit peste Israel vreme de trei ani.</span>
<span class="v-num v-23">23&nbsp;</span><span class="v JG9_23" data-id="JG9_23">Dar Dumnezeu a trimis un duh rău între Abimelec şi locuitorii Sichemului, iar locuitorii Sichemului s'au purtat ca nişte trădători faţă de casa lui Abimelec,</span>
<span class="v-num v-24">24&nbsp;</span><span class="v JG9_24" data-id="JG9_24">ca să aducă la lumină nedreptatea făcută celor şaptezeci de fii ai lui Ierubaal, iar sângele lor să-l arunce asupra lui Abimelec, fratele lor, care i-a ucis, şi pe bărbaţii Sichemului, care i-au îmbărbătat mâna să-şi ucidă fraţii.</span>
<span class="v-num v-25">25&nbsp;</span><span class="v JG9_25" data-id="JG9_25">Şi locuitorii Sichemului i-au pus pândari pe crestele munţilor şi-i jefuiau pe toţi cei ce treceau pe acolo. Şi i s'a dat de ştire lui Abimelec.</span>
<span class="v-num v-26">26&nbsp;</span><span class="v JG9_26" data-id="JG9_26">Atunci a venit în Sichem Gaal, fiul lui Ebed , şi fraţii săi, iar locuitorii Sichemului s'au încrezut în ei.</span>
<span class="v-num v-27">27&nbsp;</span><span class="v JG9_27" data-id="JG9_27">Şi au ieşit la câmp şi au cules viile şi au călcat strugurii şi s'au veselit; şi au intrat în casa dumnezeului lor şi au mâncat şi au băut şi l-au blestemat pe Abimelec.</span>
<span class="v-num v-28">28&nbsp;</span><span class="v JG9_28" data-id="JG9_28">Şi a zis Gaal, fiul lui Ebed: "Cine e Abimelec şi cine e fiul Sichemului, ca să-i slujim? Oare nu e el fiul lui Ierubaal şi oare Zebul, ajutorul său, nu e oare sluga lui, el, fiul lui Hemor, tatăl lui Sichem?... De ce trebuie să-i slujim noi lui?</span>
<span class="v-num v-29">29&nbsp;</span><span class="v JG9_29" data-id="JG9_29">Dac'ar fi ţara asta pe mâna mea!..., atunci l-aş alunga pe Abimelec şi i-aş zice: Înmulţeşte-ţi oastea şi ieşi!"</span>
<span class="v-num v-30">30&nbsp;</span><span class="v JG9_30" data-id="JG9_30">Iar Zebul, mai-marele cetăţii, a auzit cuvintele lui Gaal, fiul lui Ebed, şi s'a mâniat foarte.</span>
<span class="v-num v-31">31&nbsp;</span><span class="v JG9_31" data-id="JG9_31">Şi a trimis în taină soli la Abimelec, zicând: "Iată, Gaal, fiul lui Ebed, a venit cu fraţii lui în Sichem şi au întărâtat cetatea împotriva ta.</span>
<span class="v-num v-32">32&nbsp;</span><span class="v JG9_32" data-id="JG9_32">Şi acum, ridică-te noaptea, tu şi poporul care este cu tine, şi pândeşte dimineaţa în câmp.</span>
<span class="v-num v-33">33&nbsp;</span><span class="v JG9_33" data-id="JG9_33">Şi va fi că dimineaţa, în răsăritul soarelui, te vei porni şi vei năvăli asupra cetăţii; şi când el, împreună cu poporul care e de partea lui, se va porni împotriva ta, fă-i după cum îţi dă mâna!"</span>
<span class="v-num v-34">34&nbsp;</span><span class="v JG9_34" data-id="JG9_34">Iar Abimelec s'a ridicat noaptea, împreună cu tot poporul care era de partea lui, şi au stat la pândă asupra Sichemului în patru cete.</span>
<span class="v-num v-35">35&nbsp;</span><span class="v JG9_35" data-id="JG9_35">Şi dacă s'a făcut dimineaţă, a ieşit Gaal, fiul lui Ebed, şi a stat în poarta cetăţii; iar Abimelec s'a ridicat din pândă, laolaltă cu poporul care era cu el.</span>
<span class="v-num v-36">36&nbsp;</span><span class="v JG9_36" data-id="JG9_36">Iar Gaal, fiul lui Ebed, a văzut poporul şi a zis către Zebul: "Iată, popor se coboară de pe creasta munţilor...". Dar Zebul i-a zis: "Tu vezi umbra munţilor ca şi cum ar fi oameni!...".</span>
<span class="v-num v-37">37&nbsp;</span><span class="v JG9_37" data-id="JG9_37">Gaal însă a mai grăit, zicând: "Iată, popor se coboară dinspre asfinţit, mergând drept prin mijloc, o parte vine pe calea stejarului Văzătorilor şi o alta pe calea Meonim...".</span>
<span class="v-num v-38">38&nbsp;</span><span class="v JG9_38" data-id="JG9_38">Atunci Zebul i-a zis: "Unde-ţi este acum gura care zicea: Cine este Abimelec, ca să-i slujim noi lui? Oare nu acesta-i poporul pe care l-ai dispreţuit? Du-te acum şi bate-te cu el!"</span>
<span class="v-num v-39">39&nbsp;</span><span class="v JG9_39" data-id="JG9_39">Iar Gaal a ieşit în fruntea bărbaţilor din Sichem şi s'a bătut cu Abimelec, dar Abimelec l-a pus pe fugă.</span>
<span class="v-num v-40">40&nbsp;</span><span class="v JG9_40" data-id="JG9_40">Şi a fugit de dinaintea lui, şi mulţi au căzut ucişi până la poarta cetăţii.</span>
<span class="v-num v-41">41&nbsp;</span><span class="v JG9_41" data-id="JG9_41">Şi Abimelec a intrat în Aruma, iar Zebul i-a alungat pe Gaal şi pe fraţii săi, aşa ca ei să nu mai locuiască în Sichem.</span>
<span class="v-num v-42">42&nbsp;</span><span class="v JG9_42" data-id="JG9_42">Şi a fost că a doua zi a ieşit poporul la câmp. Şi i s'a dat de veste lui Abimelec.</span>
<span class="v-num v-43">43&nbsp;</span><span class="v JG9_43" data-id="JG9_43">Iar el a luat poporul şi l-a împărţit în trei cete şi le-a pus la pândă în câmp. Şi s'a uitat, şi, iată, poporul ieşea din cetate; iar el s'a ridicat împotriva lor şi i-a bătut.</span>
<span class="v-num v-44">44&nbsp;</span><span class="v JG9_44" data-id="JG9_44">Atunci Abimelec şi căpeteniile care erau cu el s'au avântat şi apoi s'au oprit la poarta cetăţii, iar celelalte două cete s'au năpustit asupra tuturor celor ce se aflau în câmp şi i-au bătut.</span>
<span class="v-num v-45">45&nbsp;</span><span class="v JG9_45" data-id="JG9_45">Şi'n toată ziua aceea s'a luptat Abimelec împotriva cetăţii; şi a luat cetatea şi a ucis poporul care se afla în ea şi a dărâmat cetatea şi a presărat-o cu sare.</span>
<span class="v-num v-46">46&nbsp;</span><span class="v JG9_46" data-id="JG9_46">Şi auzind oamenii toţi care se aflau în turnul Sichemului , au venit la adunarea lui Baal-Berit .</span>
<span class="v-num v-47">47&nbsp;</span><span class="v JG9_47" data-id="JG9_47">Şi i s'a spus lui Abimelec că acolo s'au adunat toţi oamenii din turnul Sichemului.</span>
<span class="v-num v-48">48&nbsp;</span><span class="v JG9_48" data-id="JG9_48">Atunci Abimelec s'a suit în muntele Salmon, el şi tot poporul care era cu el; şi a luat Abimelec în mână un topor şi a tăiat o sarcină de lemne şi, ridicând-o, şi-a pus-o pe umăr şi a zis către poporul ce se afla cu el: "Ce m'aţi văzut pe mine făcând, faceţi repede ca mine!"</span>
<span class="v-num v-49">49&nbsp;</span><span class="v JG9_49" data-id="JG9_49">Şi au tăiat şi ei, fiecare, câte o sarcină; şi, ridicând-o, au mers după Abimelec şi le-au pus deasupra locului de adunare şi le-au dat foc; şi astfel au murit toţi oamenii din turnul Sichemului, ca la o mie de bărbaţi şi de femei.</span>
<span class="v-num v-50">50&nbsp;</span><span class="v JG9_50" data-id="JG9_50">Apoi s'a dus Abimelec la Teveţ şi a împresurat Teveţul şi l-a luat.</span>
<span class="v-num v-51">51&nbsp;</span><span class="v JG9_51" data-id="JG9_51">Dar în mijlocul cetăţii era un turn puternic; şi au fugit în el toţi bărbaţii şi femeile cetăţii şi au închis uşa după ei şi s'au urcat pe acoperişul turnului.</span>
<span class="v-num v-52">52&nbsp;</span><span class="v JG9_52" data-id="JG9_52">Iar Abimelec a ajuns la turn şi l-a împresurat; şi s'a apropiat de uşa turnului, ca să-i dea foc şi să ardă.</span>
<span class="v-num v-53">53&nbsp;</span><span class="v JG9_53" data-id="JG9_53">Dar o femeie a aruncat de sus o bucată de piatră de râşniţă în capul lui Abimelec şi i-a spart ţeasta.</span>
<span class="v-num v-54">54&nbsp;</span><span class="v JG9_54" data-id="JG9_54">Iar Abimelec l-a strigat de'ndată pe tânărul care-i purta armele şi i-a zis: "Scoate-ţi sabia şi ucide-mă, ca nu cumva să se spună vreodată: "L-a omorât o muiere!" Iar tânărul l-a înjunghiat, şi el a murit.</span>
<span class="v-num v-55">55&nbsp;</span><span class="v JG9_55" data-id="JG9_55">Şi văzând bărbaţii din Israel că Abimelec a murit, s'au dus fiecare la casa lui.</span>
<span class="v-num v-56">56&nbsp;</span><span class="v JG9_56" data-id="JG9_56">Aşa i-a plătit Dumnezeu lui Abimelec răul pe care i-l făcuse tatălui său, omorându-i pe cei şaptezeci de fraţi ai săi.</span>
<span class="v-num v-57">57&nbsp;</span><span class="v JG9_57" data-id="JG9_57">Şi tot răul bărbaţilor Sichemului l-a plătit Dumnezeu asupra capului lor: asupra lor a venit blestemul lui Iotam, fiul lui Ierubaal.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JG8.html">&lt;</a>
<a class="home" href="index.html">=</a>
<a class="next" href="JG10.html">&gt;</a>
</div></div>
</body>
</html>