<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNTÂI A REGILOR 22 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="S1.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="S1.html">CARTEA ÎNTÂI A REGILOR 22</a><a class="prev" href="S121.html">&lt;</a>
<a class="home" href="index.html">=</a>
<a class="next" href="S123.html">&gt;</a>
</div></div>
<div class="section chapter S1 S122 ron_roa ron " dir="ltr" lang="ro" data-id="S122" data-nextid="S123" data-previd="S121">
<div class="c">22</div>
<div class="p">
<span class="v-num v-1">1&nbsp;</span><span class="v S122_1" data-id="S122_1">David a plecat de acolo, şi astfel a scăpat. Şi a venit în peştera Adulam. Iar fraţii săi şi toată casa tatălui său au auzit şi s'au coborât acolo la el.</span>
<span class="v-num v-2">2&nbsp;</span><span class="v S122_2" data-id="S122_2">Şi se adunau la el toţi cei ce erau în nevoie şi toţi datornicii şi toţi cei cu sufletul amărât; iar el era mai-mare peste ei; şi erau cu el ca la patru sute de bărbaţi.</span>
<span class="v-num v-3">3&nbsp;</span><span class="v S122_3" data-id="S122_3">De acolo s'a dus David la Miţpa Moabului. Şi a zis către regele Moabului: "Te rog, lasă-i pe tatăl meu şi pe mama mea să stea la tine până ce eu voi şti ce vrea să facă Dumnezeu cu mine".</span>
<span class="v-num v-4">4&nbsp;</span><span class="v S122_4" data-id="S122_4">Şi a stăruit pe lângă regele Moabului; şi au locuit ei la regele Moabului pe toată durata cât a stat el îngrădit acolo.</span>
<span class="v-num v-5">5&nbsp;</span><span class="v S122_5" data-id="S122_5">Dar profetul Gad i-a zis lui David: "Nu sta aici, îngrădit! Du-te şi intră în ţinutul lui Iuda!" Atunci David a plecat şi a ajuns în cetatea Heret.</span>
<span class="v-num v-6">6&nbsp;</span><span class="v S122_6" data-id="S122_6">Saul a auzit că David a fost descoperit, ca şi bărbaţii ce se aflau cu el. Saul se afla pe deal, sub ogorul ce se ţinea de Rama, cu suliţa în mână şi cu toţi slujitorii în preajmă.</span>
<span class="v-num v-7">7&nbsp;</span><span class="v S122_7" data-id="S122_7">Şi a zis Saul către slujitorii care-i erau în preajmă: "Ascultaţi acum, voi, fii ai lui Veniamin: Oare fiul lui Iesei vă va da într'adevăr ţarine şi vii şi vă va face sutaşi şi căpetenii peste mii?</span>
<span class="v-num v-8">8&nbsp;</span><span class="v S122_8" data-id="S122_8">Că voi toţi aţi uneltit împotriva mea şi nimeni n'a fost să-mi sufle la ureche atunci când fiul meu a făcut legământ cu fiul lui Iesei, şi nimănui dintre voi nu i-a păsat de mine, să-mi spună că fiul meu l-a stârnit pe robul meu vrăjmaş împotrivă-mi, aşa cum se vede şi astăzi".</span>
<span class="v-num v-9">9&nbsp;</span><span class="v S122_9" data-id="S122_9">Atunci Doeg Idumeul - cel ce era mai mare peste catârii lui Saul - a răspuns, zicând: "L-am văzut pe fiul lui Iesei venind la Nobe, la preotul Ahimelec, fiul lui Ahituv;</span>
<span class="v-num v-10">10&nbsp;</span><span class="v S122_10" data-id="S122_10">iar acela l-a întrebat pe Domnul să-i spună ce e cu el şi i-a dat merinde şi i-a dat chiar sabia lui Goliat Filisteanul".</span>
<span class="v-num v-11">11&nbsp;</span><span class="v S122_11" data-id="S122_11">Atunci regele a poruncit să fie chemat Ahimelec, fiul lui Ahituv, şi toţi fiii tatălui său, preoţii ce se aflau în Nobe. Şi au venit cu toţii la rege.</span>
<span class="v-num v-12">12&nbsp;</span><span class="v S122_12" data-id="S122_12">Iar Saul a zis: "Ascultă acum, tu, fiu al lui Ahituv!" Iar acela a zis: "Iată, eu sunt; vorbeşte, stăpâne!"</span>
<span class="v-num v-13">13&nbsp;</span><span class="v S122_13" data-id="S122_13">Şi i-a zis Saul: "De ce ai uneltit tu împotriva mea, tu şi fiul lui Iesei, că i-ai dat pâine şi sabie şi L-ai întrebat pe Dumnezeu ce e cu el, ca să-l ridici vrăjmaş împotrivă-mi, aşa cum se vede şi astăzi?"</span>
<span class="v-num v-14">14&nbsp;</span><span class="v S122_14" data-id="S122_14">Atunci Ahimelec i-a răspuns regelui, zicând: "Şi cine'ntre toţi slujitorii tăi e credincios ca David şi ginerele regelui şi ascultător a toată porunca ta şi plin de cinste'n casa ta?</span>
<span class="v-num v-15">15&nbsp;</span><span class="v S122_15" data-id="S122_15">Oare astăzi am început eu să-L întreb pe Dumnezeu ce e cu el? Nicidecum! Aşadar, să nu-l învinuiască regele pe robul său, şi nici întreaga casă a tatălui meu, de vreme ce robul tău n'a ştiut nimic din toată treaba aceasta, ceva mare sau mic".</span>
<span class="v-num v-16">16&nbsp;</span><span class="v S122_16" data-id="S122_16">Dar regele Saul a zis: "Cu moarte vei muri, Ahimelec, tu şi toată casa tatălui tău!"</span>
<span class="v-num v-17">17&nbsp;</span><span class="v S122_17" data-id="S122_17">Şi a zis Saul către pedestraşii ce i se aflau în preajmă: "Aduceţi-i şi ucideţi-i pe preoţii Domnului, de vreme ce mâna lor este cu David şi au ştiut că el e fugar şi nu mi-au spus!" Dar slujitorii regelui n'au vrut să-şi ridice mâinile să cadă pe preoţii Domnului.</span>
<span class="v-num v-18">18&nbsp;</span><span class="v S122_18" data-id="S122_18">Atunci regele i-a zis lui Doeg: "Întoarce-te tu şi căsăpeşte-i pe preoţi!" Iar Doeg Idumeul s'a întors şi i-a omorât în ziua aceea pe preoţii Domnului: trei sute cinci bărbaţi, toţi purtători de efod .</span>
<span class="v-num v-19">19&nbsp;</span><span class="v S122_19" data-id="S122_19">El a trecut prin ascuţişul săbiei şi Nobe, cetatea preoţească, deopotrivă bărbat şi femeie şi copil şi sugar şi viţel şi asin şi oaie.</span>
<span class="v-num v-20">20&nbsp;</span><span class="v S122_20" data-id="S122_20">A scăpat însă unul din fiii lui Ahimelec, fiul lui Ahituv; el se numea Abiatar şi a fugit după David.</span>
<span class="v-num v-21">21&nbsp;</span><span class="v S122_21" data-id="S122_21">Abiatar i-a spus lui David că Saul îi omorâse pe toţi preoţii Domnului.</span>
<span class="v-num v-22">22&nbsp;</span><span class="v S122_22" data-id="S122_22">Şi i-a zis David lui Abiatar: "Încă din ziua aceea, când eram acolo, am ştiut că Doeg Idumeul îi va spune lui Saul! Eu sunt vinovat de moartea oamenilor din casa tatălui tău.</span>
<span class="v-num v-23">23&nbsp;</span><span class="v S122_23" data-id="S122_23">Şezi cu mine! Nu te teme, căci oriunde voi căuta eu un loc [de scăpare] pentru viaţa mea, îl voi căuta şi pentru viaţa ta, de vreme ce tu ţi-ai găsit adăpost la mine".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="S121.html">&lt;</a>
<a class="home" href="index.html">=</a>
<a class="next" href="S123.html">&gt;</a>
</div></div>
</body>
</html>