<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNTÂI A REGILOR 20 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="S1.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="S1.html">CARTEA ÎNTÂI A REGILOR 20</a><a class="prev" href="S119.html">&lt;</a>
<a class="home" href="index.html">=</a>
<a class="next" href="S121.html">&gt;</a>
</div></div>
<div class="section chapter S1 S120 ron_roa ron " dir="ltr" lang="ro" data-id="S120" data-nextid="S121" data-previd="S119">
<div class="c">20</div>
<div class="p">
<span class="v-num v-1">1&nbsp;</span><span class="v S120_1" data-id="S120_1">David a fugit din Naiotul Ramei şi s'a dus în faţa lui Ionatan şi a zis: "Ce-am făcut? şi care-i greşala mea? şi cu ce-am păcătuit eu faţă de tatăl tău, de-mi caută viaţa?"</span>
<span class="v-num v-2">2&nbsp;</span><span class="v S120_2" data-id="S120_2">Iar Ionatan i-a zis: "Departe de tine aceasta!; nu vei muri. Iată, tatăl meu nu va face nici un lucru, mare sau mic, pe care să nu mi-l spună şi mie; de ce mi-ar ascunde tatăl meu lucrul acesta? Nu, nu-i aşa!"</span>
<span class="v-num v-3">3&nbsp;</span><span class="v S120_3" data-id="S120_3">Şi răspunzându-i David lui Ionatan, a zis: "Tatăl tău ştie negreşit că eu am aflat bunăvoinţă în ochii tăi şi de aceea a zis: - Pe asta să n'o ştie Ionatan, ca nu cumva să spună nu; dar viu este Domnul şi viu este sufletul tău că, aşa cum am spus, între mine şi moarte nu mai e decât un pas".</span>
<span class="v-num v-4">4&nbsp;</span><span class="v S120_4" data-id="S120_4">Atunci Ionatan i-a zis lui David: "Ce anume îţi doreşte sufletul? şi ce voi putea face eu pentru tine?"</span>
<span class="v-num v-5">5&nbsp;</span><span class="v S120_5" data-id="S120_5">Şi a zis David către Ionatan: "Iată, mâine este lună nouă , iar eu sub nici un cuvânt nu voi şedea cu regele la masă; tu lasă-mă să plec, iar eu mă voi ascunde în câmp până seara.</span>
<span class="v-num v-6">6&nbsp;</span><span class="v S120_6" data-id="S120_6">Şi dacă tatăl tău va întreba şi mă va căuta, tu să-i spui: - Încă devreme, David mi-a cerut îngăduinţa de a merge la Betleem, cetatea sa, căci acolo se aduce jertfa anuală pentru tot neamul său.</span>
<span class="v-num v-7">7&nbsp;</span><span class="v S120_7" data-id="S120_7">Şi dacă el va zice: - Bine!, atunci pace îi va fi servului tău; dar dacă-ţi va răspunde aspru, atunci să ştii că răul din el şi-a făcut plinul.</span>
<span class="v-num v-8">8&nbsp;</span><span class="v S120_8" data-id="S120_8">Tu însă fă milă cu robul tău; că tu l-ai adus pe robul tău să încheie cu tine un legământ al Domnului; şi dacă este'n robul tău vreo nedreptate, atunci ucide-mă tu; de ce dar să mă duci aşa la tatăl tău? "</span>
<span class="v-num v-9">9&nbsp;</span><span class="v S120_9" data-id="S120_9">Şi a zis Ionatan: "Departe de tine aceasta!; că dacă eu voi şti negreşit că răul din tatăl meu şi-a făcut plinul spre a veni asupră-ţi - chiar dacă nu şi împotriva cetăţilor tale -, atunci îţi voi spune".</span>
<span class="v-num v-10">10&nbsp;</span><span class="v S120_10" data-id="S120_10">Şi a zis David către Ionatan: "Cine-mi va spune mie dacă tatăl tău îţi va răspunde aspru?"</span>
<span class="v-num v-11">11&nbsp;</span><span class="v S120_11" data-id="S120_11">Iar Ionatan a zis către David: "Du-te şi aşteaptă în câmp". Şi s'au dus amândoi în câmp.</span>
<span class="v-num v-12">12&nbsp;</span><span class="v S120_12" data-id="S120_12">Acolo a zis Ionatan către David: "Domnul Dumnezeul lui Israel ştie că, după cum va fi împrejurarea, eu am să-l întreb de trei ori pe tatăl meu; şi de va fi de bine pentru David, eu nu voi trimite la tine în câmp.</span>
<span class="v-num v-13">13&nbsp;</span><span class="v S120_13" data-id="S120_13">Aşa să-i facă Dumnezeu lui Ionatan, şi încă pe deasupra, că aşa îţi voi da de veste dacă va fi ceva de rău; îţi voi aduce la cunoştinţă şi te voi lăsa să pleci; iar tu vei pleca în pace, iar Domnul să fie cu tine aşa cum a fost cu tatăl meu.</span>
<span class="v-num v-14">14&nbsp;</span><span class="v S120_14" data-id="S120_14">Şi dacă eu voi mai trăi, tu să faci milă cu mine; iar dacă, într'adevăr, voi muri,</span>
<span class="v-num v-15">15&nbsp;</span><span class="v S120_15" data-id="S120_15">tu nicicând să nu-ţi iei înapoi mila de la casa mea, chiar şi atunci când Domnul îi va nimici pe vrăjmaşii lui David, unul câte unul, de pe faţa pământului;</span>
<span class="v-num v-16">16&nbsp;</span><span class="v S120_16" data-id="S120_16">fie numele lui Ionatan în casa lui David şi caute-i Domnul pe vrăjmaşii lui David!"</span>
<span class="v-num v-17">17&nbsp;</span><span class="v S120_17" data-id="S120_17">Şi Ionatan i s'a mai jurat încă o dată lui David, de vreme ce el iubea sufletul celui ce-l iubea.</span>
<span class="v-num v-18">18&nbsp;</span><span class="v S120_18" data-id="S120_18">Şi a zis Ionatan: "Mâine este lună nouă, iar el va întreba de tine când va vedea că scaunul tău e gol.</span>
<span class="v-num v-19">19&nbsp;</span><span class="v S120_19" data-id="S120_19">Tu vei sta acolo trei zile, pândeşte un prilej şi vino la locul unde te poţi ascunde într'o zi de lucru; şi vei şedea acolo, lângă semn.</span>
<span class="v-num v-20">20&nbsp;</span><span class="v S120_20" data-id="S120_20">Eu, trăgând la ţintă, voi repezi trei săgeţi.</span>
<span class="v-num v-21">21&nbsp;</span><span class="v S120_21" data-id="S120_21">Şi, iată, eu voi trimite un băiat, zicând: - Du-te şi caută-mi săgeata! Dacă eu îi voi spune răspicat băiatului: - Săgeata-i dincoace de tine (adică dincoace de tine), ia-o!, adică vino, căci totul îţi e spre bine şi nicicum spre rău - viu este Domnul!</span>
<span class="v-num v-22">22&nbsp;</span><span class="v S120_22" data-id="S120_22">Dar dacă eu îi voi spune băiatului: - Săgeata-i dincolo de tine, adică mai încolo, atunci du-te, căci Domnul ţi-a dat drumul.</span>
<span class="v-num v-23">23&nbsp;</span><span class="v S120_23" data-id="S120_23">Cât despre cuvântul pe care noi doi l-am vorbit, iată că Domnul e martor între mine şi tine până'n veac".</span>
<span class="v-num v-24">24&nbsp;</span><span class="v S120_24" data-id="S120_24">David se ascunde'n câmp, luna [nouă] vine, vine şi regele la masă să mănânce.</span>
<span class="v-num v-25">25&nbsp;</span><span class="v S120_25" data-id="S120_25">Şi s'a aşezat, ca de obicei, pe scaunul său - chiar pe scaunul său de la perete -, Ionatan i s'a aşezat în faţă, Abner a stat lângă Saul, iar scaunul lui David s'a văzut că era gol.</span>
<span class="v-num v-26">26&nbsp;</span><span class="v S120_26" data-id="S120_26">Şi'n ziua aceea Saul n'a zis nimic, gândindu-se: Pesemne că nu-i curat, fiindcă nu s'a curăţit pe sine.</span>
<span class="v-num v-27">27&nbsp;</span><span class="v S120_27" data-id="S120_27">Şi a fost că a doua zi - în cea de a doua zi a lunii - s'a văzut că locul lui David era tot gol. Atunci Saul a zis către Ionatan, fiul său: "De ce n'a venit fiul lui Iesei la masă nici ieri şi nici astăzi?"</span>
<span class="v-num v-28">28&nbsp;</span><span class="v S120_28" data-id="S120_28">Ionatan i-a răspuns lui Saul, zicând: "David mi-a cerut mie voie să se ducă până la Betleem, cetatea sa;</span>
<span class="v-num v-29">29&nbsp;</span><span class="v S120_29" data-id="S120_29">mi-a zis: - Lasă-mă să mă duc, căci avem o jertfă de familie în cetate şi am primit poruncă de la fraţii mei; şi acum, dacă am aflat bunăvoinţă în ochii tăi, mă voi duce şi mă voi vedea cu fraţii mei!... De aceea n'a venit la masa regelui".</span>
<span class="v-num v-30">30&nbsp;</span><span class="v S120_30" data-id="S120_30">Atunci Saul s'a aprins cu mare mânie asupra lui Ionatan şi i-a zis: "Tu, fecior de fată teleleică !, nu ştiu eu că te-ai făcut fârtate cu fiul lui Iesei, spre ruşinea ta şi spre ruşinea goliciunii mamei tale?</span>
<span class="v-num v-31">31&nbsp;</span><span class="v S120_31" data-id="S120_31">Că atâta vreme cât fiul lui Iesei va trăi pe pământ, regatul tău nu se va întemeia! Şi atunci, trimite chiar acum şi prinde-l pe tânărul acela, căci de-acum e fiul morţii!"</span>
<span class="v-num v-32">32&nbsp;</span><span class="v S120_32" data-id="S120_32">Dar Ionatan i-a răspuns lui Saul, tatăl său, zicând: "De ce să moară? ce-a făcut?"</span>
<span class="v-num v-33">33&nbsp;</span><span class="v S120_33" data-id="S120_33">Iar Saul şi-a ridicat suliţa asupra lui Ionatan, ca să-l omoare; atunci Ionatan a ştiut că răul din tatăl său şi-a făcut plinul, ca să-l ucidă pe David.</span>
<span class="v-num v-34">34&nbsp;</span><span class="v S120_34" data-id="S120_34">Şi Ionatan, aprins de mânie, a sărit de la masă; şi'n ziua aceea - a doua a lunii - n'a mâncat pâine, întristat fiind din pricina lui David, că se hotărâse tatăl său să-l omoare.</span>
<span class="v-num v-35">35&nbsp;</span><span class="v S120_35" data-id="S120_35">Şi dacă s'a făcut dimineaţă, a ieşit Ionatan la câmp - aşa cum prin jurământ îi făgăduise lui David -, având cu el un băiat.</span>
<span class="v-num v-36">36&nbsp;</span><span class="v S120_36" data-id="S120_36">Şi i-a zis băiatului: "Aleargă şi găseşte-mi săgeţile pe care le arunc!" Băiatul a alergat, iar acesta a aruncat o săgeată, trimiţând-o dincolo de el.</span>
<span class="v-num v-37">37&nbsp;</span><span class="v S120_37" data-id="S120_37">Şi s'a dus băiatul până la locul unde Ionatan aruncase săgeata. Iar Ionatan a strigat după băiat, zicând: "Săgeata e mai încolo, dincolo de tine!"</span>
<span class="v-num v-38">38&nbsp;</span><span class="v S120_38" data-id="S120_38">Şi a strigat Ionatan după băiat, zicând: "Aleargă cât poţi şi nu te opri!" Şi servul lui Ionatan a adunat săgeţile şi le-a adus la stăpânul său.</span>
<span class="v-num v-39">39&nbsp;</span><span class="v S120_39" data-id="S120_39">Băiatul însă nu ştia nimic; doar Ionatan şi David ştiau lucrul acesta.</span>
<span class="v-num v-40">40&nbsp;</span><span class="v S120_40" data-id="S120_40">Ionatan i-a dat băiatului armele sale şi i-a zis: "Du-te, intră în cetate!"</span>
<span class="v-num v-41">41&nbsp;</span><span class="v S120_41" data-id="S120_41">Şi după ce s'a dus băiatul, David s'a ridicat de la semn şi a căzut cu faţa la pământ şi i s'a închinat de trei ori şi s'au sărutat unul cu altul şi au plâns amândoi unul pentru altul, să le ţină vreme multă.</span>
<span class="v-num v-42">42&nbsp;</span><span class="v S120_42" data-id="S120_42">Şi a zis Ionatan: "Mergi în pace!; şi precum amândoi ne-am jurat în numele Domnului, zicând: - Domnul să fie martor între mine şi tine, între urmaşii mei şi urmaşii tăi până'n veac!"</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="S119.html">&lt;</a>
<a class="home" href="index.html">=</a>
<a class="next" href="S121.html">&gt;</a>
</div></div>
</body>
</html>