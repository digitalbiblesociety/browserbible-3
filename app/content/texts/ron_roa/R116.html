<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNTÂI PARALIPOMENA 16 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="R1.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="R1.html">CARTEA ÎNTÂI PARALIPOMENA 16</a><a class="prev" href="R115.html">&lt;</a>
<a class="home" href="index.html">=</a>
<a class="next" href="R117.html">&gt;</a>
</div></div>
<div class="section chapter R1 R116 ron_roa ron " dir="ltr" lang="ro" data-id="R116" data-nextid="R117" data-previd="R115">
<div class="c">16</div>
<div class="p">
<span class="v-num v-1">1&nbsp;</span><span class="v R116_1" data-id="R116_1">Aşa au adus ei chivotul lui Dumnezeu şi l-au aşezat în mijlocul cortului pe care i-l ridicase; şi au adus arderi-de-tot şi jertfe de mântuire în faţa lui Dumnezeu.</span>
<span class="v-num v-2">2&nbsp;</span><span class="v R116_2" data-id="R116_2">Şi după ce David a isprăvit aducerea arderilor-de-tot şi a jertfelor de mântuire, a binecuvântat poporul în numele Domnului.</span>
<span class="v-num v-3">3&nbsp;</span><span class="v R116_3" data-id="R116_3">Şi fiecărui om al lui Israel - bărbaţi şi femei deopotrivă - fiecăruia i-a împărţit câte o bucată de pâine, câte ceva de la cuptor şi câte o turtă cu miere.</span>
<span class="v-num v-4">4&nbsp;</span><span class="v R116_4" data-id="R116_4">Înaintea chivotului legământului Domnului a rânduit leviţi care să slujească, să-şi ridice glasul, să-L mărturisească şi să-L laude pe Domnul, Dumnezeul lui Israel:</span>
<span class="v-num v-5">5&nbsp;</span><span class="v R116_5" data-id="R116_5">Asaf, căpetenia; al doilea după el, Zaharia; apoi Uziel, Şemiramot, Iehiel, Matitia, Eliab, Benaia, Obed-Edom şi Ieiel, cu instrumente muzicale, alăute şi harpe; iar Asaf, cu ţimbalul;</span>
<span class="v-num v-6">6&nbsp;</span><span class="v R116_6" data-id="R116_6">de asemenea, pe preoţii Benaia şi Oziel necontenit cu trîmbiţe înaintea chivotului legământului Domnului.</span>
<span class="v-num v-7">7&nbsp;</span><span class="v R116_7" data-id="R116_7">În ziua aceea, atunci pentru întâia oară, i-a rânduit David pe Asaf şi pe fraţii lui să-L laude pe Domnul:</span>
<span class="v-num v-8">8&nbsp;</span><span class="v R116_8" data-id="R116_8">"Mărturisiţi-vă Domnului şi chemaţi-I numele,vestiţi între neamuri lucrurile Lui!</span>
<span class="v-num v-9">9&nbsp;</span><span class="v R116_9" data-id="R116_9">Cântaţi-I şi lăudaţi-L, povestiţi toate minunile Sale, pe care Domnul le-a făcut.</span>
<span class="v-num v-10">10&nbsp;</span><span class="v R116_10" data-id="R116_10">Lăudaţi-vă întru numele Său cel sfânt,veselească-se inima celor ce-I caută bunăvoirea.</span>
<span class="v-num v-11">11&nbsp;</span><span class="v R116_11" data-id="R116_11">Căutaţi-L pe Domnul şi vă întăriţi, pururea căutaţi-I faţa.</span>
<span class="v-num v-12">12&nbsp;</span><span class="v R116_12" data-id="R116_12">Aduceţi-vă aminte de minunile Lui, pe care El le-a făcut,de semnele Lui şi de judecăţile gurii Sale,</span>
<span class="v-num v-13">13&nbsp;</span><span class="v R116_13" data-id="R116_13">voi, sămânţa lui Israel, robul Său, voi, sămânţa lui Iacob, aleşii Săi.</span>
<span class="v-num v-14">14&nbsp;</span><span class="v R116_14" data-id="R116_14">El este Domnul, Dumnezeul nostru,judecăţile Lui sunt în tot pământul.</span>
<span class="v-num v-15">15&nbsp;</span><span class="v R116_15" data-id="R116_15">Pururea să ne aducem aminte de legământul Său,de cuvântul pe care l-a poruncit într'o mie de generaţii,</span>
<span class="v-num v-16">16&nbsp;</span><span class="v R116_16" data-id="R116_16">pe care l-a încheiat cu Avraam, şi de jurământul Său către Isaac.</span>
<span class="v-num v-17">17&nbsp;</span><span class="v R116_17" data-id="R116_17">El i l-a pus lui Iacob spre poruncăşi lui Israel spre legătură veşnică,</span>
<span class="v-num v-18">18&nbsp;</span><span class="v R116_18" data-id="R116_18">zicând: "Ţie îţi voi da pământul Canaanului,partea moştenirii Tale".</span>
<span class="v-num v-19">19&nbsp;</span><span class="v R116_19" data-id="R116_19">Când ei erau puţini la număr, foarte puţini şi străini într'însul</span>
<span class="v-num v-20">20&nbsp;</span><span class="v R116_20" data-id="R116_20">şi au trecut de la un neam la altul şi de la un regat la un alt popor,</span>
<span class="v-num v-21">21&nbsp;</span><span class="v R116_21" data-id="R116_21">El nimănui nu i-a îngăduit să le facă nedreptateşi de dragul lui a certat regi:</span>
<span class="v-num v-22">22&nbsp;</span><span class="v R116_22" data-id="R116_22">"Nu vă atingeţi de unşii Meişi profeţilor Mei să nu le faceţi rău!"</span>
<span class="v-num v-23">23&nbsp;</span><span class="v R116_23" data-id="R116_23">Cântaţi-I Domnului tot pământul, din zi în zi binevestiţi mântuirea Lui.</span>
<span class="v-num v-24">24&nbsp;</span><span class="v R116_24" data-id="R116_24">Vestiţi-I între neamuri slava, între toate popoarele minunile Lui.</span>
<span class="v-num v-25">25&nbsp;</span><span class="v R116_25" data-id="R116_25">Că mare este Domnul şi lăudat foarte,de temut este mai presus decât toţi dumnezeii;</span>
<span class="v-num v-26">26&nbsp;</span><span class="v R116_26" data-id="R116_26">că toţi dumnezeii păgânilor sunt idoli,dar Domnul nostru a făcut cerurile;</span>
<span class="v-num v-27">27&nbsp;</span><span class="v R116_27" data-id="R116_27">slavă şi laudă sunt înaintea Lui, tărie şi frumuseţe în locaşul Său.</span>
<span class="v-num v-28">28&nbsp;</span><span class="v R116_28" data-id="R116_28">Voi, urmaşi ai neamurilor, aduceţi-I Domnului, Domnului aduceţi-I slavă şi cinste;</span>
<span class="v-num v-29">29&nbsp;</span><span class="v R116_29" data-id="R116_29">aduceţi-I Domnului slava datorată numelui Său; luaţi jertfe şi aduceţi-le înaintea Lui,în sfintele Sale curţi închinaţi-vă Domnului.</span>
<span class="v-num v-30">30&nbsp;</span><span class="v R116_30" data-id="R116_30">De faţa Lui să se teamă tot pământul, îndrepte-se pământul şi să nu se clatine.</span>
<span class="v-num v-31">31&nbsp;</span><span class="v R116_31" data-id="R116_31">Veselească-se cerul şi să se bucure pământulşi să se spună între neamuri că Domnul S'a împărăţit.</span>
<span class="v-num v-32">32&nbsp;</span><span class="v R116_32" data-id="R116_32">Marea să tresalte cu toată plinătatea ei,să se bucure câmpurile cu tot ce e pe ele.</span>
<span class="v-num v-33">33&nbsp;</span><span class="v R116_33" data-id="R116_33">Atunci toţi copacii pădurii se vor bucura de faţa Domnului,că a venit să judece pământul.</span>
<span class="v-num v-34">34&nbsp;</span><span class="v R116_34" data-id="R116_34">Mărturisiţi-vă Domnului, că e bun, că în veac este mila Lui!</span>
<span class="v-num v-35">35&nbsp;</span><span class="v R116_35" data-id="R116_35">Şi ziceţi: Mântuieşte-ne, Dumnezeul mântuirii noastre, şi scoate-ne de printre neamuri, ca să lăudăm numele Tău cel sfântşi să ne fălim întru lauda Ta.</span>
<span class="v-num v-36">36&nbsp;</span><span class="v R116_36" data-id="R116_36">Binecuvântat este Domnul, Dumnezeul lui Israel,din veac şi până'n veac! Şi tot poporul va zice: "Amin!"". Şi aşa L-au lăudat pe Domnul.</span>
<span class="v-num v-37">37&nbsp;</span><span class="v R116_37" data-id="R116_37">Şi i-au lăsat acolo, înaintea chivotului legământului Domnului, pe Asaf şi pe fraţii lui, ca să slujească fără încetare în faţa chivotului, după rânduiala de fiecare zi;</span>
<span class="v-num v-38">38&nbsp;</span><span class="v R116_38" data-id="R116_38">şi pe Obed-Edom şi pe fraţii lui, şaizeci şi opt; Obed-Edom, fiul lui Iditun, şi Hosa, aveau să fie uşieri;</span>
<span class="v-num v-39">39&nbsp;</span><span class="v R116_39" data-id="R116_39">iar pe preotul Ţadoc şi pe ceilalţi preoţi, fraţii săi, [i-a rânduit] înaintea locaşului Domnului de pe înălţimea Gabaon,</span>
<span class="v-num v-40">40&nbsp;</span><span class="v R116_40" data-id="R116_40">ca să-I aducă Domnului arderi-de-tot pe jertfelnicul arderilor-de-tot, neîncetat, dimineaţa şi seara, potrivit cu toate cele scrise în legea Domnului, cele pe care El le-a poruncit fiilor lui Israel prin mâna lui Moise, robul lui Dumnezeu;</span>
<span class="v-num v-41">41&nbsp;</span><span class="v R116_41" data-id="R116_41">şi împreună cu el, pe Heman, pe Iditun şi pe ceilalţi, aleşi pe nume să-L laude pe Domnul, că în veac este mila Lui;</span>
<span class="v-num v-42">42&nbsp;</span><span class="v R116_42" data-id="R116_42">şi, împreună cu ei, trâmbiţe şi ţimbale răsunătoare şi instrumente muzicale pentru cântările lui Dumnezeu; iar fiii lui Iditun, la poartă.</span>
<span class="v-num v-43">43&nbsp;</span><span class="v R116_43" data-id="R116_43">Şi a plecat tot poporul, fiecare la casa lui; iar David s'a întors să-şi binecuvinteze casa.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="R115.html">&lt;</a>
<a class="home" href="index.html">=</a>
<a class="next" href="R117.html">&gt;</a>
</div></div>
</body>
</html>