<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FACEREA 2 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="GN.html">Biblia Ortodoxă Română Sinodală (2006)</a><a class="location" href="GN.html">FACEREA 2</a><a class="prev" href="GN1.html">&lt;</a>
<a class="home" href="index.html">=</a>
<a class="next" href="GN3.html">&gt;</a>
</div></div>
<div class="section chapter GN GN2 ron_bor ron " dir="ltr" lang="ro" data-id="GN2" data-nextid="GN3" data-previd="GN1">
<div class="c">2</div>
<div class="p">
<span class="v-num v-1">1&nbsp;</span><span class="v GN2_1" data-id="GN2_1">Aşa s-au făcut cerul şi pământul şi toată oştirea lor.</span>
<span class="v-num v-2">2&nbsp;</span><span class="v GN2_2" data-id="GN2_2">Şi a sfârşit Dumnezeu în ziua a şasea lucrarea Sa, pe care a făcut-o; iar în ziua a şaptea S-a odihnit de toate lucrurile Sale, pe care le-a făcut.</span>
<span class="v-num v-3">3&nbsp;</span><span class="v GN2_3" data-id="GN2_3">Şi a binecuvântat Dumnezeu ziua a şaptea şi a sfinţit-o, pentru că într-însa S-a odihnit de toate lucrurile Sale, pe care le-a făcut şi le-a pus în rânduială.</span>
<span class="v-num v-4">4&nbsp;</span><span class="v GN2_4" data-id="GN2_4">Iată obârşia cerului şi a pământului de la facerea lor, din ziua când Domnul Dumnezeu a făcut cerul şi pământul.</span>
<span class="v-num v-5">5&nbsp;</span><span class="v GN2_5" data-id="GN2_5">Pe câmp nu se afla nici un copăcel, iar iarba de pe el nu începuse a odrăsli, pentru că Domnul Dumnezeu nu trimisese încă ploaie pe pământ şi nu era nimeni ca să lucreze pământul.</span>
<span class="v-num v-6">6&nbsp;</span><span class="v GN2_6" data-id="GN2_6">Ci numai abur ieşea din pământ şi umezea toată faţa pământului.</span>
<span class="v-num v-7">7&nbsp;</span><span class="v GN2_7" data-id="GN2_7">Atunci, luând Domnul Dumnezeu ţărână din pământ, a făcut pe om şi a suflat în faţa lui suflare de viaţă şi s-a făcut omul fiinţă vie.</span>
<span class="v-num v-8">8&nbsp;</span><span class="v GN2_8" data-id="GN2_8">Apoi Domnul Dumnezeu a sădit o grădină în Eden, spre răsărit, şi a pus acolo pe omul pe care-l zidise.</span>
<span class="v-num v-9">9&nbsp;</span><span class="v GN2_9" data-id="GN2_9">Şi a făcut Domnul Dumnezeu să răsară din pământ tot soiul de pomi, plăcuţi la vedere şi cu roade bune de mâncat; iar în mijlocul raiului era pomul vieţii şi pomul cunoştinţei binelui şi răului.</span>
<span class="v-num v-10">10&nbsp;</span><span class="v GN2_10" data-id="GN2_10">Şi din Eden ieşea un râu, care uda raiul, iar de acolo se împărţea în patru braţe.</span>
<span class="v-num v-11">11&nbsp;</span><span class="v GN2_11" data-id="GN2_11">Numele unuia era Fison. Acesta înconjură toată ţara Havila, în care se află aur.</span>
<span class="v-num v-12">12&nbsp;</span><span class="v GN2_12" data-id="GN2_12">Aurul din tara aceea este bun; tot acolo se găseşte bdeliu şi piatra de onix.</span>
<span class="v-num v-13">13&nbsp;</span><span class="v GN2_13" data-id="GN2_13">Numele râului al doilea este Gihon. Acesta înconjură toată ţara Cuş.</span>
<span class="v-num v-14">14&nbsp;</span><span class="v GN2_14" data-id="GN2_14">Numele râului al treilea este Tigru. Acesta curge prin fata Asiriei; iar râul al patrulea este Eufratul.</span>
<span class="v-num v-15">15&nbsp;</span><span class="v GN2_15" data-id="GN2_15">Şi a luat Domnul Dumnezeu pe omul pe care-l făcuse şi l-a pus în grădina cea din Eden, ca s-o lucreze şi s-o păzească.</span>
<span class="v-num v-16">16&nbsp;</span><span class="v GN2_16" data-id="GN2_16">A dat apoi Domnul Dumnezeu lui Adam poruncă şi a zis: "Din toţi pomii din rai poţi să mănânci,</span>
<span class="v-num v-17">17&nbsp;</span><span class="v GN2_17" data-id="GN2_17">Iar din pomul cunoştinţei binelui şi răului să nu mănânci, căci, în ziua în care vei mânca din el, vei muri negreşit!</span>
<span class="v-num v-18">18&nbsp;</span><span class="v GN2_18" data-id="GN2_18">Şi a zis Domnul Dumnezeu: "Nu este bine să fie omul singur; să-i facem ajutor potrivit pentru el".</span>
<span class="v-num v-19">19&nbsp;</span><span class="v GN2_19" data-id="GN2_19">Şi Domnul Dumnezeu, Care făcuse din pământ toate fiarele câmpului şi toate păsările cerului, le-a adus la Adam, ca să vadă cum le va numi; aşa ca toate fiinţele vii să se numească precum le va numi Adam.</span>
<span class="v-num v-20">20&nbsp;</span><span class="v GN2_20" data-id="GN2_20">Şi a pus Adam nume tuturor animalelor şi tuturor păsărilor cerului şi tuturor fiarelor sălbatice; dar pentru Adam nu s-a găsit ajutor de potriva lui.</span>
<span class="v-num v-21">21&nbsp;</span><span class="v GN2_21" data-id="GN2_21">Atunci a adus Domnul Dumnezeu asupra lui Adam somn greu; şi, dacă a adormit, a luat una din coastele lui şi a plinit locul ei cu carne.</span>
<span class="v-num v-22">22&nbsp;</span><span class="v GN2_22" data-id="GN2_22">Iar coasta luată din Adam a făcut-o Domnul Dumnezeu femeie şi a adus-o la Adam.</span>
<span class="v-num v-23">23&nbsp;</span><span class="v GN2_23" data-id="GN2_23">Şi a zis Adam: "Iată aceasta-i os din oasele mele şi carne din carnea mea; ea se va numi femeie, pentru că este luată din bărbatul său.</span>
<span class="v-num v-24">24&nbsp;</span><span class="v GN2_24" data-id="GN2_24">De aceea va lăsa omul pe tatăl său şi pe mama sa şi se va uni cu femeia sa şi vor fi amândoi un trup.</span>
<span class="v-num v-25">25&nbsp;</span><span class="v GN2_25" data-id="GN2_25">Adam şi femeia lui erau amândoi goi şi nu se ruşinau.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="GN1.html">&lt;</a>
<a class="home" href="index.html">=</a>
<a class="next" href="GN3.html">&gt;</a>
</div></div>
</body>
</html>