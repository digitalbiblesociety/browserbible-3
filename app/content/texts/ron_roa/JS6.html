<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOSUA 6 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JS.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="JS.html">CARTEA LUI IOSUA 6</a><a class="prev" href="JS5.html">&lt;</a>
<a class="home" href="index.html">=</a>
<a class="next" href="JS7.html">&gt;</a>
</div></div>
<div class="section chapter JS JS6 ron_roa ron " dir="ltr" lang="ron" data-id="JS6" data-nextid="JS7" data-previd="JS5">
<div class="c">6</div>
<div class="p">
<span class="v-num v-1">1&nbsp;</span><span class="v JS6_1" data-id="JS6_1">Ierihonul era straşnic închis şi întărit, şi nimeni nu ieşea din el şi nimeni nu intra.</span>
<span class="v-num v-2">2&nbsp;</span><span class="v JS6_2" data-id="JS6_2">Şi a zis Domnul către Iosua: "Iată, Eu dau Ierihonul în puterea ta, şi pe regele lui în el şi pe cei vârtoşi în putere.</span>
<span class="v-num v-3">3&nbsp;</span><span class="v JS6_3" data-id="JS6_3">Şi pune-i pe războinici să-l înconjoare.</span>
<span class="v-num v-4">4&nbsp;</span><span class="v JS6_4" data-id="JS6_4">Înconjuraţi cetatea o dată pe zi; aceasta să faceţi timp de şase zile. Şapte preoţi vor purta înaintea chivotului şapte trâmbiţe din corn de berbec, iar în ziua a şaptea să ocoliţi cetatea de şapte ori, şi preoţii să sune din trâmbiţe .</span>
<span class="v-num v-5">5&nbsp;</span><span class="v JS6_5" data-id="JS6_5">Şi va fi că atunci când veţi striga cu trâmbiţe de strigare, să strige tot poporul deodată. Şi când ei vor striga, zidurile cetăţii vor cădea singure; şi tot poporul va intra înlăuntru, fiecare avântându-se de-a dreptul în cetate."</span>
<span class="v-num v-6">6&nbsp;</span><span class="v JS6_6" data-id="JS6_6">Şi a intrat Iosua Navi la preoţi</span>
<span class="v-num v-7">7&nbsp;</span><span class="v JS6_7" data-id="JS6_7">şi le-a zis: "Porunciţi-i poporului să umble de jur-împrejur şi să înconjoare cetatea; iar războinicii să meargă înaintea [chivotului] Domnului;</span>
<span class="v-num v-8">8&nbsp;</span><span class="v JS6_8" data-id="JS6_8">şapte preoţi, purtând şapte trâmbiţe sfinte, să treacă înaintea [chivotului] Domnului şi să trâmbiţeze puternic, iar chivotul legământului Domnului să-i urmeze.</span>
<span class="v-num v-9">9&nbsp;</span><span class="v JS6_9" data-id="JS6_9">Războinicii, ţinând aproape, să meargă înainte, iar preoţii, sunând din trâmbiţe, precum şi cei de dinapoia oastei, în urma chivotului legământului Domnului, să meargă sunând din trâmbiţe."</span>
<span class="v-num v-10">10&nbsp;</span><span class="v JS6_10" data-id="JS6_10">Iar poporului i-a poruncit Iosua, zicând: "Să nu strigaţi, şi nimeni să nu vă audă glasul, şi cuvânt din gura voastră să nu iasă până în ziua în care eu vă voi porunci să strigaţi: atunci să strigaţi!"</span>
<span class="v-num v-11">11&nbsp;</span><span class="v JS6_11" data-id="JS6_11">Şi, înconjurând cetatea cu chivotul legământului Domnului, îndată s'au întors în tabără şi acolo au rămas peste noapte.</span>
<span class="v-num v-12">12&nbsp;</span><span class="v JS6_12" data-id="JS6_12">Iar a doua zi s'a sculat Iosua dis-de-dimineaţă, iar preoţii au ridicat chivotul legământului Domnului.</span>
<span class="v-num v-13">13&nbsp;</span><span class="v JS6_13" data-id="JS6_13">Şi cei şapte preoţi care purtau cele şapte trâmbiţe mergeau aproape înaintea [chivotului] Domnului şi sunau din trâmbiţe, iar după ei mergeau războinicii şi toată gloata rămasă înapoia chivotului legământului Domnului; iar preoţii buciumau din trâmbiţe.</span>
<span class="v-num v-14">14&nbsp;</span><span class="v JS6_14" data-id="JS6_14">Şi'ntreaga gloată de dinapoi a înconjurat cetatea, din aproape'n mai aproape, după care s'a întors în tabără; aşa a făcut vreme de şase zile.</span>
<span class="v-num v-15">15&nbsp;</span><span class="v JS6_15" data-id="JS6_15">Şi a fost că în ziua a şaptea s'au sculat dis-de-dimineaţă şi'n ziua aceea au înconjurat cetatea de şapte ori: de şapte ori au înconjurat-o numai în ziua aceea.</span>
<span class="v-num v-16">16&nbsp;</span><span class="v JS6_16" data-id="JS6_16">Şi a fost că atunci când au înconjurat cetatea a şaptea oară, preoţii au buciumat din trâmbiţe, iar Iosua a zis către fiii lui Israel: "Strigaţi!, căci Domnul v'a dat cetatea!</span>
<span class="v-num v-17">17&nbsp;</span><span class="v JS6_17" data-id="JS6_17">Şi toată cetatea aceasta, cu tot ce se află în ea, Îi va fi afierosită Domnului Atotţiitorului , în afară de desfrânata Rahab; pe ea s'o cruţaţi, şi tot ceea ce se află în casa ei.</span>
<span class="v-num v-18">18&nbsp;</span><span class="v JS6_18" data-id="JS6_18">Iar voi feriţi-vă cu tot dinadinsul de ceea ce e dăruit, ca nu cumva pofta să vă împingă a lua ceva din danie şi să puneţi tabăra lui Israel sub blestem şi să ne daţi pierzării.</span>
<span class="v-num v-19">19&nbsp;</span><span class="v JS6_19" data-id="JS6_19">Şi tot argintul şi aurul şi arama şi fierul Îi vor fi sfinte Domnului şi vor fi duse în vistieria Domnului".</span>
<span class="v-num v-20">20&nbsp;</span><span class="v JS6_20" data-id="JS6_20">Şi a strigat poporul, iar preoţii au buciumat din trâmbiţe; şi când poporul a auzit sunetul trâmbiţelor, întregul popor a strigat deodată cu strigăt mare şi puternic; şi'ntregul zid s'a prăbuşit de jur-împrejur ; şi'ntregul popor a năvălit în cetate.</span>
<span class="v-num v-21">21&nbsp;</span><span class="v JS6_21" data-id="JS6_21">Şi Iosua a dat-o nimicirii, cu tot ce se afla în ea, bărbat şi femeie şi tânăr şi bătrân şi viţel şi oaie şi asin, totul prin ascuţişul săbiei.</span>
<span class="v-num v-22">22&nbsp;</span><span class="v JS6_22" data-id="JS6_22">Iar celor doi tineri care iscodiseră ţara le-a zis Iosua: "Intraţi în casa femeii şi scoateţi-o de acolo cu tot ce are ea."</span>
<span class="v-num v-23">23&nbsp;</span><span class="v JS6_23" data-id="JS6_23">Iar cei doi tineri care iscodiseră cetatea au intrat în casa femeii şi au scos-o pe desfrânata Rahab şi pe tatăl ei şi pe mama ei şi pe fraţii ei şi rudeniile ei şi tot ce era al ei; şi au aşezat-o în afara taberei lui Israel .</span>
<span class="v-num v-24">24&nbsp;</span><span class="v JS6_24" data-id="JS6_24">Iar cetatea, cu tot ce se afla în ea, au ars-o cu foc , în afară de argint şi de aur şi de aramă şi de fier, pe care le-au dat să fie duse în vistieria Domnului.</span>
<span class="v-num v-25">25&nbsp;</span><span class="v JS6_25" data-id="JS6_25">Iar pe Rahab desfrânata, cu toată casa tatălui ei, i-a lăsat Iosua vii, şi a făcut ca ea să locuiască în Israel până'n ziua de astăzi, fiindcă ea a ascuns iscoadele pe care Iosua le trimisese să iscodească Ierihonul.</span>
<span class="v-num v-26">26&nbsp;</span><span class="v JS6_26" data-id="JS6_26">Şi'n ziua aceea, Iosua i-a jurat pe ei în faţa Domnului, zicând:"Blestemat în faţa Domnului să fie omulcare va zidi această cetate!;temelia să i-o pună pe întâiul-său-născutşi să-i aşeze porţile pe fiul său cel mai tânăr!"Şi aşa a făcut Ozan din Betel: i-a pus temeliile pe Abiron, fiul său cel întâi-născut, şi i-a aşezat porţile pe fiul său cel mai tânăr, care scăpase cu viaţă .</span>
<span class="v-num v-27">27&nbsp;</span><span class="v JS6_27" data-id="JS6_27">Şi Domnul a fost cu Iosua, iar numele acestuia era în toată ţara.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JS5.html">&lt;</a>
<a class="home" href="index.html">=</a>
<a class="next" href="JS7.html">&gt;</a>
</div></div>
</body>
</html>