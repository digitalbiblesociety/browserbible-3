<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>NUMERELE (A PATRA CARTE A LUI MOISE) 31 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="NU.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="NU.html">NUMERELE (A PATRA CARTE A LUI MOISE) 31</a><a class="prev" href="NU30.html">&lt;</a>
<a class="home" href="index.html">=</a>
<a class="next" href="NU32.html">&gt;</a>
</div></div>
<div class="section chapter NU NU31 ron_roa ron " dir="ltr" lang="ro" data-id="NU31" data-nextid="NU32" data-previd="NU30">
<div class="c">31</div>
<div class="p">
<span class="v-num v-1">1&nbsp;</span><span class="v NU31_1" data-id="NU31_1">Şi a grăit Domnul către Moise, zicând:</span>
<span class="v-num v-2">2&nbsp;</span><span class="v NU31_2" data-id="NU31_2">"Pedepseşte-i pe Madianiţi cu răzbunarea fiilor lui Israel ; apoi te vei adăuga la poporul tău".</span>
<span class="v-num v-3">3&nbsp;</span><span class="v NU31_3" data-id="NU31_3">Iar Moise i-a grăit poporului, zicând: "Înarmaţi dintre voi oameni pentru război, şi'n faţa Domnului războiţi-vă împotriva Madianiţilor, pentru ca răzbunarea Domnului să fie asupra lui Madian.</span>
<span class="v-num v-4">4&nbsp;</span><span class="v NU31_4" data-id="NU31_4">Câte o mie veţi trimite la război din fiecare seminţie, din toate seminţiile fiilor lui Israel".</span>
<span class="v-num v-5">5&nbsp;</span><span class="v NU31_5" data-id="NU31_5">Şi din miile lui Israel s'au numărat câte o mie din fiecare seminţie: douăsprezece mii de oameni înarmaţi pentru război.</span>
<span class="v-num v-6">6&nbsp;</span><span class="v NU31_6" data-id="NU31_6">Pe aceştia i-a trimis Moise la război, câte o mie de fiecare seminţie; şi cu ei l-a trimis pe Finees, fiul lui Eleazar, fiul lui Aaron, preotul ; în mâinile lor aveau lucrurile sfinte şi trâmbiţele de semnal.</span>
<span class="v-num v-7">7&nbsp;</span><span class="v NU31_7" data-id="NU31_7">Şi s'au războit împotriva lui Madian, aşa cum Domnul îi poruncise lui Moise, şi i-au ucis pe toţi cei de parte bărbătească.</span>
<span class="v-num v-8">8&nbsp;</span><span class="v NU31_8" data-id="NU31_8">Şi'mpreună cu răniţii lor i-au ucis pe regii lui Madian: Evi, Rechem, Ţur, Hur şi Reba - cinci regi madianiţi -, după care l-au ucis cu sabia pe Balaam, fiul lui Beor.</span>
<span class="v-num v-9">9&nbsp;</span><span class="v NU31_9" data-id="NU31_9">Iar pe femeile din Madian le-au dus în robie împreună cu copiii şi bunurile lor ; iar vitele şi turmele şi avuţiile lor le-au luat pe toate pradă.</span>
<span class="v-num v-10">10&nbsp;</span><span class="v NU31_10" data-id="NU31_10">Toate cetăţile'n care locuiau ei şi toate satele lor le-au ars cu foc.</span>
<span class="v-num v-11">11&nbsp;</span><span class="v NU31_11" data-id="NU31_11">Toată prada şi tot ce-au apucat să jefuiască, de la om pân'la dobitoc, au luat cu ei.</span>
<span class="v-num v-12">12&nbsp;</span><span class="v NU31_12" data-id="NU31_12">Robii, jafurile şi prada le-au adus la Moise, la preotul Eleazar şi'n faţa fiilor lui Israel, în tabăra din şesul Moabului, care este lângă Iordan, în apropierea Ierihonului.</span>
<span class="v-num v-13">13&nbsp;</span><span class="v NU31_13" data-id="NU31_13">Iar Moise, Eleazar preotul şi toţi capii adunării au ieşit să-i întâmpine în afara taberei.</span>
<span class="v-num v-14">14&nbsp;</span><span class="v NU31_14" data-id="NU31_14">Atunci s'a mâniat Moise pe căpeteniile oştirii - pe căpeteniile miilor şi pe sutaşi - care se întorseseră de la război.</span>
<span class="v-num v-15">15&nbsp;</span><span class="v NU31_15" data-id="NU31_15">Zisu-le-a Moise: "De ce le-aţi prins voi de vii pe cele ce sunt parte femeiască?</span>
<span class="v-num v-16">16&nbsp;</span><span class="v NU31_16" data-id="NU31_16">Pentru că ele sunt cele ce, după sfatul lui Balaam, i-au făcut pe fiii lui Israel să se lepede de cuvântul Domnului şi să-l calce de dragul lui Peor, din care pricină a venit pedeapsă'ntru obştea Domnului.</span>
<span class="v-num v-17">17&nbsp;</span><span class="v NU31_17" data-id="NU31_17">Ucideţi dar acum toţi copiii de parte bărbătească şi ucideţi toate femeile care-au cunoscut bărbat;</span>
<span class="v-num v-18">18&nbsp;</span><span class="v NU31_18" data-id="NU31_18">iar pe fetele care n'au cunoscut bărbat cruţaţi-le .</span>
<span class="v-num v-19">19&nbsp;</span><span class="v NU31_19" data-id="NU31_19">Cât despre voi, timp de şapte zile veţi şedea în afara taberei; tot cel ce-a ucis pe cineva şi tot cel ce s'a atins de un rănit se va curăţi în ziua a treia şi în ziua a şaptea, voi şi cei pe care i-aţi luat robi.</span>
<span class="v-num v-20">20&nbsp;</span><span class="v NU31_20" data-id="NU31_20">De asemenea, veţi curăţi toate hainele, toate lucrurile de piele, tot ce este făcut din păr de capră şi toate vasele de lemn".</span>
<span class="v-num v-21">21&nbsp;</span><span class="v NU31_21" data-id="NU31_21">Apoi a zis Eleazar preotul către oştenii care veniseră din război: "Iată porunca legii pe care Domnul i-a dat-o lui Moise:</span>
<span class="v-num v-22">22&nbsp;</span><span class="v NU31_22" data-id="NU31_22">Lăsând la o parte aurul, argintul, arama, fierul, plumbul şi cositorul,</span>
<span class="v-num v-23">23&nbsp;</span><span class="v NU31_23" data-id="NU31_23">tot ce trece prin foc va fi lămurit prin foc şi cu apă curăţitoare va fi curăţit; iar ceea ce nu trece prin foc va trece prin apă .</span>
<span class="v-num v-24">24&nbsp;</span><span class="v NU31_24" data-id="NU31_24">În ziua a şaptea vă veţi spăla hainele spre curăţire, după care veţi intra în tabără".</span>
<span class="v-num v-25">25&nbsp;</span><span class="v NU31_25" data-id="NU31_25">Şi a grăit Domnul către Moise, zicând:</span>
<span class="v-num v-26">26&nbsp;</span><span class="v NU31_26" data-id="NU31_26">"Tu, împreună cu Eleazar preotul şi cu căpeteniile seminţiilor obştii număraţi prada de război pe cap de om şi de vită.</span>
<span class="v-num v-27">27&nbsp;</span><span class="v NU31_27" data-id="NU31_27">Prada o veţi împărţi pe din două între oştenii care-au fost în război şi'ntre toată obştea.</span>
<span class="v-num v-28">28&nbsp;</span><span class="v NU31_28" data-id="NU31_28">De la oştenii care-au fost la război pune deoparte pentru Domnul câte un suflet din cinci sute, atât din oameni cât şi din vite, din oi şi din asini;</span>
<span class="v-num v-29">29&nbsp;</span><span class="v NU31_29" data-id="NU31_29">pe acestea le vei lua din jumătatea ce li se cuvine lor şi să i le dai lui Eleazar preotul, ca dar de pârgă Domnului.</span>
<span class="v-num v-30">30&nbsp;</span><span class="v NU31_30" data-id="NU31_30">Iar din jumătatea cuvenită fiilor lui Israel vei lua câte unul din cincizeci, atât din oameni cât şi din vite, din oi şi din asini, şi le vei da leviţilor care sunt rânduiţi să slujească la cortul Domnului".</span>
<span class="v-num v-31">31&nbsp;</span><span class="v NU31_31" data-id="NU31_31">Şi au făcut Moise şi Eleazar preotul aşa cum Domnul îi poruncise lui Moise.</span>
<span class="v-num v-32">32&nbsp;</span><span class="v NU31_32" data-id="NU31_32">Ceea ce-a rămas din prăzile aduse de războinici au fost: şase sute şaptezeci şi cinci de mii de oi;</span>
<span class="v-num v-33">33&nbsp;</span><span class="v NU31_33" data-id="NU31_33">şaptezeci şi două de mii de vite;</span>
<span class="v-num v-34">34&nbsp;</span><span class="v NU31_34" data-id="NU31_34">şaizeci şi una de mii de asini;</span>
<span class="v-num v-35">35&nbsp;</span><span class="v NU31_35" data-id="NU31_35">fiinţe omeneşti, femei care n'au cunoscut bărbat: de toate, treizeci şi două de mii de suflete.</span>
<span class="v-num v-36">36&nbsp;</span><span class="v NU31_36" data-id="NU31_36">Partea-jumătate a celor ce fuseseră la război, bob-numărat, a fost de trei sute treizeci şi şapte de mii cinci sute de oi.</span>
<span class="v-num v-37">37&nbsp;</span><span class="v NU31_37" data-id="NU31_37">Dintre oi au fost puse deoparte, pentru Domnul, şase sute şaptezeci şi cinci;</span>
<span class="v-num v-38">38&nbsp;</span><span class="v NU31_38" data-id="NU31_38">vite: treizeci şi şase de mii; puse deoparte pentru Domnul: şaptezeci şi două;</span>
<span class="v-num v-39">39&nbsp;</span><span class="v NU31_39" data-id="NU31_39">asini: treizeci de mii cinci sute; puşi deoparte pentru Domnul: şaizeci şi unul;</span>
<span class="v-num v-40">40&nbsp;</span><span class="v NU31_40" data-id="NU31_40">oameni: şaisprezece mii; puşi deoparte pentru Domnul: treizeci şi două de suflete.</span>
<span class="v-num v-41">41&nbsp;</span><span class="v NU31_41" data-id="NU31_41">Partea Domnului, darea către Dumnezeu, i-a dat-o Moise lui Eleazar preotul, aşa cum Domnul îi poruncise lui Moise.</span>
<span class="v-num v-42">42&nbsp;</span><span class="v NU31_42" data-id="NU31_42">Iar partea-jumătate a fiilor lui Israel, pe care Moise a osebit-o de la cei ce fuseseră la război,</span>
<span class="v-num v-43">43&nbsp;</span><span class="v NU31_43" data-id="NU31_43">această jumătate a întregului a fost: oi: trei sute treizeci şi şapte de mii cinci sute;</span>
<span class="v-num v-44">44&nbsp;</span><span class="v NU31_44" data-id="NU31_44">vite: treizeci şi şase de mii;</span>
<span class="v-num v-45">45&nbsp;</span><span class="v NU31_45" data-id="NU31_45">asini: treizeci de mii cinci sute;</span>
<span class="v-num v-46">46&nbsp;</span><span class="v NU31_46" data-id="NU31_46">fiinţe omeneşti: şaisprezece mii.</span>
<span class="v-num v-47">47&nbsp;</span><span class="v NU31_47" data-id="NU31_47">Din această jumătate a fiilor lui Israel a luat Moise câte unul din cincizeci, atât din oameni cât şi din vite, şi le-a dat leviţilor care sunt rânduiţi să slujească la cortul Domnului, aşa cum Domnul îi poruncise lui Moise.</span>
<span class="v-num v-48">48&nbsp;</span><span class="v NU31_48" data-id="NU31_48">Atunci au venit la Moise căpeteniile oştirii - căpeteniile peste mii şi sutaşii -</span>
<span class="v-num v-49">49&nbsp;</span><span class="v NU31_49" data-id="NU31_49">şi i-au zis lui Moise: "Servii tăi au numărat pe oştenii ce ne-au fost încredinţaţi, şi dintre ei n'a lipsit nici măcar unul.</span>
<span class="v-num v-50">50&nbsp;</span><span class="v NU31_50" data-id="NU31_50">Iată că şi noi I-am adus Domnului prinos, fiecare ce-am găsit de aur: lănţuguri, brăţări, inele, cercei şi salbe, ca să te rogi pentru noi înaintea Domnului".</span>
<span class="v-num v-51">51&nbsp;</span><span class="v NU31_51" data-id="NU31_51">Moise şi Eleazar au luat de la ei aurul, toate aceste giuvaieruri lucrate din el.</span>
<span class="v-num v-52">52&nbsp;</span><span class="v NU31_52" data-id="NU31_52">Tot aurul care I-a fost adus Domnului prinos de către căpeteniile peste mii şi peste sute a fost de şaisprezece mii şapte sute cincizeci de sicli.</span>
<span class="v-num v-53">53&nbsp;</span><span class="v NU31_53" data-id="NU31_53">Cât despre oştenii de rând, fiecare a prădat pentru el.</span>
<span class="v-num v-54">54&nbsp;</span><span class="v NU31_54" data-id="NU31_54">Moise şi Eleazar preotul au primit aurul de la căpeteniile peste mii şi peste sute şi l-au dus în cortul mărturiei, spre pomenirea fiilor lui Israel înaintea Domnului.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="NU30.html">&lt;</a>
<a class="home" href="index.html">=</a>
<a class="next" href="NU32.html">&gt;</a>
</div></div>
</body>
</html>