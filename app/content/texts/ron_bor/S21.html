<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A DOUA A REGILOR 1 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="S2.html">Biblia Ortodoxă Română Sinodală (2006)</a><a class="location" href="S2.html">CARTEA A DOUA A REGILOR 1</a><a class="prev" href="S131.html">&lt;</a>
<a class="home" href="index.html">=</a>
<a class="next" href="S22.html">&gt;</a>
</div></div>
<div class="section chapter S2 S21 ron_bor ron " dir="ltr" lang="ron" data-id="S21" data-nextid="S22" data-previd="S131">
<div class="mt">CARTEA A DOUA A REGILOR</div>
<div class="c">1</div>
<div class="p">
<span class="v-num v-1">1&nbsp;</span><span class="v S21_1" data-id="S21_1">După moartea lui Saul, când David se întorcea din războiul ce-l purtase împotriva Amaleciţilor şi după ce s-a oprit două zile în Ţiclag,</span>
<span class="v-num v-2">2&nbsp;</span><span class="v S21_2" data-id="S21_2">Iată că a treia zi a venit un om din tabăra lui Saul. Acesta avea pe el hainele rupte şi pe cap ţărână şi după ce a ajuns la David, a căzut la pământ şi i s-a închinat.</span>
<span class="v-num v-3">3&nbsp;</span><span class="v S21_3" data-id="S21_3">Iar David i-a zis: "De unde vii tu?"Am fugit din tabăra lui Israel", răspunse acela.</span>
<span class="v-num v-4">4&nbsp;</span><span class="v S21_4" data-id="S21_4">"Spune-mi, a zis David, ce s-a întâmplat?"Poporul, a zis omul, a fugit din luptă şi mulţime din popor a căzut şi a murit, şi a murit şi Saul şi fiul său Ionatan".</span>
<span class="v-num v-5">5&nbsp;</span><span class="v S21_5" data-id="S21_5">"Cum ştii că Saul şi fiul său Ionatan au murit?" a întrebat David pe tânărul care-i adusese vestea.</span>
<span class="v-num v-6">6&nbsp;</span><span class="v S21_6" data-id="S21_6">"Din întâmplare, m-am dus pe muntele Ghelboa, a zis omul ce-i grăia, şi iată Saul stătea sprijinit pe suliţa sa, iar carele şi călăreţii îl ajungeau.</span>
<span class="v-num v-7">7&nbsp;</span><span class="v S21_7" data-id="S21_7">Atunci el s-a întors şi, văzându-mă pe mine, m-a strigat şi eu am răspuns: "Iată-mă!"</span>
<span class="v-num v-8">8&nbsp;</span><span class="v S21_8" data-id="S21_8">şi el mi-a zis: "Cine eşti tu?" şi eu i-am răspuns: "Sunt un amalecit!"</span>
<span class="v-num v-9">9&nbsp;</span><span class="v S21_9" data-id="S21_9">Atunci el mi-a zis: "Apropie-te de mine şi mă ucide, că durerea morţii m-a cuprins şi sufletul meu este încă tot în mine!"</span>
<span class="v-num v-10">10&nbsp;</span><span class="v S21_10" data-id="S21_10">Şi eu m-am apropiat şi l-am ucis, căci ştiam că n-are să mai trăiască după căderea sa. Apoi am luat cununa regească de pe capul lui, brăţara ce era la mâna lui şi le-am adus aici la stăpânul meu".</span>
<span class="v-num v-11">11&nbsp;</span><span class="v S21_11" data-id="S21_11">Atunci a apucat David hainele sale şi le-a rupt; asemenea şi oamenii cei ce erau cu el şi-au rupt hainele lor,</span>
<span class="v-num v-12">12&nbsp;</span><span class="v S21_12" data-id="S21_12">Şi au plâns şi s-au tânguit şi au postit până seara după Saul şi după fiul său Ionatan, după poporul Domnului şi după casa lui Israel, care căzuseră de sabie.</span>
<span class="v-num v-13">13&nbsp;</span><span class="v S21_13" data-id="S21_13">Apoi David a zis către omul care-i spusese acestea: "De unde eşti tu?"Eu, a zis acela, sunt fiul unui străin amalecit".</span>
<span class="v-num v-14">14&nbsp;</span><span class="v S21_14" data-id="S21_14">Şi David a zis: "Cum nu te-ai temut tu să-li ridici mâna, ca să ucizi pe unsul Domnului?"</span>
<span class="v-num v-15">15&nbsp;</span><span class="v S21_15" data-id="S21_15">Apoi chemând David pe unul din slujitori, i-a zis: "Vino de-l ucide!" şi l-a ucis.</span>
<span class="v-num v-16">16&nbsp;</span><span class="v S21_16" data-id="S21_16">Iar David a zis către el: "Sângele tău să fie pe capul tău, căci buzele tale au mărturisit împotriva ta, când ai zis: Eu am ucis pe unsul Domnului".</span>
<span class="v-num v-17">17&nbsp;</span><span class="v S21_17" data-id="S21_17">Şi a plâns David pe Saul şi pe Ionatan, fiul lui, prin această cântare de jale,</span>
<span class="v-num v-18">18&nbsp;</span><span class="v S21_18" data-id="S21_18">Pe care a poruncit să o înveţe fiii lui Iuda, după cum este scrisă în cartea dreptului, unde se zice:</span>
<span class="v-num v-19">19&nbsp;</span><span class="v S21_19" data-id="S21_19">"Podoaba ta, Israele, a fost doborâtă pe înălţimile tale! Cum au căzut vitejii!</span>
<span class="v-num v-20">20&nbsp;</span><span class="v S21_20" data-id="S21_20">Nu vestiţi în Gat şi nu daţi de ştire pe uliţele Ascalonului, ca să nu se bucure fiicele Filistenilor, ca să nu prăznuiască fiicele celor netăiaţi împrejur!</span>
<span class="v-num v-21">21&nbsp;</span><span class="v S21_21" data-id="S21_21">Munţilor Ghelboa, să nu mai cadă pe voi nici rouă, nici ploaie; şi să nu mai fie pe voi ţarini roditoare, căci acolo a fost doborât scutul celor războinici, scutul lui Saul, ca şi cum n-ar fi fost uns cu untdelemn sfinţit.</span>
<span class="v-num v-22">22&nbsp;</span><span class="v S21_22" data-id="S21_22">Arcul lui Ionatan nu se întorcea fără sânge de răniţi, fără grăsimea celor puternici, nici sabia lui Saul nu se învârtea zadarnic!</span>
<span class="v-num v-23">23&nbsp;</span><span class="v S21_23" data-id="S21_23">Saul şi Ionatan, cei iubiţi şi uniţi în viaţa lor, nici la moarte nu s-au despărţit. Fost-au mai iuţi decât vulturii şi mai puternici decât leii!</span>
<span class="v-num v-24">24&nbsp;</span><span class="v S21_24" data-id="S21_24">Fiicele lui Israel, plângeţi pe Saul, cel ce v-a îmbrăcat în purpură cu podoabe şi v-a pus pe haine podoabe de aur!</span>
<span class="v-num v-25">25&nbsp;</span><span class="v S21_25" data-id="S21_25">Cum au căzut vitejii în toiul luptei! Ucis a fost Ionatan pe înălţimile tale, Israele!</span>
<span class="v-num v-26">26&nbsp;</span><span class="v S21_26" data-id="S21_26">Frate Ionatane, întristat sunt după tine, căci tu mi-ai fost foarte scump şi iubirea ta a fost pentru mine mai presus de iubirea femeiască!</span>
<span class="v-num v-27">27&nbsp;</span><span class="v S21_27" data-id="S21_27">Cum au căzut cei viteji! Pierit-a arma de război!"</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="S131.html">&lt;</a>
<a class="home" href="index.html">=</a>
<a class="next" href="S22.html">&gt;</a>
</div></div>
</body>
</html>