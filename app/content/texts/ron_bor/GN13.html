<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FACEREA 13 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="GN.html">Biblia Ortodoxă Română Sinodală (2006)</a><a class="location" href="GN.html">FACEREA 13</a><a class="prev" href="GN12.html">&lt;</a>
<a class="home" href="index.html">=</a>
<a class="next" href="GN14.html">&gt;</a>
</div></div>
<div class="section chapter GN GN13 ron_bor ron " dir="ltr" lang="ro" data-id="GN13" data-nextid="GN14" data-previd="GN12">
<div class="c">13</div>
<div class="p">
<span class="v-num v-1">1&nbsp;</span><span class="v GN13_1" data-id="GN13_1">Din Egipt, Avram cu femeia sa, cu Lot şi cu toate câte avea, a pornit în părţile de miazăzi ale Canaanului.</span>
<span class="v-num v-2">2&nbsp;</span><span class="v GN13_2" data-id="GN13_2">Avram insă era foarte bogat în vite, în argint şi în aur.</span>
<span class="v-num v-3">3&nbsp;</span><span class="v GN13_3" data-id="GN13_3">Şi a, înaintat Avram pe unde venise, de la miazăzi spre Betel, până la locul unde fusese mai înainte cortul său, între Betel şi Hai,</span>
<span class="v-num v-4">4&nbsp;</span><span class="v GN13_4" data-id="GN13_4">Adică până la locul unde era jertfelnicul pe care-l ridicase el mai înainte, şi acolo a chemat Avram numele Domnului.</span>
<span class="v-num v-5">5&nbsp;</span><span class="v GN13_5" data-id="GN13_5">Şi Lot, care umbla cu Avram, încă avea oi şi vite mari şi corturi.</span>
<span class="v-num v-6">6&nbsp;</span><span class="v GN13_6" data-id="GN13_6">Însă pământul acela nu-i încăpea să stea împreună, căci averile lor erau multe şi nu-i încăpea locul să trăiască împreună.</span>
<span class="v-num v-7">7&nbsp;</span><span class="v GN13_7" data-id="GN13_7">De aceea se întâmplau certuri între păzitorii vitelor lui Avram şi păzitorii vitelor lui Lot. Pe atunci locuiau în pământul acela Canaaneii şi Ferezeii.</span>
<span class="v-num v-8">8&nbsp;</span><span class="v GN13_8" data-id="GN13_8">Atunci a zis Avram către Lot: "Să nu fie sfadă între mine şi tine, între păstorii mei şi păstorii tăi, căci suntem fraţi.</span>
<span class="v-num v-9">9&nbsp;</span><span class="v GN13_9" data-id="GN13_9">Iată, nu e oare tot pământul înaintea ta? Desparte-te dar de mine! Şi de vei apuca tu la stânga, eu voi apuca la dreapta; iar de vei apuca tu la dreapta, eu voi apuca la stânga".</span>
<span class="v-num v-10">10&nbsp;</span><span class="v GN13_10" data-id="GN13_10">Şi ridicându-şi Lot ochii, a privit toată câmpia Iordanului, care, înainte de a strica Domnul Sodoma şi Gomora, toată până la Ţoar era udată de apă, ca raiul Domnului, ca pământul Egiptului.</span>
<span class="v-num v-11">11&nbsp;</span><span class="v GN13_11" data-id="GN13_11">Deci şi-a ales Lot tot ţinutul din preajma Iordanului şi a apucat Lot spre răsărit; şi aşa s-au despărţit ei unul de altul.</span>
<span class="v-num v-12">12&nbsp;</span><span class="v GN13_12" data-id="GN13_12">Avram a rămas să locuiască în pământul Canaan, iar Lot s-a sălăşluit în cetăţile din ţinutul Iordanului şi şi-a întins corturile până la Sodoma.</span>
<span class="v-num v-13">13&nbsp;</span><span class="v GN13_13" data-id="GN13_13">Iar oamenii Sodomei erau răi şi tare păcătoşi înaintea Domnului.</span>
<span class="v-num v-14">14&nbsp;</span><span class="v GN13_14" data-id="GN13_14">Deci a zis Domnul către Avram, după ce s-a despărţit Lot de dânsul: "Ridică-ti ochii şi, din locul în care eşti acum, caută spre miazănoapte, spre miazăzi şi răsărit şi spre mare,</span>
<span class="v-num v-15">15&nbsp;</span><span class="v GN13_15" data-id="GN13_15">Că tot pământul, cât îl vezi, ţi-l voi da ţie şi urmaşilor tăi pentru vecie.</span>
<span class="v-num v-16">16&nbsp;</span><span class="v GN13_16" data-id="GN13_16">Voi face pe urmaşii tăi mulţi ca pulberea pământului; de va putea cineva număra pulberea pământului, va număra şi pe urmaşii tăi.</span>
<span class="v-num v-17">17&nbsp;</span><span class="v GN13_17" data-id="GN13_17">Scoală şi cutreieră pământul acesta în lung şi în lat, că ţi-l voi da ţie şi urmaşilor tăi pentru vecie".</span>
<span class="v-num v-18">18&nbsp;</span><span class="v GN13_18" data-id="GN13_18">Şi ridicându-şi Avram corturile, a venit şi s-a aşezat la stejarul Mamvri, care este în Hebron; şi a zidit acolo un jertfelnic Domnului.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="GN12.html">&lt;</a>
<a class="home" href="index.html">=</a>
<a class="next" href="GN14.html">&gt;</a>
</div></div>
</body>
</html>