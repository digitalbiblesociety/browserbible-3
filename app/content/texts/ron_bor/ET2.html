<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ESTEREI 2 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="ET.html">Biblia Ortodoxă Română Sinodală (2006)</a><a class="location" href="ET.html">CARTEA ESTEREI 2</a><a class="prev" href="ET1.html">&lt;</a>
<a class="home" href="index.html">=</a>
<a class="next" href="ET3.html">&gt;</a>
</div></div>
<div class="section chapter ET ET2 ron_bor ron " dir="ltr" lang="ro" data-id="ET2" data-nextid="ET3" data-previd="ET1">
<div class="c">2</div>
<div class="p">
<span class="v-num v-1">1&nbsp;</span><span class="v ET2_1" data-id="ET2_1">După întâmplarea aceasta, când s-a potolit mânia regelui Artaxerxe, şi-a adus el aminte de regina Vasti, de ceea ce făcuse ea şi de ce se hotărâse împotriva ei,</span>
<span class="v-num v-2">2&nbsp;</span><span class="v ET2_2" data-id="ET2_2">Iar oamenii regelui, care-i slujeau lui, au zis: "Să se caute pentru rege fete tinere şi frumoase.</span>
<span class="v-num v-3">3&nbsp;</span><span class="v ET2_3" data-id="ET2_3">Să rânduiască dar regele dregători în toate ţările regatului său, care să adune toate fetele tinere şi frumoase la faţă în capitala Suza, în casa femeilor, sub supravegherea lui Hegai, eunucul regelui, păzitorul femeilor, şi să le dea săpun şi celelalte de trebuinţă pentru spălat.</span>
<span class="v-num v-4">4&nbsp;</span><span class="v ET2_4" data-id="ET2_4">Şi fata care va Plăcea ochilor regelui să fie regină în locul Vastei". Cuvântul acesta a plăcut regelui, şi el a făcut aşa.</span>
<span class="v-num v-5">5&nbsp;</span><span class="v ET2_5" data-id="ET2_5">În vremea aceea era în capitala Suza un iudeu cu numele Mardoheu, fiul lui Iair, fiul lui Şimei, fiul lui Chiş, din seminţia lui Veniamin.</span>
<span class="v-num v-6">6&nbsp;</span><span class="v ET2_6" data-id="ET2_6">Acesta fusese adus din Ierusalim împreună cu robii luaţi cu Iehonia, regele lui Iuda, pe care-i luase Nabucodonosor, regele Babilonului.</span>
<span class="v-num v-7">7&nbsp;</span><span class="v ET2_7" data-id="ET2_7">El creştea pe Hadasa, adică pe Estera, fiica unchiului său, deoarece ea nu avea nici tată, nici mamă. Fata aceasta era mândră la înfăţişare şi frumoasă la chip şi, după moartea tatălui ei şi a mamei ei, o luase Mardoheu ca fiică.</span>
<span class="v-num v-8">8&nbsp;</span><span class="v ET2_8" data-id="ET2_8">Când s-a făcut cunoscută porunca regelui şi hotărârea lui şi când au fost adunate multe fete în capitala Suza, sub supravegherea lui Hegai, atunci a fost luată şi Estera în casa regelui sub supravegherea lui Hegai, păzitorul femeilor.</span>
<span class="v-num v-9">9&nbsp;</span><span class="v ET2_9" data-id="ET2_9">Fata aceasta a plăcut ochilor lui şi şi-a atras bunăvoinţa lui. De aceea s-a grăbit el să-i dea cele de spălat şi tot ce i se cuvenea şi a pus pe lângă ea şapte fete vrednice de a fi cu ea şi au aşezat-o pe ea şi fetele ei în cea mai bună încăpere din casa femeilor.</span>
<span class="v-num v-10">10&nbsp;</span><span class="v ET2_10" data-id="ET2_10">Estera însă n-a spus nimic nici de poporul său, nici de neamurile sale, pentru că Mardoheu îi dăduse poruncă să nu spună.</span>
<span class="v-num v-11">11&nbsp;</span><span class="v ET2_11" data-id="ET2_11">Mardoheu venea în fiecare zi în curtea casei femeilor, ca să afle ştiri despre sănătatea Esterei şi cele ce se petreceau cu ea.</span>
<span class="v-num v-12">12&nbsp;</span><span class="v ET2_12" data-id="ET2_12">Când venea fiecărei fete vremea să intre la regele Artaxerxe, după ce timp de douăsprezece luni se săvârşeau asupra ei cele rânduite pentru femei, (căci atât timp ţinea vremea curăţirii lor: şase luni cu miruri şi şase luni cu aromate şi alte unsori femeieşti),</span>
<span class="v-num v-13">13&nbsp;</span><span class="v ET2_13" data-id="ET2_13">Atunci fata intra la rege şi orice ar fi cerut, i se dădea pentru a merge din casa femeilor în casa regelui.</span>
<span class="v-num v-14">14&nbsp;</span><span class="v ET2_14" data-id="ET2_14">Seara ea intra şi dimineaţa se ducea în a doua casă a femeilor sub supravegherea lui Şaaşgaz, eunuc al regelui, păzitorul concubinelor, şi nu mai intra după aceea la rege decât doar dacă ar fi voit-o regele şi ar fi fost chemată anume.</span>
<span class="v-num v-15">15&nbsp;</span><span class="v ET2_15" data-id="ET2_15">Când a venit vremea Esterei, fiica lui Abihail, unchiul lui Mardoheu, care o luase la sine ca fiică, să meargă la rege, atunci ea nu a cerut nimic, decât numai ceea ce-i zisese Hegai, eunucul regelui, păzitorul femeilor. Ea a aflat trecere înaintea tuturor celor ce o vedeau.</span>
<span class="v-num v-16">16&nbsp;</span><span class="v ET2_16" data-id="ET2_16">Estera a fost luată la regele Artaxerxe şi dusă în casa lui domnească în luna a zecea, adică în luna Tebet, în al şaptelea an al domniei lui.</span>
<span class="v-num v-17">17&nbsp;</span><span class="v ET2_17" data-id="ET2_17">Şi a iubit regele pe Estera mai mult decât pe toate femeile, şi ea a dobândit bunăvoinţa lui şi trecere mai mult decât toate femeile, şi el a pus coroana domnească pe capul ei şi a făcut-o regină în locul Vastei.</span>
<span class="v-num v-18">18&nbsp;</span><span class="v ET2_18" data-id="ET2_18">Apoi a făcut regele ospăţ mare pentru toţi dregătorii săi şi pentru cei ce-i slujeau lui. Acesta a fost ospăţ pentru Estera; regele a mai făcut mari uşurări ţărilor şi a împărţit daruri cu dărnicie de rege.</span>
<span class="v-num v-19">19&nbsp;</span><span class="v ET2_19" data-id="ET2_19">Iar când s-au adunat fetele a doua oară şi Mardoheu şedea la poarta regelui,</span>
<span class="v-num v-20">20&nbsp;</span><span class="v ET2_20" data-id="ET2_20">Estera nu spusese nimic despre neamul său, aşa cum îi poruncise Mardoheu, pentru că Estera împlinea cuvântul lui Mardoheu, ca şi când era sub ocrotirea lui.</span>
<span class="v-num v-21">21&nbsp;</span><span class="v ET2_21" data-id="ET2_21">Într-o zi, când Mardoheu şedea la poarta regelui, doi eunuci ai regelui, Bigtan şi Tereş, căpeteniile paznicilor lui, s-au aprins de mânie, că se dăduse întâietate lui Mardoheu, şi căutau să pună mâna pe regele Artaxerxe.</span>
<span class="v-num v-22">22&nbsp;</span><span class="v ET2_22" data-id="ET2_22">Aflând acest lucru, Mardoheu i-a spus reginei Estera, iar Estera i-a spus regelui în numele lui Mardoheu.</span>
<span class="v-num v-23">23&nbsp;</span><span class="v ET2_23" data-id="ET2_23">Fapta s-a cercetat şi s-a găsit adevărată. Amândoi eunucii au fost spânzuraţi în curte. Această binefacere a lui Mardoheu a fost scrisă în cartea amintirilor zilnice ale regelui.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="ET1.html">&lt;</a>
<a class="home" href="index.html">=</a>
<a class="next" href="ET3.html">&gt;</a>
</div></div>
</body>
</html>