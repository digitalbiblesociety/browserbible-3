<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A DOUA A MACABEILOR 12 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="M2.html">Biblia Ortodoxă Română Sinodală (2006)</a><a class="location" href="M2.html">CARTEA A DOUA A MACABEILOR 12</a><a class="prev" href="M211.html">&lt;</a>
<a class="home" href="index.html">=</a>
<a class="next" href="M213.html">&gt;</a>
</div></div>
<div class="section chapter M2 M212 ron_bor ron " dir="ltr" lang="ron" data-id="M212" data-nextid="M213" data-previd="M211">
<div class="c">12</div>
<div class="p">
<span class="v-num v-1">1&nbsp;</span><span class="v M212_1" data-id="M212_1">După ce s-au făcut legăturile acestea, Lisias s-a dus la rege; iar Iudeii au început să-şi lucreze ogoarele.</span>
<span class="v-num v-2">2&nbsp;</span><span class="v M212_2" data-id="M212_2">Însă căpeteniile oştirilor cei care erau pe locurile acelea: Timotei şi Apoloniu, fiul lui Geneu, precum şi Ieronim şi Demofon, şi afară de aceştia Nicanor, cârmuitorul Ciprului, nu-i lăsau să petreacă în pace şi linişte.</span>
<span class="v-num v-3">3&nbsp;</span><span class="v M212_3" data-id="M212_3">Şi locuitorii din Iafa răutate ca aceasta au făcut, că au îndemnat pe Iudeii care locuiau cu ei, ca împreună cu femeile şi cu pruncii, să intre în corăbiile pregătite de ei, ca şi cum nici o vrăjmăşie n-ar fi între ei;</span>
<span class="v-num v-4">4&nbsp;</span><span class="v M212_4" data-id="M212_4">Dar ei lucrau după sfatul cel de obşte al cetăţii, iar Iudeii primind poftirea ca unii ce voiau să fie în pace, şi neavând nici o bănuială, mergând cu corăbiile au fost înecaţi, fiind ei în număr ca la două sute.</span>
<span class="v-num v-5">5&nbsp;</span><span class="v M212_5" data-id="M212_5">Aflând Iuda răutatea ce s-a făcut celor din neamul său, poruncind bărbaţilor celor care erau cu sine,</span>
<span class="v-num v-6">6&nbsp;</span><span class="v M212_6" data-id="M212_6">Şi chemând pe Judecătorul cel drept, Dumnezeu, a mers asupra ucigătorilor fraţilor săi şi a aprins noaptea portul şi corăbiile le-a ars, şi pe cei care fugiseră acolo i-a omorât.</span>
<span class="v-num v-7">7&nbsp;</span><span class="v M212_7" data-id="M212_7">Şi oraşul fiind închis, s-a întors ca să vină a doua oară, şi toată cetatea Iafa de tot să o distrugă.</span>
<span class="v-num v-8">8&nbsp;</span><span class="v M212_8" data-id="M212_8">Aflând că şi cei din Iamnia vreau să facă la fel Iudeilor care locuiau la ei,</span>
<span class="v-num v-9">9&nbsp;</span><span class="v M212_9" data-id="M212_9">Năvălind asupra locuitorilor din Iamnia noaptea, a aprins portul cu corăbiile, încât se vedea lumina flăcării din Ierusalim, de la o depărtare de două sute patruzeci de stadii.</span>
<span class="v-num v-10">10&nbsp;</span><span class="v M212_10" data-id="M212_10">Şi de acolo mergând nouă stadii, îndreptându-se asupra lui Timotei, au năvălit Arabii asupra lui Iuda ca la cinci mii cinci sute de călăreţi.</span>
<span class="v-num v-11">11&nbsp;</span><span class="v M212_11" data-id="M212_11">Şi făcându-se război tare, şi, cu ajutorul lui Dumnezeu biruind cei care erau cu Iuda, şi împuţinându-se Arabii, s-au rugat de Iuda să facă pace cu ei, făgăduind că-i vor da dobitoace, şi întru celelalte îi vor folosi.</span>
<span class="v-num v-12">12&nbsp;</span><span class="v M212_12" data-id="M212_12">Iar Iuda, socotind cu adevărat că în multe îi vor fi de folos, le-a dat pace şi, primind învoiala cu ei, s-au dus la corturile lor.</span>
<span class="v-num v-13">13&nbsp;</span><span class="v M212_13" data-id="M212_13">Apoi Iuda a năvălit şi asupra unei cetăţi cu pod tare şi cu ziduri înconjurată, în care multe feluri de neamuri locuiau şi al cărui nume era Caspin.</span>
<span class="v-num v-14">14&nbsp;</span><span class="v M212_14" data-id="M212_14">Iar cei dinăuntru nădăjduind în tăria zidurilor şi în mulţimea bucatelor ce-şi strânseseră, se purtau trufaş, batjocorind pe cei care erau cu Iuda, şi blestemându-i şi grăind cele ce nu se cuvin.</span>
<span class="v-num v-15">15&nbsp;</span><span class="v M212_15" data-id="M212_15">Iar cei care erau cu Iuda, chemând pe puternicul Stăpân al lumii, Care fără de berbeci şi fără unelte a surpat zidurile Ierihonului, pe vremea lui Iosua, au năvălit ca nişte fiare asupra zidului.</span>
<span class="v-num v-16">16&nbsp;</span><span class="v M212_16" data-id="M212_16">Şi cu voia lui Dumnezeu, luând cetatea, măcel cumplit au făcut, încât lacul cel de lângă cetate, care era lat de două stadii, plin de curgerea sângelui se vedea.</span>
<span class="v-num v-17">17&nbsp;</span><span class="v M212_17" data-id="M212_17">Şi de acolo, mergând şapte sute şi cincizeci de stadii, au sosit în Haraca, la cei care se zic Iudei Tubieni.</span>
<span class="v-num v-18">18&nbsp;</span><span class="v M212_18" data-id="M212_18">Ci pe Timotei nu l-a apucat în locurile acelea, căci fără de nici o ispravă se întorsese de acolo, lăsând pază de oştire într-un loc foarte tare.</span>
<span class="v-num v-19">19&nbsp;</span><span class="v M212_19" data-id="M212_19">Iar Dositei şi Sosipatru din căpeteniile care erau cu Iuda Macabeul, mergând, au omorât pe păzitorii cei lăsaţi de Timotei mai mulţi decât zece mii de bărbaţi.</span>
<span class="v-num v-20">20&nbsp;</span><span class="v M212_20" data-id="M212_20">Iar Iuda Macabeul, punându-şi în rând oştirea, i-a pus pe ei peste cete şi a plecat împotriva lui Timotei care avea cu sine o sută douăzeci de mii de pedestraşi şi o mie cinci sute de călăreţi.</span>
<span class="v-num v-21">21&nbsp;</span><span class="v M212_21" data-id="M212_21">Deci, aflând Timotei de venirea lui Iuda, a trimis femeile şi pruncii şi cealaltă avere la locul ce se chema Carnaim pentru că foarte anevoie se putea înconjura şi nu lesne putea să se apropie acela din cauza strâmtorării tuturor locurilor.</span>
<span class="v-num v-22">22&nbsp;</span><span class="v M212_22" data-id="M212_22">De la început, când s-a ivit ceata lui Iuda, s-au îngrozit vrăjmaşii şi s-au înfricoşat de fata Celui care toate le vede şi s-au pornit a fugi care cum putea, încât de multe ori ei intre ei se vătămau $i se tăiau cu ascuţişul săbiilor.</span>
<span class="v-num v-23">23&nbsp;</span><span class="v M212_23" data-id="M212_23">Iar Iuda, gonindu-i foarte tare, tăind pe nelegiuiţii aceia, a ucis ca la vreo treizeci de mii de bărbaţi.</span>
<span class="v-num v-24">24&nbsp;</span><span class="v M212_24" data-id="M212_24">Iar Timotei a căzut în mâinile oştenilor lui Dositei şi ai lui Sosipatru şi se ruga cu multe rugăciuni să-l slobozească viu, pentru că el are în mână pe părinţii şi fraţii multora dintre Iudei şi, dacă el va muri, acelora li se va întâmpla rău.</span>
<span class="v-num v-25">25&nbsp;</span><span class="v M212_25" data-id="M212_25">Şi cu multe legându-se el înaintea lor, cum că pe toţi aceia nevătămaţi îi va întoarce, l-a slobozit pentru izbăvirea fraţilor.</span>
<span class="v-num v-26">26&nbsp;</span><span class="v M212_26" data-id="M212_26">Iar Iuda mergând împotriva Carnaimului şi împotriva templului zeiţei Atargatis, a omorât douăzeci şi cinci de mii de oameni.</span>
<span class="v-num v-27">27&nbsp;</span><span class="v M212_27" data-id="M212_27">Şi după fuga şi pierderea acestora, a tăbărât Iuda asupra Efronului, care era cetate tare, în care locuia Lisias şi mulţime de tot felul de neamuri; iar înaintea zidurilor stau bărbaţi voinici, care se băteau vitejeşte. Arme multe şi săgeţi erau puse acolo.</span>
<span class="v-num v-28">28&nbsp;</span><span class="v M212_28" data-id="M212_28">Ci chemând pe Cel Puternic, Care cu tărie zdrobeşte puterea vrăjmaşilor, a luat cetatea sub mâinile sale Şi, din cei care erau înăuntru, a omorât ca vreo douăzeci şi cinci de mii.</span>
<span class="v-num v-29">29&nbsp;</span><span class="v M212_29" data-id="M212_29">Şi mergând de acolo, a năvălit asupra cetăţii Schitopolis, ce era departe de Ierusalim ca la şase sute de stadii;</span>
<span class="v-num v-30">30&nbsp;</span><span class="v M212_30" data-id="M212_30">Iar Iudeii, care locuiau acolo, mărturisind dragostea pe care o aveau faţă de ei Schitopolitenii, şi cum că şi în vremurile cele nenorocite le-au fost blânzi,</span>
<span class="v-num v-31">31&nbsp;</span><span class="v M212_31" data-id="M212_31">Iuda şi ai săi, mulţumindu-le, i-au îndemnat ca şi de aici înainte să fie buni cu neamul Iudeilor, şi au venit la Ierusalim, când se apropia sărbătoarea Cincizecimii.</span>
<span class="v-num v-32">32&nbsp;</span><span class="v M212_32" data-id="M212_32">Iar după praznicul Cincizecimii, au pornit împotriva lui Gorgias, mai marele Edomului.</span>
<span class="v-num v-33">33&nbsp;</span><span class="v M212_33" data-id="M212_33">Şi a ieşit Gorgias cu trei mii de pedeştri şi cu patru sute de călăreţi,</span>
<span class="v-num v-34">34&nbsp;</span><span class="v M212_34" data-id="M212_34">Şi bătându-se, s-a întâmplat de au căzut puţini dintre iudei.</span>
<span class="v-num v-35">35&nbsp;</span><span class="v M212_35" data-id="M212_35">Iar un oarecare Dositei dintre Tubieni, călăreţ şi bărbat tare, a prins pe Gorgias şi, ţinându-l de veşmânt, îl ţinea vitejeşte, vrând viu să-l aducă rob pe blestematul acela; iar unul din călăreţii Traci venind asupră-i şi lovindu-l peste umăr, Gorgias a scăpat fugind în Mareşa.</span>
<span class="v-num v-36">36&nbsp;</span><span class="v M212_36" data-id="M212_36">Iar cei care erau cu Esdris mai mult bătându-se şi ostenind, Iuda a chemat pe Domnul să-i fie ajutor şi Căpetenie în luptă.</span>
<span class="v-num v-37">37&nbsp;</span><span class="v M212_37" data-id="M212_37">Începând în graiul părinţilor şi cu cântări strigând şi glas înălţând, fără de veste a năvălit asupra oştirilor lui Gorgias şi le-a înfrânt.</span>
<span class="v-num v-38">38&nbsp;</span><span class="v M212_38" data-id="M212_38">Apoi, Iuda luând oştirea, s-a dus în cetatea Adulam şi, sosind ziua a şaptea, s-a curăţit după obicei şi a petrecut acolo ziua de odihnă.</span>
<span class="v-num v-39">39&nbsp;</span><span class="v M212_39" data-id="M212_39">Iar a doua zi au venit cei care erau cu Iuda, precum a fost rânduit ca să ridice trupurile celor omorâţi şi să le aşeze cu rudeniile în părinteştile morminte.</span>
<span class="v-num v-40">40&nbsp;</span><span class="v M212_40" data-id="M212_40">Şi a aflat sub hainele fiecăruia din cei morţi lucruri închinate idolilor Iamniei, de la care îi oprea legea pe Iudei, şi tuturor vădit lucru a fost că pentru atare pricină au căzut aceştia.</span>
<span class="v-num v-41">41&nbsp;</span><span class="v M212_41" data-id="M212_41">Şi toţi binecuvântând pe Judecătorul cel drept, pe Domnul, Cel care arată cele ascunse,</span>
<span class="v-num v-42">42&nbsp;</span><span class="v M212_42" data-id="M212_42">Şi întorcându-se la rugăciuni, s-au rugat pentru păcatul ce s-a făcut, ca de tot să se şteargă. Iar viteazul Iuda a îndemnat mulţimea să se păzească fără de păcat, văzând cu ochii cele ce s-au făcut pentru păcatul celor care mai înainte au căzut.</span>
<span class="v-num v-43">43&nbsp;</span><span class="v M212_43" data-id="M212_43">Şi strângând bani după numărul bărbaţilor care erau cu el, două mii de drahme de argint a trimis în Ierusalim, să se aducă jertfă pentru păcat. Foarte bun şi cuvios lucru pentru socotinţa învierii morţilor!</span>
<span class="v-num v-44">44&nbsp;</span><span class="v M212_44" data-id="M212_44">Că de n-ar fi avut nădejde că vor învia cei care mai înainte au căzut, deşert şi de râs lucru ar fi a se ruga pentru cei morţi.</span>
<span class="v-num v-45">45&nbsp;</span><span class="v M212_45" data-id="M212_45">Şi a văzut că celor care cu bună cucernicie au adormit, foarte bun dar le este pus.</span>
<span class="v-num v-46">46&nbsp;</span><span class="v M212_46" data-id="M212_46">Drept aceea, sfânt şi cucernic gând a fost, că a adus jertfă de curăţie pentru cei morţi, ca să se slobozească de păcat.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="M211.html">&lt;</a>
<a class="home" href="index.html">=</a>
<a class="next" href="M213.html">&gt;</a>
</div></div>
</body>
</html>