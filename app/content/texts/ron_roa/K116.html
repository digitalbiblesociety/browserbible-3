<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A TREIA A REGILOR 16 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="K1.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="K1.html">CARTEA A TREIA A REGILOR 16</a><a class="prev" href="K115.html">&lt;</a>
<a class="home" href="index.html">=</a>
<a class="next" href="K117.html">&gt;</a>
</div></div>
<div class="section chapter K1 K116 ron_roa ron " dir="ltr" lang="ro" data-id="K116" data-nextid="K117" data-previd="K115">
<div class="c">16</div>
<div class="p">
<span class="v-num v-1">1&nbsp;</span><span class="v K116_1" data-id="K116_1">Şi a fost cuvântul Domnului către Baeşa prin mâna lui Iehu, fiul lui Hanani:</span>
<span class="v-num v-2">2&nbsp;</span><span class="v K116_2" data-id="K116_2">"Pentru că Eu te-am ridicat din ţărână şi te-am făcut domn peste poporul Meu Israel, dar tu ai umblat pe urmele lui Ieroboam şi l-ai făcut şi pe poporul Meu Israel să cadă în păcat, ca să Mă întărâte cu deşertăciunile lor ,</span>
<span class="v-num v-3">3&nbsp;</span><span class="v K116_3" data-id="K116_3">iată, Eu îi voi lua pe ultimii urmaşi ai lui Baeşa şi pe ultimii urmaşi ai casei lui şi-i voi face casa precum casa lui Ieroboam, fiul lui Nabat:</span>
<span class="v-num v-4">4&nbsp;</span><span class="v K116_4" data-id="K116_4">cel din Baeşa care va muri în cetate, pe acela câinii îl vor mânca, iar cel ce va muri în câmp, pe acela îl vor mânca păsările cerului".</span>
<span class="v-num v-5">5&nbsp;</span><span class="v K116_5" data-id="K116_5">Cât despre celelalte întâmplări ale lui Baeşa şi despre toate faptele pe care le-a făcut şi despre domnia lui, iată, oare nu sunt ele scrise în Cartea Faptelor din anii regilor lui Israel?</span>
<span class="v-num v-6">6&nbsp;</span><span class="v K116_6" data-id="K116_6">Baeşa a adormit împreună cu părinţii lui şi a fost îngropat la Tirţa. În locul lui a devenit rege Ela, fiul său.</span>
<span class="v-num v-7">7&nbsp;</span><span class="v K116_7" data-id="K116_7">Iar despre Baeşa şi despre casa lui şi despre toate relele pe care el le-a făcut în faţa Domnului ca să-L mânie cu faptele mâinilor sale, dovedindu-se el a fi precum casa lui Ieroboam - pricină pentru care a şi fost stârpit -, pe toate acestea le grăise Domnul prin mâna lui Iehu, fiul lui Hanani.</span>
<span class="v-num v-8">8&nbsp;</span><span class="v K116_8" data-id="K116_8">Ela, fiul lui Baeşa, a domnit peste Israel vreme de doi ani, în Tirţa .</span>
<span class="v-num v-9">9&nbsp;</span><span class="v K116_9" data-id="K116_9">Împotriva lui a uneltit Zimri, căpitan peste jumătate din călărimea lui: în timp ce [regele] a băut şi s'a îmbătat în casa lui Arţa, mai-marele curţii din Tirţa,</span>
<span class="v-num v-10">10&nbsp;</span><span class="v K116_10" data-id="K116_10">Zimri a intrat şi l-a lovit şi l-a omorât şi a domnit în locul lui.</span>
<span class="v-num v-11">11&nbsp;</span><span class="v K116_11" data-id="K116_11">Şi a fost că de îndată ce a devenit rege şi s'a aşezat pe tronul său, a ucis toată casa lui Baeşa, că n'a mai rămas din ea nimeni de parte bărbătească, nici rude şi nici prieteni.</span>
<span class="v-num v-12">12&nbsp;</span><span class="v K116_12" data-id="K116_12">Şi astfel a nimicit Zimri toată casa lui Baeşa, după cuvântul pe care Domnul îl grăise despre casa lui Baeşa prin profetul Iehu,</span>
<span class="v-num v-13">13&nbsp;</span><span class="v K116_13" data-id="K116_13">pentru toate păcatele lui Baeşa şi ale fiului său Ela, cu care ei l-au făcut şi pe Israel să păcătuiască, pentru ca prin idolii lor să-L mânie pe Domnul, Dumnezeul lui Israel.</span>
<span class="v-num v-14">14&nbsp;</span><span class="v K116_14" data-id="K116_14">Cât despre celelalte întâmplări ale lui Ela şi despre toate câte le-a făcut, iată, oare nu sunt ele scrise în Cartea Faptelor din anii regilor lui Israel?</span>
<span class="v-num v-15">15&nbsp;</span><span class="v K116_15" data-id="K116_15">Zimri a domnit în Tirţa şapte zile ; iar Israel îşi rânduise tabăra împotriva Ghibetonului, care se afla la Filisteni.</span>
<span class="v-num v-16">16&nbsp;</span><span class="v K116_16" data-id="K116_16">Poporul din tabere a auzit spunându-se că Zimri a uneltit împotriva regelui şi că l-a omorât. Atunci poporul din Israel, în aceeaşi zi, acolo, în tabără, l-a făcut rege pe Omri, mai-marele oştirii.</span>
<span class="v-num v-17">17&nbsp;</span><span class="v K116_17" data-id="K116_17">Iar Omri, şi cu el întregul Israel, au plecat din Ghibeton şi au împresurat Tirţa.</span>
<span class="v-num v-18">18&nbsp;</span><span class="v K116_18" data-id="K116_18">Şi a fost că de îndată ce Zimri a văzut că cetatea fusese luată, s'a dus în odaia din fund a casei domneşti şi a aprins peste el casa domnească şi a murit acolo</span>
<span class="v-num v-19">19&nbsp;</span><span class="v K116_19" data-id="K116_19">din pricina păcatelor pe care le săvârşise făcând ceea ce e rău în ochii Domnului, umblând în calea lui Ieroboam, fiul lui Nabat, şi în păcatele aceluia, cu care-l făcuse şi pe Israel să păcătuiască.</span>
<span class="v-num v-20">20&nbsp;</span><span class="v K116_20" data-id="K116_20">Cât despre celelalte întâmplări ale lui Zimri şi despre uneltirile pe care el le-a urzit, iată, oare nu sunt ele scrise în Cartea Faptelor din anii regilor lui Israel?</span>
<span class="v-num v-21">21&nbsp;</span><span class="v K116_21" data-id="K116_21">Atunci poporul lui Israel s'a împărţit în două: o jumătate din popor era pentru Tibni, fiul lui Ghinat, să-l facă pe el rege, iar cealaltă jumătate îl urma pe Omri.</span>
<span class="v-num v-22">22&nbsp;</span><span class="v K116_22" data-id="K116_22">Dar cei care-l urmau pe Omri i-au biruit pe cei care-l urmau pe Tibni, fiul lui Ghinat. Tibni a murit şi, odată cu el, şi fratele său Ioram, iar Omri a devenit rege în locul lui Tibni.</span>
<span class="v-num v-23">23&nbsp;</span><span class="v K116_23" data-id="K116_23">În cel de al treizeci şi unulea an al domniei lui Asa a început Omri să domnească peste Israel vreme de doisprezece ani; şase ani a domnit în Tirţa.</span>
<span class="v-num v-24">24&nbsp;</span><span class="v K116_24" data-id="K116_24">Omri a cumpărat muntele Samariei, cu doi talanţi de argint, de la Şemer, stăpânul acelui munte; pe munte a ridicat ziduri, iar muntele pe care el a zidit s'a numit Samaria, după numele lui Şemer, stăpânul muntelui.</span>
<span class="v-num v-25">25&nbsp;</span><span class="v K116_25" data-id="K116_25">Omri a făcut ceea ce este rău în ochii Domnului şi a fost mai nelegiuit decât toţi cei de dinaintea lui.</span>
<span class="v-num v-26">26&nbsp;</span><span class="v K116_26" data-id="K116_26">El a umblat pe toate căile lui Ieroboam, fiul lui Nabat, şi în păcatele prin care acela l-a făcut şi pe Israel să păcătuiască, spre a-L mânia pe Domnul, Dumnezeul lui Israel, cu idolii lor.</span>
<span class="v-num v-27">27&nbsp;</span><span class="v K116_27" data-id="K116_27">Cât despre celelalte întâmplări ale lui Omri şi despre toate faptele lui şi despre toată tăria lui, iată, oare nu sunt ele scrise în Cartea Faptelor din anii regilor lui Israel?</span>
<span class="v-num v-28">28&nbsp;</span><span class="v K116_28" data-id="K116_28">Iar Omri a adormit împreună cu părinţii lui şi e înmormântat în Samaria. Iar în locul lui a devenit rege Ahab, fiul său. În cel de al unsprezecelea an al domniei lui Omri s'a urcat pe tron Iosafat, fiul lui Asa; avea treizeci şi cinci de ani când a început să domnească, iar domnia lui în Ierusalim a durat douăzeci şi cinci de ani. Pe mama lui o chema Azuba şi era fiica lui Şilhi. El a umblat în căile lui Asa, părintele său, şi nu s'a abătut de la ele, făcând ceea ce e drept în ochii Domnului, în afară de faptul că nu a desfiinţat înălţimile, căci [poporul] încă aducea jertfe şi tămâieri pe înălţimi. Cât despre înţelegerile pe care Iosafat le-a făcut cu regele lui Israel şi despre toate faptele mari pe care le-a săvârşit şi despre duşmanii împotriva cărora s'a luptat, iată, oare nu sunt ele scrise în Cartea Faptelor din anii regilor lui Iuda? El a stârpit din ţară rămăşiţele desfrânării pe care unii o săvârşeau în zilele lui Asa, părintele său. În Edom nu era rege, ci un locţiitor. Iar regele Iosafat a făcut o corabie la Tarsis, ca să meargă la Ofir pentru aur; dar ea n'a ajuns, căci s'a sfărâmat la Eţion Gheber. Atunci regele Israelului i-a zis lui Iosafat: "Să meargă în corabie atât servii tăi, cât şi servii mei!" Dar Iosafat n'a vrut. Iosafat a adormit împreună cu părinţii lui şi a fost îngropat laolaltă cu părinţii săi în cetatea lui David. În locul lui a devenit rege Ioram, fiul său.</span>
<span class="v-num v-29">29&nbsp;</span><span class="v K116_29" data-id="K116_29">În cel de al doilea an al domniei lui Iosafat, regele lui Iuda, rege peste Israel, în Samaria, a devenit, pentru douăzeci şi doi de ani, Ahab, fiul lui Omri.</span>
<span class="v-num v-30">30&nbsp;</span><span class="v K116_30" data-id="K116_30">Ahab, fiul lui Omri, a făcut ceea ce e rău în ochii Domnului şi a fost mai nelegiuit decât toţi cei de dinaintea lui.</span>
<span class="v-num v-31">31&nbsp;</span><span class="v K116_31" data-id="K116_31">Nu i-a fost de-ajuns să umble în păcatele lui Ieroboam, fiul lui Nabat, dar şi-a luat-o de femeie pe Izabela, fiica lui Etbaal, regele Sidonului, şi a început să-i slujească lui Baal şi să i se închine.</span>
<span class="v-num v-32">32&nbsp;</span><span class="v K116_32" data-id="K116_32">Şi i-a ridicat lui Baal un jertfelnic în casa urâciunilor pe care o făcuse în Samaria;</span>
<span class="v-num v-33">33&nbsp;</span><span class="v K116_33" data-id="K116_33">şi a făcut un tufiş; dar Ahab a făcut mult mai multe nelegiuiri, ca să-L mânie pe Domnul, Dumnezeul lui Israel, şi să-şi dărâme propriul său suflet, fiind el mai nelegiuit decât toţi regii lui Israel de dinaintea lui.</span>
<span class="v-num v-34">34&nbsp;</span><span class="v K116_34" data-id="K116_34">În zilele lui, Hiel din Betel a zidit Ierihonul; temelia i-a pus-o pe [mormântul lui] Abiron, întâiul său-născut, iar porţile i le-a aşezat pe [mormântul lui] Segub, fiul său mai mic, după cuvântul pe care Domnul îl grăise prin Iosua, fiul lui Navi.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="K115.html">&lt;</a>
<a class="home" href="index.html">=</a>
<a class="next" href="K117.html">&gt;</a>
</div></div>
</body>
</html>