<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A TREIA A REGILOR 14 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="K1.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="K1.html">CARTEA A TREIA A REGILOR 14</a><a class="prev" href="K113.html">&lt;</a>
<a class="home" href="index.html">=</a>
<a class="next" href="K115.html">&gt;</a>
</div></div>
<div class="section chapter K1 K114 ron_roa ron " dir="ltr" lang="ro" data-id="K114" data-nextid="K115" data-previd="K113">
<div class="c">14</div>
<div class="p">
<span class="v-num v-1">1&nbsp;</span><span class="v K114_1" data-id="K114_1">În vremea aceea s'a îmbolnăvit Abia, fiul lui Ieroboam.</span>
<span class="v-num v-2">2&nbsp;</span><span class="v K114_2" data-id="K114_2">Iar Ieroboam i-a zis femeii sale: "Scoală-te şi schimbă-te - ca să nu te cunoască nimeni că tu eşti femeia lui Ieroboam - şi du-te la Şilo; acolo se află profetul Ahia, cel care mi-a spus că voi domni peste acest popor.;</span>
<span class="v-num v-3">3&nbsp;</span><span class="v K114_3" data-id="K114_3">Şi ia cu tine pentru omul lui Dumnezeu zece pâini şi turte pentru copiii lui şi struguri şi un urcior cu miere şi vei merge la el, iar el îţi va spune ce va fi cu pruncul".</span>
<span class="v-num v-4">4&nbsp;</span><span class="v K114_4" data-id="K114_4">Aşa a făcut femeia lui Ieroboam şi s'a dus la Şilo şi a intrat în casa lui Ahia; dar Ahia nu era în stare să vadă, că i se împăienjeniseră ochii de bătrâneţe.</span>
<span class="v-num v-5">5&nbsp;</span><span class="v K114_5" data-id="K114_5">Şi a zis Domnul către Ahia: "Iată, femeia lui Ieroboam vine să te întrebe despre fiul ei, că e bolnav: aşa şi aşa îi vei spune".</span>
<span class="v-num v-6">6&nbsp;</span><span class="v K114_6" data-id="K114_6">Şi'n timp ce ea intra făcându-se ca şi cum ar fi fost alta, Ahia a auzit zgomotul paşilor ei intrând pe uşă şi a zis: "Intră, tu, femeia lui Ieroboam!; de ce te faci ca şi cum ar fi alta? Şi eu sunt pentru tine un trimis aspru.</span>
<span class="v-num v-7">7&nbsp;</span><span class="v K114_7" data-id="K114_7">Mergi acasă şi spune-i lui Ieroboam: Aşa grăieşte Domnul, Dumnezeul lui Israel: "Pentru că Eu te-am ridicat din mijlocul poporului şi te-am pus cârmuitor peste poporul Meu Israel</span>
<span class="v-num v-8">8&nbsp;</span><span class="v K114_8" data-id="K114_8">şi am rupt regatul tău de casa lui David şi ţi l-am dat ţie, dar tu n'ai fost ca robul Meu David - cel ce Mi-a păzit poruncile şi a umblat după Mine cu toată inima lui, ca să facă ceea ce e drept în ochii Mei -,</span>
<span class="v-num v-9">9&nbsp;</span><span class="v K114_9" data-id="K114_9">ci te-ai purtat mai rău decât toţi cei ce au fost înaintea ta şi ţi-ai făcut alţi dumnezei şi chipuri turnate ca să Mă întărâţi la mânie, iar pe Mine M'ai lepădat de la faţa ta,</span>
<span class="v-num v-10">10&nbsp;</span><span class="v K114_10" data-id="K114_10">de aceea, iată, Eu voi aduce necazuri asupra casei lui Ieroboam şi voi stârpi din casa lui Ieroboam pe toţi cei de parte bărbătească, rob sau liber în Israel, şi voi curăţa casa lui Ieroboam aşa cum se mătură gunoiul, până n'o să mai rămână nimic;</span>
<span class="v-num v-11">11&nbsp;</span><span class="v K114_11" data-id="K114_11">cel din Ieroboam care va muri în cetate, pe acela câinii îl vor mânca; iar cel ce va muri în câmp, pe acela îl vor mânca păsările cerului, căci Domnul a grăit".</span>
<span class="v-num v-12">12&nbsp;</span><span class="v K114_12" data-id="K114_12">Aşadar, ridică-te şi du-te la casa ta; când vei pune piciorul în cetate, atunci pruncul va muri;</span>
<span class="v-num v-13">13&nbsp;</span><span class="v K114_13" data-id="K114_13">şi-l va plânge întregul Israel şi-l vor îngropa; căci el singur dintre cei care sunt ai lui Ieroboam va fi pus în mormânt, fiindcă din casa lui Ieroboam doar în el s'a aflat cuvânt bun despre Domnul, Dumnezeul lui Israel.</span>
<span class="v-num v-14">14&nbsp;</span><span class="v K114_14" data-id="K114_14">Iar Domnul Îşi va ridica peste Israel un rege care va nimici casa lui Ieroboam în ziua aceea, începând de acum.</span>
<span class="v-num v-15">15&nbsp;</span><span class="v K114_15" data-id="K114_15">Fi-vor Israeliţii loviţi de Domnul aşa cum se clatină trestia în apă; El îi va stârpi de pe faţa acestui bun pământ pe care l-a dat părinţilor lor şi-i va împrăştia dincolo de Râu , pentru că şi-au făcut crânguri , mâniindu-L pe Domnul.</span>
<span class="v-num v-16">16&nbsp;</span><span class="v K114_16" data-id="K114_16">Domnul îl va da pe Israel pentru păcatele lui Ieroboam, cel ce însuşi a păcătuit făcându-l şi pe Israel să păcătuiască".</span>
<span class="v-num v-17">17&nbsp;</span><span class="v K114_17" data-id="K114_17">Şi s'a ridicat femeia lui Ieroboam şi s'a dus la Tirţa. Şi a fost că'n clipa când ea păşea peste pragul casei, pruncul a murit; şi l-au îngropat.</span>
<span class="v-num v-18">18&nbsp;</span><span class="v K114_18" data-id="K114_18">Şi l-a plâns întregul Israel, după cuvântul pe care Domnul îl grăise prin mâna robului Său, profetul Ahia.</span>
<span class="v-num v-19">19&nbsp;</span><span class="v K114_19" data-id="K114_19">Iar celelalte fapte ale lui Ieroboam - cum a purtat el războaie şi cum a domnit -, iată că acestea sunt scrise în Cartea Faptelor din anii regilor lui Israel .</span>
<span class="v-num v-20">20&nbsp;</span><span class="v K114_20" data-id="K114_20">Iar zilele în care a domnit Ieroboam au fost douăzeci şi doi de ani. Şi a adormit împreună cu părinţii săi; iar în locul lui a domnit Nadab, fiul său.</span>
<span class="v-num v-21">21&nbsp;</span><span class="v K114_21" data-id="K114_21">Iar peste Iuda [în acest timp] domnea Roboam, fiul lui Solomon. Când a început să domnească, Roboam avea patruzeci şi unu de ani; şi a domnit şaptesprezece ani în Ierusalim, cetatea pe care, dintre toate seminţiile lui Israel, Şi-a ales-o Domnul să-Şi pună numele acolo. Pe mama lui o chema Naama Amonita.</span>
<span class="v-num v-22">22&nbsp;</span><span class="v K114_22" data-id="K114_22">Roboam a făcut şi el fapte rele în faţa Domnului şi, prin păcatele săvârşite de el, L-a mâniat mai mult decât tot ceea ce făcuseră părinţii lui.</span>
<span class="v-num v-23">23&nbsp;</span><span class="v K114_23" data-id="K114_23">Ei [Iudeii] şi-au zidit înălţimi şi stâlpi şi crânguri pe fiece deal înalt şi sub fiece copac umbros.</span>
<span class="v-num v-24">24&nbsp;</span><span class="v K114_24" data-id="K114_24">Şi sodomie s'a făcut în ţară; au făcut toate urâciunile neamurilor pe care Domnul le izgonise din faţa fiilor lui Israel.</span>
<span class="v-num v-25">25&nbsp;</span><span class="v K114_25" data-id="K114_25">Şi a fost că în cel de al cincilea an al domniei lui Roboam, Şişac, regele Egiptului, s'a ridicat împotriva Ierusalimului.</span>
<span class="v-num v-26">26&nbsp;</span><span class="v K114_26" data-id="K114_26">Şi a luat toate vistieriile casei Domnului şi vistieriile casei domneşti şi scuturile de aur pe care David le luase din mâna slujitorilor lui Hadad-Ezer, regele din Ţoba, şi le adusese în Ierusalim, şi scuturile de aur pe care le făcuse Solomon, pe toate le-a luat şi le-a dus în Egipt.</span>
<span class="v-num v-27">27&nbsp;</span><span class="v K114_27" data-id="K114_27">Iar Roboam a făcut în locul lor scuturi de aramă şi cu ele i-a înzestrat pe căpitanii gărzii care păzeau poarta casei regelui;</span>
<span class="v-num v-28">28&nbsp;</span><span class="v K114_28" data-id="K114_28">când regele venea la templul Domnului, garda le purta înainte; apoi le punea în casa corpului de gardă.</span>
<span class="v-num v-29">29&nbsp;</span><span class="v K114_29" data-id="K114_29">Iar celelalte fapte ale lui Roboam, şi toate lucrurile pe care el le-a făcut, iată, oare nu sunt ele scrise în Cartea Faptelor din anii regilor lui Israel?</span>
<span class="v-num v-30">30&nbsp;</span><span class="v K114_30" data-id="K114_30">Între Roboam şi Ieroboam a fost război în toată vremea.</span>
<span class="v-num v-31">31&nbsp;</span><span class="v K114_31" data-id="K114_31">Roboam a adormit împreună cu părinţii săi şi a fost îngropat laolaltă cu părinţii săi în cetatea lui David. Numele mamei sale era Naama Amonita. Iar în locul lui a domnit Abia, fiul său.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="K113.html">&lt;</a>
<a class="home" href="index.html">=</a>
<a class="next" href="K115.html">&gt;</a>
</div></div>
</body>
</html>