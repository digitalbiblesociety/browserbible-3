<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IOIL 4 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JL.html">Biblia Ortodoxă Română Sinodală (2006)</a><a class="location" href="JL.html">IOIL 4</a><a class="prev" href="JL3.html">&lt;</a>
<a class="home" href="index.html">=</a>
<a class="next" href="OB1.html">&gt;</a>
</div></div>
<div class="section chapter JL JL4 ron_bor ron " dir="ltr" lang="ron" data-id="JL4" data-nextid="OB1" data-previd="JL3">
<div class="c">4</div>
<div class="p">
<span class="v-num v-1">1&nbsp;</span><span class="v JL4_1" data-id="JL4_1">Căci iată în zilele acelea şi în vremea aceea, când voi întoarce pe Iuda şi pe Ierusalim din robie,</span>
<span class="v-num v-2">2&nbsp;</span><span class="v JL4_2" data-id="JL4_2">Aduna-voi toate popoarele şi le voi coborî în valea lui Iosafat şi Mă voi judeca acolo cu ele pentru poporul Meu şi pentru moştenirea Mea Israel, pe care au împrăştiat-o între neamuri şi ţara Mea au împărţit-o în bucăţi.</span>
<span class="v-num v-3">3&nbsp;</span><span class="v JL4_3" data-id="JL4_3">Căci ei au aruncat sorţi asupra poporului Meu, au dat copilul pentru o desfrânată şi fata tânără au vândut-o pentru vin şi au băut preţul ei.</span>
<span class="v-num v-4">4&nbsp;</span><span class="v JL4_4" data-id="JL4_4">Ce-Mi căutaţi ceartă voi, Tirule şi Sidonule, împreună cu toate ţinuturile Filisteii? Oare vreţi să vă răzbunaţi împotriva Mea? Dacă vreţi să vă răzbunaţi asupra Mea, îndată voi face să cadă răzbunarea asupra capetelor voastre.</span>
<span class="v-num v-5">5&nbsp;</span><span class="v JL4_5" data-id="JL4_5">Voi aţi luat aurul şi argintul Meu, precum şi odoarele Mele, şi le-aţi dus în palatele voastre.</span>
<span class="v-num v-6">6&nbsp;</span><span class="v JL4_6" data-id="JL4_6">Pe fiii lui Iuda şi pe cei ai Ierusalimului i-aţi vândut Grecilor, ca să-i depărtaţi din ţara lor.</span>
<span class="v-num v-7">7&nbsp;</span><span class="v JL4_7" data-id="JL4_7">Iată Eu îi voi stârpi din ţinutul unde i-aţi vândut şi voi întoarce fapta voastră asupra capului vostru.</span>
<span class="v-num v-8">8&nbsp;</span><span class="v JL4_8" data-id="JL4_8">Şi voi vinde pe fiii şi pe fiicele voastre feciorilor lui Iuda, iar ei îi vor vinde Sabeenilor, popor tare departe, căci aşa a grăit Domnul.</span>
<span class="v-num v-9">9&nbsp;</span><span class="v JL4_9" data-id="JL4_9">Daţi neamurilor de ştire lucrul acesta: Pregătiţi-vă de război! Înflăcăraţi vitejii! Toţi bărbaţii buni de luptă să dea fuga şi să se apropie.</span>
<span class="v-num v-10">10&nbsp;</span><span class="v JL4_10" data-id="JL4_10">Faceţi din brăzdarele voastre săbii şi din secerile voastre lănci! Cel slab să zică: "Eu sunt viteaz!"</span>
<span class="v-num v-11">11&nbsp;</span><span class="v JL4_11" data-id="JL4_11">Alergaţi în grabă şi veniţi, voi, toate popoarele din jur, şi adunaţi-vă aici! - Acolo, coboară, Doamne, pe vitejii Tăi!</span>
<span class="v-num v-12">12&nbsp;</span><span class="v JL4_12" data-id="JL4_12">Să se trezească toate neamurile şi să vină în valea lui Iosafat, căci acolo voi aşeza scaun de judecată pentru toate popoarele din jur.</span>
<span class="v-num v-13">13&nbsp;</span><span class="v JL4_13" data-id="JL4_13">Aduceţi seceri, căci holda este coaptă, veniţi, coborâţi-vă, căci teascul este plin, albiile dau peste margini; fărădelegile lor n-au seamăn.</span>
<span class="v-num v-14">14&nbsp;</span><span class="v JL4_14" data-id="JL4_14">Mulţimi şi iar mulţimi în Valea Judecăţii. Căci aproape este ziua Domnului în Valea judecăţii!</span>
<span class="v-num v-15">15&nbsp;</span><span class="v JL4_15" data-id="JL4_15">Soarele şi luna se întunecă şi stelele îşi pierd lumina lor.</span>
<span class="v-num v-16">16&nbsp;</span><span class="v JL4_16" data-id="JL4_16">Din Sion Domnul va striga puternic şi din Ierusalim va slobozi tunetul Său: pământul şi cerurile se vor cutremura atunci.</span>
<span class="v-num v-17">17&nbsp;</span><span class="v JL4_17" data-id="JL4_17">Atunci veţi cunoaşte că Eu sunt Domnul Dumnezeul vostru, Care sălăşluieşte în Sion, în muntele cel sfânt al Meu; Ierusalimul va fi altarul Meu, iar străinii nu vor mai trece pe acolo.</span>
<span class="v-num v-18">18&nbsp;</span><span class="v JL4_18" data-id="JL4_18">Şi în vremea aceea, din munţi va curge must, văile vor fi pline de lapte, toate pâraiele din Iuda vor şerpui umplute de apă, iar din templul Domnului va ieşi un izvor oare va uda valea Şitim.</span>
<span class="v-num v-19">19&nbsp;</span><span class="v JL4_19" data-id="JL4_19">Egiptul va fi pustiit şi Edomul se va preface în ţinut nelocuit, din pricina silniciilor împotriva fiilor lui Iuda, fiindcă au vărsat sânge nevinovat în pământul lor.</span>
<span class="v-num v-20">20&nbsp;</span><span class="v JL4_20" data-id="JL4_20">Dar Iuda va fi locuit în veci şi de-a pururi şi Ierusalimul din neam în neam.</span>
<span class="v-num v-21">21&nbsp;</span><span class="v JL4_21" data-id="JL4_21">Voi răzbuna sângele pe care nu l-am răzbunat; şi Domnul va locui Sionul în veac.</span>
</div>
</div>
<div class="footnotes">

</div>

<div class="footer"><div class="nav">
<a class="prev" href="JL3.html">&lt;</a>
<a class="home" href="index.html">=</a>
<a class="next" href="OB1.html">&gt;</a>
</div></div>
</body>
</html>