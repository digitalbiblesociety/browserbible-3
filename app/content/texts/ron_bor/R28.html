<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A DOUA PARALIPOMENA (SAU CARTEA A DOUA A CRONICILOR) 8 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="R2.html">Biblia Ortodoxă Română Sinodală (2006)</a><a class="location" href="R2.html">CARTEA A DOUA PARALIPOMENA (SAU CARTEA A DOUA A CRONICILOR) 8</a><a class="prev" href="R27.html">&lt;</a>
<a class="home" href="index.html">=</a>
<a class="next" href="R29.html">&gt;</a>
</div></div>
<div class="section chapter R2 R28 ron_bor ron " dir="ltr" lang="ron" data-id="R28" data-nextid="R29" data-previd="R27">
<div class="c">8</div>
<div class="p">
<span class="v-num v-1">1&nbsp;</span><span class="v R28_1" data-id="R28_1">După sfârşirea celor douăzeci de ani, în care Solomon a zidit templul Domnului şi casa sa,</span>
<span class="v-num v-2">2&nbsp;</span><span class="v R28_2" data-id="R28_2">A zidit Solomon cetăţile pe care i le dăruise Hiram şi a aşezat în ele pe fiii lui Israel.</span>
<span class="v-num v-3">3&nbsp;</span><span class="v R28_3" data-id="R28_3">Apoi a plecat Solomon împotriva Hamat-Ţobei şi a luat-o</span>
<span class="v-num v-4">4&nbsp;</span><span class="v R28_4" data-id="R28_4">Şi a zidit el Tadmorul, în pustiu, şi toate cetăţile cele pentru provizii, pe care le întemeiase în Hamat.</span>
<span class="v-num v-5">5&nbsp;</span><span class="v R28_5" data-id="R28_5">El a mai zidit de asemenea Bet-Horonul de Sus şi Bet-Horonul de Jos, întărindu-le cu ziduri de jur-împrejur, cu porţi şi cu zăvoare;</span>
<span class="v-num v-6">6&nbsp;</span><span class="v R28_6" data-id="R28_6">Baalatul şi toate cetăţile pentru provizii, pe care le avea Solomon, şi toate cetăţile pentru carele de război, cetăţile pentru călăreţi şi tot ce a dorit Solomon să zidească în Ierusalim, în Liban, în tot pământul stăpânirii lui.</span>
<span class="v-num v-7">7&nbsp;</span><span class="v R28_7" data-id="R28_7">Tot poporul care a rămas din Hetei, Amorei, Ferezei, Hevei, Iebusei, care nu erau dintre fiii lui Israel;</span>
<span class="v-num v-8">8&nbsp;</span><span class="v R28_8" data-id="R28_8">Pe copiii lor care au rămas în ţară după ei şi pe care fiii lui Israel nu i-au stârpit, Solomon i-a făcut oameni de corvoadă până în ziua de astăzi.</span>
<span class="v-num v-9">9&nbsp;</span><span class="v R28_9" data-id="R28_9">Iar pe fiii lui Israel, Solomon nu i-a făcut oameni de corvoadă pentru lucrările lui; pe ei însă îi avea pentru ostaşi căpetenii peste gărzi şi pentru căpetenii peste carele şi călăreţii lui.</span>
<span class="v-num v-10">10&nbsp;</span><span class="v R28_10" data-id="R28_10">Regele Solomon avea două sute cincizeci de conducători mari care supravegheau oamenii la lucru.</span>
<span class="v-num v-11">11&nbsp;</span><span class="v R28_11" data-id="R28_11">Iar pe fiica lui Faraon, Solomon a mutat-o din cetatea lui David în casa pe care o zidise pentru ea; căci zicea el: Femeia mea nu trebuie să locuiască în casa lui David, regele lui Israel, pentru că acea casă este sfântă de când a intrat în ea chivotul Domnului.</span>
<span class="v-num v-12">12&nbsp;</span><span class="v R28_12" data-id="R28_12">Atunci a început Solomon să aducă arderi de tot Domnului pe jertfelnicul pe care-l făcuse pentru Domnul înaintea pridvorului,</span>
<span class="v-num v-13">13&nbsp;</span><span class="v R28_13" data-id="R28_13">Pentru ca să se aducă pe el arderi de tot, după rânduială şi după porunca lui Moise, în fiecare zi, în toate zilele de odihnă, la lunile noi şi la cele trei sărbători de peste an: la sărbătoarea azimelor, la sărbătoarea săptămânilor şi la sărbătoarea corturilor.</span>
<span class="v-num v-14">14&nbsp;</span><span class="v R28_14" data-id="R28_14">Şi a aşezat el, după rânduiala lui David, tatăl său, preoţii să-şi facă slujba lor, cu rândul; şi tot cu rândul a rânduit să fie de strajă leviţii, să cânte cântările de laudă şi să slujească pe preoţi, după rânduiala de fiecare zi; pe uşieri, după cetele lor, i-a rânduit la fiecare uşă, pentru că aşa poruncise David, omul lui Dumnezeu.</span>
<span class="v-num v-15">15&nbsp;</span><span class="v R28_15" data-id="R28_15">Şi nu s-a făcut întru nimic nici o abatere de la poruncile regelui, cele pentru preoţi şi pentru leviţi, şi nici de la cele pentru vistierie.</span>
<span class="v-num v-16">16&nbsp;</span><span class="v R28_16" data-id="R28_16">Aşa s-a săvârşit toată lucrarea lui Solomon din ziua punerii temeliei la templul Domnului până la terminarea lui.</span>
<span class="v-num v-17">17&nbsp;</span><span class="v R28_17" data-id="R28_17">Atunci s-a dus Solomon la Eţion-Gheber şi la Elot, pe ţărmul mării, care este în ţara lui Edom.</span>
<span class="v-num v-18">18&nbsp;</span><span class="v R28_18" data-id="R28_18">Iar Hiram i-a trimis cu slugile sale corăbii şi robi, cunoscători ai mărilor, care s-au dus cu slugile lui Solomon la Ofir şi au luat de acolo patru sute cincizeci de talanţi de aur şi i-au adus regelui Solomon.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="R27.html">&lt;</a>
<a class="home" href="index.html">=</a>
<a class="next" href="R29.html">&gt;</a>
</div></div>
</body>
</html>