<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI TOBIT 7 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="TB.html">Biblia Ortodoxă Română Sinodală (2006)</a><a class="location" href="TB.html">CARTEA LUI TOBIT 7</a><a class="prev" href="TB6.html">&lt;</a>
<a class="home" href="index.html">=</a>
<a class="next" href="TB8.html">&gt;</a>
</div></div>
<div class="section chapter TB TB7 ron_bor ron " dir="ltr" lang="ron" data-id="TB7" data-nextid="TB8" data-previd="TB6">
<div class="c">7</div>
<div class="p">
<span class="v-num v-1">1&nbsp;</span><span class="v TB7_1" data-id="TB7_1">Şi sosind ei la Ecbatana, s-au dus la casa lui Raguel, iar Sara i-a întâmpinat şi i-a salutat şi au salutat-o şi ei, şi ea i-a dus în casă.</span>
<span class="v-num v-2">2&nbsp;</span><span class="v TB7_2" data-id="TB7_2">Şi a zis Raguel către Edna, femeia sa: "Cât de bine seamănă acest tânăr, cu Tobit, fratele meu!"</span>
<span class="v-num v-3">3&nbsp;</span><span class="v TB7_3" data-id="TB7_3">Şi i-a întrebat Raguel: "De unde sunteţi voi, fraţilor?" Iar ei au răspuns: "Noi suntem fiii lui Neftali, care sunt robi la Ninive".</span>
<span class="v-num v-4">4&nbsp;</span><span class="v TB7_4" data-id="TB7_4">Şi i-a mai întrebat Raguel: "Cunoaşteţi voi pe fratele nostru, Tobit?" Şi ei au răspuns: "Cunoaştem". Apoi el i-a întrebat: "E sănătos?"</span>
<span class="v-num v-5">5&nbsp;</span><span class="v TB7_5" data-id="TB7_5">Şi ei au răspuns: "Este în viaţă, este sănătos". Şi Tobie a adăugat: "El este tatăl meu".</span>
<span class="v-num v-6">6&nbsp;</span><span class="v TB7_6" data-id="TB7_6">Atunci Raguel s-a aruncat la gâtul lui şi l-a sărutat şi a plâns.</span>
<span class="v-num v-7">7&nbsp;</span><span class="v TB7_7" data-id="TB7_7">Apoi a vorbit şi a zis: "Binecuvântat să fii copilul meu! Tu eşti fiul unui om foarte bun şi cinstit". Auzind însă că Tobit a pierdut vederea, s-a întristat şi a plâns.</span>
<span class="v-num v-8">8&nbsp;</span><span class="v TB7_8" data-id="TB7_8">Şi a plâns şi Edna, femeia lui, şi fata lui, Sara.</span>
<span class="v-num v-9">9&nbsp;</span><span class="v TB7_9" data-id="TB7_9">Şi aşa i-a primit foarte bine, şi au junghiat un berbec şi le-au dat mâncare din belşug.</span>
<span class="v-num v-10">10&nbsp;</span><span class="v TB7_10" data-id="TB7_10">Iar Tobie a zis către Rafael: "Frate Azaria, grăieşte de cele ce mi-ai spus pe cale şi să se tocmească şi lucrul acesta".</span>
<span class="v-num v-11">11&nbsp;</span><span class="v TB7_11" data-id="TB7_11">Şi el a spus vorba aceasta lui Raguel, şi Raguel a zis către Tobie: "Mănâncă, bea şi te veseleşte, că ţie ţi se cuvine să iei pe fata mea! Dar am să-ti spun adevărul. Eu am măritat pe fata mea cu şapte bărbaţi şi când intrau la ea, mureau chiar în noaptea aceea. Dar tu fii vesel acum". Şi a zis Tobie: "Nu voi mânca nimic aici, până când nu vă tocmiţi şi nu vă învoiţi cu mine!" Iar Raguel a zis: "Ia-o chiar acum căci ţi se cade. Tu eşti fratele ei şi ea este sora ta! Milostivul Dumnezeu să vă facă parte de toate cele bune!"</span>
<span class="v-num v-12">12&nbsp;</span><span class="v TB7_12" data-id="TB7_12">Şi a chemat pe Sara, fiica sa şi, luând-o de mână, a dat-o lui Tobie de femeie şi a zis:</span>
<span class="v-num v-13">13&nbsp;</span><span class="v TB7_13" data-id="TB7_13">"Iată, după legea lui Moise, ia-o şi du-o la tatăl tău!" Şi i-a binecuvântat.</span>
<span class="v-num v-14">14&nbsp;</span><span class="v TB7_14" data-id="TB7_14">Şi chemând pe Edna, femeia sa, şi luând o hârtie, a scris învoiala şi a pecetluit-o; apoi au început a mânca.</span>
<span class="v-num v-15">15&nbsp;</span><span class="v TB7_15" data-id="TB7_15">Şi a chemat Raguel pe Edna, femeia sa, şi a zis: "Pregăteşte, soro, cealaltă cameră de culcare şi du-o acolo".</span>
<span class="v-num v-16">16&nbsp;</span><span class="v TB7_16" data-id="TB7_16">Şi făcând cum a zis el, a dus-o acolo, şi aceasta a plâns, şi împărtăşind şi ea lacrimile fiicei saţle, i-a zis:</span>
<span class="v-num v-17">17&nbsp;</span><span class="v TB7_17" data-id="TB7_17">"Îndrăzneşte, fiică! Domnul cerului şi al pământului îii va da bucurie în locul întristării. Îndrăzneşte, fiică!"</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="TB6.html">&lt;</a>
<a class="home" href="index.html">=</a>
<a class="next" href="TB8.html">&gt;</a>
</div></div>
</body>
</html>