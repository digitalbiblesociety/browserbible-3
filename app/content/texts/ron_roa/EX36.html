<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEȘIREA A DOUA CARTE A LUI MOISE 36 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EX.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="EX.html">IEȘIREA A DOUA CARTE A LUI MOISE 36</a><a class="prev" href="EX35.html">&lt;</a>
<a class="home" href="index.html">=</a>
<a class="next" href="EX37.html">&gt;</a>
</div></div>
<div class="section chapter EX EX36 ron_roa ron " dir="ltr" lang="ron" data-id="EX36" data-nextid="EX37" data-previd="EX35">
<div class="c">36</div>
<div class="p">
<span class="v-num v-1">1&nbsp;</span><span class="v EX36_1" data-id="EX36_1">Aşadar, Beţaleel, Oholiab şi toţi pricepuţii cărora Domnul le dăduse înţelepciune şi iscusinţă întru a şti să facă tot felul de lucruri pentru locaşul cel sfânt, au făcut totul după cum le poruncise Domnul.</span>
<span class="v-num v-2">2&nbsp;</span><span class="v EX36_2" data-id="EX36_2">Iar Moise i-a chemat pe Beţaleel, pe Oholiab şi pe toţi pricepuţii cărora le dăduse Domnul iscusinţă, ca şi pe toţi cei pe care-i trăgea inima să vină şi să lucreze de bunăvoie.</span>
<span class="v-num v-3">3&nbsp;</span><span class="v EX36_3" data-id="EX36_3">Şi au luat ei de la Moise, ca să le lucreze, toate prinoasele pe care fiii lui Israel le aduseseră pentru lucrările sfântului locaş; la acea vreme încă se mai primeau prinoase de la cei ce le aduceau dis-de-dimineaţă.</span>
<span class="v-num v-4">4&nbsp;</span><span class="v EX36_4" data-id="EX36_4">Atunci toţi meşterii care lucrau la sfântul locaş, lăsându-şi fiecare lucrul cu care se'ndeletnicea, au venit şi i-au spus lui Moise: "Poporul aduce mult mai mult decât trebuie pentru lucrările poruncite de Domnul să fie făcute".</span>
<span class="v-num v-5">5&nbsp;</span><span class="v EX36_5" data-id="EX36_5">Atunci Moise a dat porunci şi s'a strigat în tabără: - Nici bărbat şi nici femeie să nu mai aducă daruri pentru sfântul locaş!... Iar poporul s'a oprit şi n'a mai adus.</span>
<span class="v-num v-6">6&nbsp;</span><span class="v EX36_6" data-id="EX36_6">Căci material era destul pentru toate lucrările ce trebuiau făcute; ba mai şi prisosea.</span>
<span class="v-num v-7">7&nbsp;</span><span class="v EX36_7" data-id="EX36_7">Atunci toţi meşterii care lucrau la cort au făcut pentru cort zece scoarţe de in topit şi de mătase violetă, purpurie şi stacojie; şi'n ţesătura lor au făcut heruvimi, lucraţi cu iscusinţă.</span>
<span class="v-num v-8">8&nbsp;</span><span class="v EX36_8" data-id="EX36_8">Lungimea unei scoarţe era de douăzeci şi opt de coţi, iar lăţimea unei scoarţe era de patru coţi. Toate scoarţele aveau aceeaşi măsură.</span>
<span class="v-num v-9">9&nbsp;</span><span class="v EX36_9" data-id="EX36_9">Cinci scoarţe au fost prinse una de alta de-o parte, iar celelalte cinci au fost prinse una de alta în cealaltă parte.</span>
<span class="v-num v-10">10&nbsp;</span><span class="v EX36_10" data-id="EX36_10">Apoi au făcut cheotori de mătase violetă pe marginea scoarţei din marginea jumătăţii întâi de acoperiş, unde trebuia unită cu jumătatea a doua; de asemenea, au făcut şi pe marginea jumătăţii a doua, unde aceasta trebuia unită cu cea dintâi; cincizeci de cheotori au făcut la o jumătate de acoperământ şi cincizeci de cheotori au făcut la cealaltă, şi cheotorile acestea erau unele în dreptul altora.</span>
<span class="v-num v-11">11&nbsp;</span><span class="v EX36_11" data-id="EX36_11">Au mai făcut cincizeci de copci de aur, şi cu copcile acestea au unit scoarţele cele împreunate, şi astfel s'a alcătuit acoperişul cortului.</span>
<span class="v-num v-12">12&nbsp;</span><span class="v EX36_12" data-id="EX36_12">Apoi au făcut unsprezece învelişuri de păr de capră, care să acopere cortul pe deasupra.</span>
<span class="v-num v-13">13&nbsp;</span><span class="v EX36_13" data-id="EX36_13">Lungimea unui înveliş era de treizeci de coţi, iar lăţimea de patru coţi; toate cele unsprezece învelişuri aveau aceeaşi măsură; cinci învelişuri erau unite de-o parte, iar celelalte şase erau unite de cealaltă parte.</span>
<span class="v-num v-14">14&nbsp;</span><span class="v EX36_14" data-id="EX36_14">Au făcut cincizeci de cheotori la un înveliş, pe marginea îngemănării cu celălalt, şi tot cincizeci de cheotori au făcut pe marginea celuilalt înveliş, care se unea cu primul.</span>
<span class="v-num v-15">15&nbsp;</span><span class="v EX36_15" data-id="EX36_15">Şi au făcut cincizeci de copci de aramă; copcile le-au prins de cheotori şi au împreunat învelişurile, care s'au făcut una.</span>
<span class="v-num v-16">16&nbsp;</span><span class="v EX36_16" data-id="EX36_16">Apoi i-au făcut cortului un acoperiş din piei de berbec vopsite'n roşu, iar deasupra acestuia, un acoperiş din piei de culoarea iachintului.</span>
<span class="v-num v-17">17&nbsp;</span><span class="v EX36_17" data-id="EX36_17">I-au făcut cortului pilaştri din lemn de salcâm.</span>
<span class="v-num v-18">18&nbsp;</span><span class="v EX36_18" data-id="EX36_18">Fiecare pilastru avea lungimea de zece coţi, iar lăţimea de un cot şi jumătate.</span>
<span class="v-num v-19">19&nbsp;</span><span class="v EX36_19" data-id="EX36_19">Fiecare pilastru avea două cepuri, aşezate unul în dreptul celuilalt.</span>
<span class="v-num v-20">20&nbsp;</span><span class="v EX36_20" data-id="EX36_20">Aşa au făcut toţi pilaştrii cortului: douăzeci de pilaştri pentru latura de miazăzi; sub aceşti douăzeci de pilaştri au făcut patruzeci de tălpice de argint,</span>
<span class="v-num v-21">21&nbsp;</span><span class="v EX36_21" data-id="EX36_21">câte două tălpice la fiecare pilastru, pentru cele două cepuri ale lui.</span>
<span class="v-num v-22">22&nbsp;</span><span class="v EX36_22" data-id="EX36_22">Pentru latura a doua, cea dinspre miazănoapte, au făcut alţi douăzeci de pilaştri, iar acestora le-au făcut patruzeci de tălpice de argint, câte două tălpice de fiecare pilastru, pentru cele două cepuri ale lui;</span>
<span class="v-num v-23">23&nbsp;</span><span class="v EX36_23" data-id="EX36_23">iar pentru partea dindărăt a cortului, cea dinspre asfinţit, au făcut şase pilaştri.</span>
<span class="v-num v-24">24&nbsp;</span><span class="v EX36_24" data-id="EX36_24">Au mai făcut doi pilaştri pentru cele două unghiuri din spate ale cortului.</span>
<span class="v-num v-25">25&nbsp;</span><span class="v EX36_25" data-id="EX36_25">Acestea erau unite jos şi sus, aşa încât alcătuiau un întreg.</span>
<span class="v-num v-26">26&nbsp;</span><span class="v EX36_26" data-id="EX36_26">Şi aşa, cu cei doi pilaştri de la cele două unghiuri din partea de dindărăt a cortului s'au făcut opt pilaştri, iar aceştia aveau întru totul şaisprezece tălpice de argint, câte două tălpice sub fiecare pilastru.</span>
<span class="v-num v-27">27&nbsp;</span><span class="v EX36_27" data-id="EX36_27">Apoi au făcut cinci bârne din lemn de salcâm pentru pilaştrii de pe o latură a cortului,</span>
<span class="v-num v-28">28&nbsp;</span><span class="v EX36_28" data-id="EX36_28">şi cinci bârne pentru pilaştrii de pe cealaltă latură;</span>
<span class="v-num v-29">29&nbsp;</span><span class="v EX36_29" data-id="EX36_29">şi cinci bârne pentru pilaştrii din partea de dinapoi a cortului, cea dinspre asfinţit,</span>
<span class="v-num v-30">30&nbsp;</span><span class="v EX36_30" data-id="EX36_30">iar bârna din mijloc trecea prin pilaştri de la un capăt la celălalt [al pereteluiî.</span>
<span class="v-num v-31">31&nbsp;</span><span class="v EX36_31" data-id="EX36_31">Pilaştrii i-au îmbrăcat cu aur.</span>
<span class="v-num v-32">32&nbsp;</span><span class="v EX36_32" data-id="EX36_32">Inelele, prin care se vârau bârnele, le-au făcut de aur; şi tot cu aur au îmbrăcat şi bârnele.</span>
<span class="v-num v-33">33&nbsp;</span><span class="v EX36_33" data-id="EX36_33">După aceea au făcut o perdea de in topit, ţesut în violet, purpuriu şi stacojiu, iar pe ea au făcut chipuri de heruvimi, alese cu iscusinţă;</span>
<span class="v-num v-34">34&nbsp;</span><span class="v EX36_34" data-id="EX36_34">şi au atârnat-o de patru stâlpi din lemn de salcâm, îmbrăcaţi cu aur, cu vârfurile de aur şi cu tălpicile, patru, de argint.</span>
<span class="v-num v-35">35&nbsp;</span><span class="v EX36_35" data-id="EX36_35">Pentru intrarea cortului au făcut un văl ţesut în violet, purpuriu şi stacojiu, în in topit, cu alesături.</span>
<span class="v-num v-36">36&nbsp;</span><span class="v EX36_36" data-id="EX36_36">Pentru ea au făcut cinci stâlpi, cu vârfurile îmbrăcate'n aur.</span>
<span class="v-num v-37">37&nbsp;</span><span class="v EX36_37" data-id="EX36_37">Iar pentru ei au turnat cinci tălpice de aramă.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EX35.html">&lt;</a>
<a class="home" href="index.html">=</a>
<a class="next" href="EX37.html">&gt;</a>
</div></div>
</body>
</html>