<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI TOBIT 4 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="TB.html">Biblia Ortodoxă Română Sinodală (2006)</a><a class="location" href="TB.html">CARTEA LUI TOBIT 4</a><a class="prev" href="TB3.html">&lt;</a>
<a class="home" href="index.html">=</a>
<a class="next" href="TB5.html">&gt;</a>
</div></div>
<div class="section chapter TB TB4 ron_bor ron " dir="ltr" lang="ron" data-id="TB4" data-nextid="TB5" data-previd="TB3">
<div class="c">4</div>
<div class="p">
<span class="v-num v-1">1&nbsp;</span><span class="v TB4_1" data-id="TB4_1">În ziua aceea şi-a adus aminte Tobit de argintul pe care-l încredinţase spre păstrare lui Gabael în Ragheşul Mediei.</span>
<span class="v-num v-2">2&nbsp;</span><span class="v TB4_2" data-id="TB4_2">Şi el şi-a zis în sine: "Eu mi-am cerut moarte. Aş face bine să chem pe fiul meu Tobie, ca să-i spun de aceşti talanţi până nu mor!"</span>
<span class="v-num v-3">3&nbsp;</span><span class="v TB4_3" data-id="TB4_3">Şi chemându-l, i-a zis: "Fiule, când voi muri, să mă îngropi şi să nu părăseşti pe mama ta; cinsteşte-o în toate zilele vieţii tale, fă ce-i place ei şi să nu-i pricinuieşti amărăciuni!</span>
<span class="v-num v-4">4&nbsp;</span><span class="v TB4_4" data-id="TB4_4">Adu-ţi aminte, fiule, că ea a înfruntat multe primejdii pentru tine, când te-a purtat în pântece. Şi când ea va muri, s-o îngropi lângă mine în acelaşi mormânt.</span>
<span class="v-num v-5">5&nbsp;</span><span class="v TB4_5" data-id="TB4_5">Adu-ţi aminte în toate zilele, fiule, de Domnul Dumnezeul nostru şi să nu doreşti a greşi şi a călca poruncile Lui. Să faci fapte bune, în toate zilele vieţii tale, şi să nu umbli pe căile nedreptăţii.</span>
<span class="v-num v-6">6&nbsp;</span><span class="v TB4_6" data-id="TB4_6">Căci dacă tu lucrezi întru adevăr, vei izbuti în toate lucrările tale, ca toţi cei ce umblă după adevăr!</span>
<span class="v-num v-7">7&nbsp;</span><span class="v TB4_7" data-id="TB4_7">Dă milostenie din averea ta şi să nu aibă ochiul tău părere de rău când vei face milostenie. De la nici un sărac să nu-ţi întorci faţa ta, şi atunci nici de la tine nu se va întoarce faţa lui Dumnezeu.</span>
<span class="v-num v-8">8&nbsp;</span><span class="v TB4_8" data-id="TB4_8">Când ai mult, dă mai mult; dacă ai puţin dă mai puţin, dar nu pregeta să faci milostenie.</span>
<span class="v-num v-9">9&nbsp;</span><span class="v TB4_9" data-id="TB4_9">Şi-ţi vei aduna prin aceasta vistierie bogată pentru zile grele,</span>
<span class="v-num v-10">10&nbsp;</span><span class="v TB4_10" data-id="TB4_10">Că milostenia izbăveşte de la moarte şi nu te lasă să te cobori în întuneric.</span>
<span class="v-num v-11">11&nbsp;</span><span class="v TB4_11" data-id="TB4_11">În faţa Celui Preaînalt, milostenia este dar bogat pentru toţi cei ce o fac.</span>
<span class="v-num v-12">12&nbsp;</span><span class="v TB4_12" data-id="TB4_12">Păzeşte-te, fiule, de orice desfrânare! Să-ţi iei femeie din seminţia tatălui tău, şi să nu-ţi iei femeie străină, căci noi suntem fii de prooroci. Părinţii noştri din vechime sunt Noe, Avraam, Isaac şi Iacov. Adu-ţi aminte, fiule, că ei cu toţii şi-au luat femei din mijlocul fraţilor lor şi au fost binecuvântaţi în fiii lor, şi urmaşii lor vor moşteni pământul.</span>
<span class="v-num v-13">13&nbsp;</span><span class="v TB4_13" data-id="TB4_13">Aşadar, fiule, să iubeşti pe fraţii tăi, şi să nu te mândreşti în inima ta faţă de fraţii tăi şi faţă de fiii şi fiicele poporului tău, încât să nu-ţi iei femeie de la ei, pentru că din mândrie izvorăşte pieire şi mare neorânduire, iar din lene, sărăcie şi lipsă mare, căci lenea este mama foamei.</span>
<span class="v-num v-14">14&nbsp;</span><span class="v TB4_14" data-id="TB4_14">Plata celor care lucrează pentru tine nu o amâna pe mâine, ci dă-le-o îndată, căci şi ţie ţi se va răsplăti, de vei sluji lui Dumnezeu. Ia seama, fiul meu, în toate lucrările tale şi fii bine crescut în toată purtarea ta!</span>
<span class="v-num v-15">15&nbsp;</span><span class="v TB4_15" data-id="TB4_15">Ceea ce urăşti tu însuţi, aceea nimănui să nu faci. Vin până la îmbătare să nu bei şi beţia să nu călătorească cu tine pe cale!</span>
<span class="v-num v-16">16&nbsp;</span><span class="v TB4_16" data-id="TB4_16">Dă celui flămând din pâinea ta şi celui gol din hainele tale. Din toate câte ai din belşug, fă milostenie, şi să nu-i pară rău ochiului tău când vei face milostenie!</span>
<span class="v-num v-17">17&nbsp;</span><span class="v TB4_17" data-id="TB4_17">Fii darnic cu pâinea şi cu vinul tău la mormântul celor drepţi, dar păcătoşilor să nu dai!</span>
<span class="v-num v-18">18&nbsp;</span><span class="v TB4_18" data-id="TB4_18">De la tot înţeleptul să ceri sfat şi sfatul folositor să nu-l dispreţuieşti.</span>
<span class="v-num v-19">19&nbsp;</span><span class="v TB4_19" data-id="TB4_19">Binecuvintează pe Domnul Dumnezeu în tot timpul şi cere de la El să călăuzească căile tale şi ca toate gândurile tale să izbândească, căci înţelepciunea nu este dată la tot neamul, şi Domnul dă tot binele şi, pe cine voieşte, îl ridică sau îl coboară până în adâncul locaşului morţilor. Ţine minte deci, fiule, poruncile mele şi să nu se şteargă ele din inima ta.</span>
<span class="v-num v-20">20&nbsp;</span><span class="v TB4_20" data-id="TB4_20">Şi acum îţi descopăr că am dat zece talanţi de argint în păstrarea lui Gabael, fiul lui Gabri, din Ragheşul Mediei. Nu te teme, fiule, că am sărăcit! Tu ai o mare bogăţie, dacă te vei teme de Domnul şi, îndepărtându-te de orice păcat, vei face cele plăcute înaintea Lui".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="TB3.html">&lt;</a>
<a class="home" href="index.html">=</a>
<a class="next" href="TB5.html">&gt;</a>
</div></div>
</body>
</html>