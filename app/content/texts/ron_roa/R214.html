<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A DOUA PARALIPOMENA 14 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="R2.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="R2.html">CARTEA A DOUA PARALIPOMENA 14</a><a class="prev" href="R213.html">&lt;</a>
<a class="home" href="index.html">=</a>
<a class="next" href="R215.html">&gt;</a>
</div></div>
<div class="section chapter R2 R214 ron_roa ron " dir="ltr" lang="ro" data-id="R214" data-nextid="R215" data-previd="R213">
<div class="c">14</div>
<div class="p">
<span class="v-num v-1">1&nbsp;</span><span class="v R214_1" data-id="R214_1">Asa a făcut ceea ce e bun şi drept în faţa Domnului, Dumnezeului său.</span>
<span class="v-num v-2">2&nbsp;</span><span class="v R214_2" data-id="R214_2">El a îndepărtat altarele dumnezeilor străini şi înălţimile şi a sfărâmat stâlpii şi a tăiat tufişurile</span>
<span class="v-num v-3">3&nbsp;</span><span class="v R214_3" data-id="R214_3">şi le-a spus Iudeilor să caute spre Domnul, Dumnezeul părinţilor lor, şi să-I păzească legea şi poruncile;</span>
<span class="v-num v-4">4&nbsp;</span><span class="v R214_4" data-id="R214_4">şi din toate cetăţile lui Iuda a înlăturat altarele şi idolii. Iar ţara lui a avut pace.</span>
<span class="v-num v-5">5&nbsp;</span><span class="v R214_5" data-id="R214_5">De vreme ce ţara a avut pace, el a zidit cetăţi întărite în ţara lui Iuda; în anii aceştia n'a purtat nici un război, căci Domnul i-a dăruit odihnă.</span>
<span class="v-num v-6">6&nbsp;</span><span class="v R214_6" data-id="R214_6">Şi le-a zis Iudeilor: "Haideţi să întărim aceste cetăţi în ţara pe care o stăpânim; să le facem ziduri şi porţi şi zăvoare; căci aşa cum noi L-am cercetat pe Domnul, Dumnezeul nostru, tot astfel ne-a cercetat şi El pe noi şi ne-a dat pace din toate părţile şi ne-a mers bine".</span>
<span class="v-num v-7">7&nbsp;</span><span class="v R214_7" data-id="R214_7">Asa avea în oastea lui trei sute de mii de oameni din seminţia lui Iuda, înarmaţi cu scuturi şi lănci; iar din seminţia lui Veniamin, două sute optzeci de mii de scutieri şi arcaşi; toţi aceştia era războinici viteji.</span>
<span class="v-num v-8">8&nbsp;</span><span class="v R214_8" data-id="R214_8">Împotriva lui însă s'a ridicat Zerah Etiopianul, cu o oaste de un milion şi cu trei sute de care de luptă; şi a venit până la Mareşa.</span>
<span class="v-num v-9">9&nbsp;</span><span class="v R214_9" data-id="R214_9">Aici i-a ieşit înainte Asa, care şi-a aşezat oastea în linie de bătaie în valea dinspre miazănoapte de Mareşa.</span>
<span class="v-num v-10">10&nbsp;</span><span class="v R214_10" data-id="R214_10">Şi a strigat Asa către Domnul, Dumnezeul său, şi a zis: "Doamne, Ţie nu-Ţi este cu neputinţă să mântuieşti, fie cu mulţi, fie cu puţini. Doamne, Dumnezeul nostru, întăreşte-ne, că în Tine nădăjduim şi întru numele Tău am venit împotriva acestei gloate numeroase. Doamne, Dumnezeul nostru, nu-l lăsa pe om să biruiască împotriva Ta!"</span>
<span class="v-num v-11">11&nbsp;</span><span class="v R214_11" data-id="R214_11">Atunci Domnul i-a lovit pe Etiopieni în faţa lui Iuda, iar Etiopienii au fugit.</span>
<span class="v-num v-12">12&nbsp;</span><span class="v R214_12" data-id="R214_12">Iar Asa şi poporul său i-au fugărit din urmă până la Gherar; şi au căzut atât de mulţi Etiopieni, încât [se credea] că nu mai au nici o scăpare; căci se frânseseră în faţa Domnului şi în faţa oastei Lui; iar [Iudeii] au luat multe prăzi</span>
<span class="v-num v-13">13&nbsp;</span><span class="v R214_13" data-id="R214_13">şi le-au nimicit satele dimprejurul Gherarei, căci spaima Domnului era asupra acelora; şi le-au prădat toate cetăţile, căci multe prăzi au adus cu ei.</span>
<span class="v-num v-14">14&nbsp;</span><span class="v R214_14" data-id="R214_14">De asemenea, le-au nimicit şi adăposturile vitelor şi i-au tăiat pe Alimazoni şi au luat o mulţime de oi şi de cămile şi s'au întors la Ierusalim.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="R213.html">&lt;</a>
<a class="home" href="index.html">=</a>
<a class="next" href="R215.html">&gt;</a>
</div></div>
</body>
</html>