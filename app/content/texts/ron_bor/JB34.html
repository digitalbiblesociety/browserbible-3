<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOV 34 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JB.html">Biblia Ortodoxă Română Sinodală (2006)</a><a class="location" href="JB.html">CARTEA LUI IOV 34</a><a class="prev" href="JB33.html">&lt;</a>
<a class="home" href="index.html">=</a>
<a class="next" href="JB35.html">&gt;</a>
</div></div>
<div class="section chapter JB JB34 ron_bor ron " dir="ltr" lang="ro" data-id="JB34" data-nextid="JB35" data-previd="JB33">
<div class="c">34</div>
<div class="p">
<span class="v-num v-1">1&nbsp;</span><span class="v JB34_1" data-id="JB34_1">Elihu a vorbit mai departe şi a zis:</span>
<span class="v-num v-2">2&nbsp;</span><span class="v JB34_2" data-id="JB34_2">"Ascultaţi, înţelepţilor, cuvintele mele şi voi, învăţaţilor, aţintiţi-vă urechile,</span>
<span class="v-num v-3">3&nbsp;</span><span class="v JB34_3" data-id="JB34_3">Fiindcă urechea deosebeşte cuvintele, precum cerul gurii gustă rnâncarea.</span>
<span class="v-num v-4">4&nbsp;</span><span class="v JB34_4" data-id="JB34_4">Să cercetăm între noi ce este drept, să ştim între noi ceea ce este bine,</span>
<span class="v-num v-5">5&nbsp;</span><span class="v JB34_5" data-id="JB34_5">Fiindcă Iov a zis: "Eu sunt drept, dar Dumnezeu nu-mi dă dreptate!</span>
<span class="v-num v-6">6&nbsp;</span><span class="v JB34_6" data-id="JB34_6">Deşi nevinovat, trec drept mincinos; rana mea este nevindecată, deşi eu nu am nici o greşeală".</span>
<span class="v-num v-7">7&nbsp;</span><span class="v JB34_7" data-id="JB34_7">Cine mai este ca Iov, care să bea batjocura, cum ar bea apa?</span>
<span class="v-num v-8">8&nbsp;</span><span class="v JB34_8" data-id="JB34_8">Care să se însoţească cu cei care fac nedreptate şi să meargă în pas cu făcătorii de rele?</span>
<span class="v-num v-9">9&nbsp;</span><span class="v JB34_9" data-id="JB34_9">Căci Iov a zis: "Omul n-are nici un folos, dacă se străduieşte să fie plăcut lui Dumnezeu".</span>
<span class="v-num v-10">10&nbsp;</span><span class="v JB34_10" data-id="JB34_10">Dar voi oameni de inimă, ascultaţi-mă! Departe este de Dumnezeu răutatea, departe este de El nedreptatea!</span>
<span class="v-num v-11">11&nbsp;</span><span class="v JB34_11" data-id="JB34_11">Căci Dumnezeu întoarce omului după faptele lui şi se poartă cu fiecare după purtarea lui.</span>
<span class="v-num v-12">12&nbsp;</span><span class="v JB34_12" data-id="JB34_12">Cu adevărat, Dumnezeu nu făptuieşte răul şi Cel Atotputernic nu strâmbă dreptatea.</span>
<span class="v-num v-13">13&nbsp;</span><span class="v JB34_13" data-id="JB34_13">Cine i-a încredinţat cârmuirea pământului şi cine i-a dat în grijă această lume întreagă?</span>
<span class="v-num v-14">14&nbsp;</span><span class="v JB34_14" data-id="JB34_14">Dacă Dumnezeu n-ar cugeta decât la Sine Însuşi şi dacă ar lua înapoi la Sine duhul Său şi suflarea Sa,</span>
<span class="v-num v-15">15&nbsp;</span><span class="v JB34_15" data-id="JB34_15">Toate făpturile ar pieri deodată şi omul s-ar întoarce în ţărână.</span>
<span class="v-num v-16">16&nbsp;</span><span class="v JB34_16" data-id="JB34_16">Dacă ai minte, ascultă aceasta, pleacă urechea la cuvintele mele.</span>
<span class="v-num v-17">17&nbsp;</span><span class="v JB34_17" data-id="JB34_17">Unul care prigoneşte dreptatea ar putea oare să domnească? Şi vei osândi tu pe Cel mare şi drept?</span>
<span class="v-num v-18">18&nbsp;</span><span class="v JB34_18" data-id="JB34_18">El, Care strigă împăraţilor: Netrebnicilor! Şi celor mai mari de pe pământ: Nelegiuiţilor!</span>
<span class="v-num v-19">19&nbsp;</span><span class="v JB34_19" data-id="JB34_19">El nu caută la fala celor mari şi nu face deosebire între bogat şi sărac, pentru că toţi sunt lucrarea mâinilor Sale.</span>
<span class="v-num v-20">20&nbsp;</span><span class="v JB34_20" data-id="JB34_20">Într-o clipită ei mor şi se duc; în miez de noapte, un popor se zbuciumă şi fără greutate prăbuşeşte pe tiran.</span>
<span class="v-num v-21">21&nbsp;</span><span class="v JB34_21" data-id="JB34_21">Pentru că ochii Domnului supraveghează cărările omului şi vede toţi paşii lui.</span>
<span class="v-num v-22">22&nbsp;</span><span class="v JB34_22" data-id="JB34_22">Pentru El nu este nici întuneric, nici umbră, unde să se poată ascunde cei ce lucrează nelegiuirea.</span>
<span class="v-num v-23">23&nbsp;</span><span class="v JB34_23" data-id="JB34_23">Dumnezeu n-are nevoie să privească multă vreme pe cineva, ca să-l tragă înaintea judecăţii Sale.</span>
<span class="v-num v-24">24&nbsp;</span><span class="v JB34_24" data-id="JB34_24">El zdrobeşte pe puternici, fără lungă cercetare şi pune pe alţii în locul lor.</span>
<span class="v-num v-25">25&nbsp;</span><span class="v JB34_25" data-id="JB34_25">De vreme ce El cunoaşte faptele lor, El îi răstoarnă în fapt de noapte şi-i zdrobeşte.</span>
<span class="v-num v-26">26&nbsp;</span><span class="v JB34_26" data-id="JB34_26">Ca pe nişte nelegiuiţi ce sunt, El îi loveşte de fală cu foarte mulţi privitori,</span>
<span class="v-num v-27">27&nbsp;</span><span class="v JB34_27" data-id="JB34_27">Fiindcă s-au dat la o parte din preajma Sa şi n-au voit să priceapă cărările Sale</span>
<span class="v-num v-28">28&nbsp;</span><span class="v JB34_28" data-id="JB34_28">Şi au făcut să urce până la Domnul strigătul celui sărac şi să răsune în urechile Sale plânsul celor nenorociţi.</span>
<span class="v-num v-29">29&nbsp;</span><span class="v JB34_29" data-id="JB34_29">Dacă Domnul se odihneşte, cine poate să-L smulgă din odihna Lui şi dacă Îşi acoperă faţa, cine poate să-L mai zărească? Dar El stă şi supraveghează şi pe popoare şi pe oameni,</span>
<span class="v-num v-30">30&nbsp;</span><span class="v JB34_30" data-id="JB34_30">Ca unul Care nu voieşte stăpânirea celor nelegiuiţi, nici poticnirea popoarelor.</span>
<span class="v-num v-31">31&nbsp;</span><span class="v JB34_31" data-id="JB34_31">Dacă un făţarnic zice lui Dumnezeu: "Am fost târât la păcat şi nu voi mai face ce este rău,</span>
<span class="v-num v-32">32&nbsp;</span><span class="v JB34_32" data-id="JB34_32">Ceea ce nu ştiu, Tu învaţă-mă; dacă am săvârşit vreo nedreptate nu voi porni iar de la capăt!"</span>
<span class="v-num v-33">33&nbsp;</span><span class="v JB34_33" data-id="JB34_33">Crezi tu, după părerea ta, că Dumnezeu îi va face în schimb tot aşa? Fiindcă ai fost dispreţuitor, fiindcă te faci tu judecător în locul meu, spune-mi atunci ce ştii tu?</span>
<span class="v-num v-34">34&nbsp;</span><span class="v JB34_34" data-id="JB34_34">Oamenii în toată firea vor zice şi tot aşa orice om cuminte care mă ascultă:</span>
<span class="v-num v-35">35&nbsp;</span><span class="v JB34_35" data-id="JB34_35">Iov nu vorbeşte după dreapta învăţătură şi cuvintele lui nu sunt după sfânta dreptate.</span>
<span class="v-num v-36">36&nbsp;</span><span class="v JB34_36" data-id="JB34_36">Însă Iov trebuie cercetat până la capăt cu privire la acele răspunsuri vrednice de nişte nelegiuiţi.</span>
<span class="v-num v-37">37&nbsp;</span><span class="v JB34_37" data-id="JB34_37">El a sporit păcatul său; aici între noi el pune la îndoială greşeala lui şi îngrămădeşte vorbele sale împotriva lui Dumnezeu".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JB33.html">&lt;</a>
<a class="home" href="index.html">=</a>
<a class="next" href="JB35.html">&gt;</a>
</div></div>
</body>
</html>