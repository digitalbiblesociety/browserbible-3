<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>DEUTERONOMUL 20 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="DT.html">Biblia Ortodoxă Română Sinodală (2006)</a><a class="location" href="DT.html">DEUTERONOMUL 20</a><a class="prev" href="DT19.html">&lt;</a>
<a class="home" href="index.html">=</a>
<a class="next" href="DT21.html">&gt;</a>
</div></div>
<div class="section chapter DT DT20 ron_bor ron " dir="ltr" lang="ron" data-id="DT20" data-nextid="DT21" data-previd="DT19">
<div class="c">20</div>
<div class="p">
<span class="v-num v-1">1&nbsp;</span><span class="v DT20_1" data-id="DT20_1">"Când vei ieşi la război împotriva duşmanului tău şi vei vedea cai, căruţe şi oameni mai mulţi decât ai tu, să nu te temi de ei, căci cu tine este Domnul Dumnezeul tău, Care te-a scos din pământul Egiptului.</span>
<span class="v-num v-2">2&nbsp;</span><span class="v DT20_2" data-id="DT20_2">Iar când veţi fi aproape de luptă, să vină preotul şi să vorbească poporului şi să-i spună:</span>
<span class="v-num v-3">3&nbsp;</span><span class="v DT20_3" data-id="DT20_3">Ascultă, Israele, voi astăzi intraţi în luptă cu duşmanii voştri; să nu slăbească inima voastră, nu vă temeţi, nu vă tulburaţi, nici nu vă înspăimântaţi de ei.</span>
<span class="v-num v-4">4&nbsp;</span><span class="v DT20_4" data-id="DT20_4">Că Domnul Dumnezeul vostru merge cu voi, ca să se lupte pentru voi cu duşmanii voştri şi să vă izbăvească.</span>
<span class="v-num v-5">5&nbsp;</span><span class="v DT20_5" data-id="DT20_5">Căpeteniile oştirii încă să grăiască poporului şi să zică: Cel ce şi-a zidit casă nouă şi n-a sfinţit-o, acela să iasă şi să se întoarcă la casa sa, ca să nu moară în bătălie şi să nu i-o sfinţească altul.</span>
<span class="v-num v-6">6&nbsp;</span><span class="v DT20_6" data-id="DT20_6">Cel ce şi-a sădit vie şi n-a mâncat din ea, acela să iasă şi să se întoarcă la casa sa, ca să nu moară în bătălie şi ca să nu se folosească altul de ea.</span>
<span class="v-num v-7">7&nbsp;</span><span class="v DT20_7" data-id="DT20_7">Cel ce s-a logodit cu femeie şi n-a luat-o, acela să iasă şi să se întoarcă la casa sa, ca să nu moară în bătălie şi ca să nu o ia altul.</span>
<span class="v-num v-8">8&nbsp;</span><span class="v DT20_8" data-id="DT20_8">Ba căpeteniile oştirii să mai spună poporului şi să zică: Cine este fricos şi puţin la suflet, acela să iasă şi să se întoarcă acasă, ca să nu facă fricoase şi inimile fraţilor lui, cum este inima lui.</span>
<span class="v-num v-9">9&nbsp;</span><span class="v DT20_9" data-id="DT20_9">Şi după ce căpeteniile oştirii vor isprăvi de spus poporului toate acestea, atunci să se pună căpeteniile de război ca povăţuitori ai poporului.</span>
<span class="v-num v-10">10&nbsp;</span><span class="v DT20_10" data-id="DT20_10">Când te vei apropia de cetate ca s-o cuprinzi, fă-i îndemnare de pace.</span>
<span class="v-num v-11">11&nbsp;</span><span class="v DT20_11" data-id="DT20_11">De se va învoi să primească pacea cu tine şi-ţi va deschide porţile, atunci tot poporul ce se va găsi în ea îţi va plăti bir şi-ţi va sluji.</span>
<span class="v-num v-12">12&nbsp;</span><span class="v DT20_12" data-id="DT20_12">Iar de nu se va învoi cu tine la pace şi va duce război cu tine, atunci s-o înconjuri.</span>
<span class="v-num v-13">13&nbsp;</span><span class="v DT20_13" data-id="DT20_13">Şi când Domnul Dumnezeul tău o va da în mâinile tale, să loveşti cu ascuţişul sabiei pe toţi cei de parte bărbătească din ea.</span>
<span class="v-num v-14">14&nbsp;</span><span class="v DT20_14" data-id="DT20_14">Numai femeile şi copiii, vitele şi tot ce este în cetate, toată prada ei să o iei pentru tine şi să te foloseşti de prada vrăjmaşilor tăi, pe care ţi i-a dat Domnul Dumnezeul tău în mână.</span>
<span class="v-num v-15">15&nbsp;</span><span class="v DT20_15" data-id="DT20_15">Aşa să faci cu toate cetăţile care sunt foarte departe de tine şi care nu sunt din cetăţile popoarelor acestora.</span>
<span class="v-num v-16">16&nbsp;</span><span class="v DT20_16" data-id="DT20_16">Iar în cetăţile popoarelor acestora pe care Domnul Dumnezeul tău ţi le dă în stăpânire, să nu laşi în viaţă nici un suflet;</span>
<span class="v-num v-17">17&nbsp;</span><span class="v DT20_17" data-id="DT20_17">Ci să-i dai blestemului: pe Hetei şi pe Amorei, pe Canaanei şi Ferezei, pe Hevei, pe Iebusei şi pe Gherghesei, precum ţi-a poruncit Domnul Dumnezeul tău,</span>
<span class="v-num v-18">18&nbsp;</span><span class="v DT20_18" data-id="DT20_18">Ca să nu vă înveţe aceia să faceţi aceleaşi urâciuni pe care le-au făcut ei pentru dumnezeii lor şi ca să nu greşiţi înaintea Domnului Dumnezeului vostru.</span>
<span class="v-num v-19">19&nbsp;</span><span class="v DT20_19" data-id="DT20_19">De veţi ţine multă vreme înconjurată vreo cetate, ca s-o cuprinzi şi s-o iei, să nu strici pomii ei cu securea, ci să te hrăneşti din ei şi să nu-i dobori la pământ. Copacul de pe câmp este el oare om ca să se ascundă de tine după întăritură?</span>
<span class="v-num v-20">20&nbsp;</span><span class="v DT20_20" data-id="DT20_20">Iar copacii pe care-i ştii că nu-ţi aduc nimic de hrană poţi să-i strici şi să-i tai, ca să-ţi faci întărituri împotriva cetăţii care poartă cu tine război, până o vei supune".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="DT19.html">&lt;</a>
<a class="home" href="index.html">=</a>
<a class="next" href="DT21.html">&gt;</a>
</div></div>
</body>
</html>