<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOV 40 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JB.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="JB.html">CARTEA LUI IOV 40</a><a class="prev" href="JB39.html">&lt;</a>
<a class="home" href="index.html">=</a>
<a class="next" href="JB41.html">&gt;</a>
</div></div>
<div class="section chapter JB JB40 ron_roa ron " dir="ltr" lang="ro" data-id="JB40" data-nextid="JB41" data-previd="JB39">
<div class="c">40</div>
<div class="p">
<span class="v-num v-1">1&nbsp;</span><span class="v JB40_1" data-id="JB40_1">Şi Domnul i-a mai grăit lui Iov, zicând :</span>
<span class="v-num v-2">2&nbsp;</span><span class="v JB40_2" data-id="JB40_2">"Crezi tu că poţi să-L judeci pe Cel-De-a-gata-Sieşi?, că Dumnezeu răspunde cumva mustrării tale?"</span>
<span class="v-num v-3">3&nbsp;</span><span class="v JB40_3" data-id="JB40_3">Şi Iov I-a răspuns Domnului, zicând:</span>
<span class="v-num v-4">4&nbsp;</span><span class="v JB40_4" data-id="JB40_4">"Mă judec eu cu Domnu'n dojană şi mustrare, eu, bietul, cel ce'n faţă cu'acestea sunt nimic? cu-atâtea înainte-mi, eu ce să mai răspund? Ci mâna mi-o voi pune, cuminte, peste gură:</span>
<span class="v-num v-5">5&nbsp;</span><span class="v JB40_5" data-id="JB40_5">dac'am vorbit o dată, de-acum nu mai vorbesc".</span>
<span class="v-num v-6">6&nbsp;</span><span class="v JB40_6" data-id="JB40_6">Dar Domnul, răspunzându-i lui Iov, i-a zis din nor:</span>
<span class="v-num v-7">7&nbsp;</span><span class="v JB40_7" data-id="JB40_7">"Nu! Strânge-ţi bărbăteşte mijlocu'n cingătoare: Eu întrebări voi pune, iar tu ai să-Mi răspunzi.</span>
<span class="v-num v-8">8&nbsp;</span><span class="v JB40_8" data-id="JB40_8">Te-abaţi din judecată şi-o măsluieşti măiestru ca să te-arăţi tu drept?</span>
<span class="v-num v-9">9&nbsp;</span><span class="v JB40_9" data-id="JB40_9">Au braţul tău e-asemeni cu-al Domnului din cer, sau glasul tău e tunet aşa cum este-al Lui?</span>
<span class="v-num v-10">10&nbsp;</span><span class="v JB40_10" data-id="JB40_10">Atunci, hai, pune-ţi pene şi zboară şi te-avântă şi'mbracă-te cu slavă şi cinste până'n tălpi:</span>
<span class="v-num v-11">11&nbsp;</span><span class="v JB40_11" data-id="JB40_11">Trimite-ţi vistavoii să-ţi trâmbiţe mânia, smereşte-i tu pe cei ce te'nfruntă cu trufie,</span>
<span class="v-num v-12">12&nbsp;</span><span class="v JB40_12" data-id="JB40_12">topeşte-i pe cei mândri, stârpeşte-i tu de'ndată pe cei necredincioşi,</span>
<span class="v-num v-13">13&nbsp;</span><span class="v JB40_13" data-id="JB40_13">ascunde-i în pământ şi fă-le frumuseţea din chip să se dezghioace!</span>
<span class="v-num v-14">14&nbsp;</span><span class="v JB40_14" data-id="JB40_14">De faci aşa, Eu Însumi Mă pun de mărturie că dreapta ta e'n stare, şi ea, să mântuiască.</span>
<span class="v-num v-15">15&nbsp;</span><span class="v JB40_15" data-id="JB40_15">Dar, iată, lângă tine stă el, Hipopotamul ! El paşte iarba verde întocmai ca şi boul.</span>
<span class="v-num v-16">16&nbsp;</span><span class="v JB40_16" data-id="JB40_16">Vezi ce putere are în coapsele-i de piatră şi ce putere'n muşchii îngrămădiţi pe pântec;</span>
<span class="v-num v-17">17&nbsp;</span><span class="v JB40_17" data-id="JB40_17">el coada şi-o'ncordează de parcă-ar fi de cedru şi za îi este trupul, cu'mpletituri de vine;</span>
<span class="v-num v-18">18&nbsp;</span><span class="v JB40_18" data-id="JB40_18">cât despre coaste, ele sunt coaste de aramă, spinarea toată-i parcă de fier topit, vărsat.</span>
<span class="v-num v-19">19&nbsp;</span><span class="v JB40_19" data-id="JB40_19">El de la Domnul este zidirea cea dintâi , făcută ca să-şi râdă de ea îngerii Săi ;</span>
<span class="v-num v-20">20&nbsp;</span><span class="v JB40_20" data-id="JB40_20">iar de-a venit în munte stâncos, prăpăstios,subpământene bestii se'nveselesc de el.</span>
<span class="v-num v-21">21&nbsp;</span><span class="v JB40_21" data-id="JB40_21">El doarme pe sub feluri şi feluri de copaci, pe lângă păpurişuri şi trestii şi rogoz,</span>
<span class="v-num v-22">22&nbsp;</span><span class="v JB40_22" data-id="JB40_22">dar şi copaci cu fală se'nalţă'n umbra lui, ai ţarinii pilaştri cu ramuri şi stâlpări.</span>
<span class="v-num v-23">23&nbsp;</span><span class="v JB40_23" data-id="JB40_23">De se revarsă apa umflată, el nu simte, sperând că şi Iordanul va curge'n gura lui.</span>
<span class="v-num v-24">24&nbsp;</span><span class="v JB40_24" data-id="JB40_24">Cine-l va prinde oare, întreg, în văzul său şi-i va străpunge nara?</span>
<span class="v-num v-25">25&nbsp;</span><span class="v JB40_25" data-id="JB40_25">Vei pescui tu oare'n cârlig Leviatanul să-i pui la nas căpăstru,</span>
<span class="v-num v-26">26&nbsp;</span><span class="v JB40_26" data-id="JB40_26">să-i pui belciug în nară şi să-l străpungi în falcă cu toartă de argint?</span>
<span class="v-num v-27">27&nbsp;</span><span class="v JB40_27" data-id="JB40_27">Îţi va vorbi el ţie rugându-se de tine cu grai de umilinţă?</span>
<span class="v-num v-28">28&nbsp;</span><span class="v JB40_28" data-id="JB40_28">Va face el cu tine un legământ de pace şi-l vei lua la tine ca să-ţi robească'n veci?</span>
<span class="v-num v-29">29&nbsp;</span><span class="v JB40_29" data-id="JB40_29">Te vei juca cu dânsul cum joci o păsăruică, legându-l ca pe vrăbii'n hârjoană de copii?</span>
<span class="v-num v-30">30&nbsp;</span><span class="v JB40_30" data-id="JB40_30">Hrăni-se-vor dintr'însul, precum din peşte, neamuri, şi-or vrea Fenicienii să şi-l împartă'n târg?</span>
<span class="v-num v-31">31&nbsp;</span><span class="v JB40_31" data-id="JB40_31">Nu duce'ntreaga flotă un solz din coada lui, nici capul său o gloată de luntri pescăreşti.</span>
<span class="v-num v-32">32&nbsp;</span><span class="v JB40_32" data-id="JB40_32">Hai, vino!, pune-ţi mâna pe el: doar amintindu-ţi de ce-are el în gură, vei trage-o ca din foc.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JB39.html">&lt;</a>
<a class="home" href="index.html">=</a>
<a class="next" href="JB41.html">&gt;</a>
</div></div>
</body>
</html>