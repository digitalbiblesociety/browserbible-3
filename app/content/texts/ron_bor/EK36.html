<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEZECHIEL 36 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EK.html">Biblia Ortodoxă Română Sinodală (2006)</a><a class="location" href="EK.html">IEZECHIEL 36</a><a class="prev" href="EK35.html">&lt;</a>
<a class="home" href="index.html">=</a>
<a class="next" href="EK37.html">&gt;</a>
</div></div>
<div class="section chapter EK EK36 ron_bor ron " dir="ltr" lang="ro" data-id="EK36" data-nextid="EK37" data-previd="EK35">
<div class="c">36</div>
<div class="p">
<span class="v-num v-1">1&nbsp;</span><span class="v EK36_1" data-id="EK36_1">"Şi tu, fiul omului, prooroceşte asupra munţilor lui Israel şi spune: "Munţii lui Israel, ascultaţi cuvântul Domnului.</span>
<span class="v-num v-2">2&nbsp;</span><span class="v EK36_2" data-id="EK36_2">Aşa zice Domnul Dumnezeu: Deoarece vrăjmaşul grăieşte despre voi şi zice: "Aha, şi înălţimile cele veşnice au ajuns moştenirea noastră",</span>
<span class="v-num v-3">3&nbsp;</span><span class="v EK36_3" data-id="EK36_3">De aceea prooroceşte şi spune: Aşa grăieşte Domnul Dumnezeu: Pentru că vă pustiesc, şi anume pentru că vă pustiesc şi vă înghit din toate părţile, ca să ajungeţi moştenirea celorlalte popoare şi aţi ajuns clevetirea şi ocara oamenilor,</span>
<span class="v-num v-4">4&nbsp;</span><span class="v EK36_4" data-id="EK36_4">De aceea, munţi ai lui Israel, ascultaţi cuvântul Domnului Dumnezeu: Aşa grăieşte Domnul Dumnezeu către munţi şi dealuri., către văi şi vâlcele, către ruinele pustii şi către cetăţile părăsite, care au ajuns pradă şi ocară celorlalte popoare de primprejur;</span>
<span class="v-num v-5">5&nbsp;</span><span class="v EK36_5" data-id="EK36_5">De aceea, aşa zice Domnul Dumnezeu: În focul zelului Meu am rostit cuvânt împotriva celorlalte popoare şi împotriva întregului Edom, care au socotit ţara Mea ca moştenire a lor, şi s-au bucurat din toată inima lor şi cu tot dispreţul sufletului lor, ca să-i jefuiască roadele.</span>
<span class="v-num v-6">6&nbsp;</span><span class="v EK36_6" data-id="EK36_6">De aceea rosteşte proorocie asupra ţării lui Israel şi spune munţilor şi dealurilor, văilor şi vâlcelelor: Aşa zice Domnul Dumnezeu: Iată Eu am rostit aceasta în zelul urgiei Mele, pentru că voi purtaţi asupra voastră ocara neamurilor.</span>
<span class="v-num v-7">7&nbsp;</span><span class="v EK36_7" data-id="EK36_7">De aceea, aşa zice Domnul Dumnezeu: Ridicatu-Mi-am mâna cu jurământ, că popoarele care sunt împrejurul vostru vor purta ele singure ruşinea lor.</span>
<span class="v-num v-8">8&nbsp;</span><span class="v EK36_8" data-id="EK36_8">Iar voi, munţii lui Israel, veţi întinde ramurile voastre şi veţi aduce roadele voastre poporului Meu Israel; că se apropie venirea lui.</span>
<span class="v-num v-9">9&nbsp;</span><span class="v EK36_9" data-id="EK36_9">Căci iată Eu Mă întorc spre voi şi veţi fi lucraţi şi semănaţi.</span>
<span class="v-num v-10">10&nbsp;</span><span class="v EK36_10" data-id="EK36_10">Şi voi aşeza pe voi mulţime de oameni, toată casa lui Israel. Cetăţile vor fi locuite şi ruinele zidite din nou.</span>
<span class="v-num v-11">11&nbsp;</span><span class="v EK36_11" data-id="EK36_11">Voi înmulţi la voi oamenii şi dobitoacele; se vor prăsi acestea şi se vor înmulţi şi vă voi face să fiţi locuiţi, ca şi mai înainte şi vă voi face bine mai mult decât altă dată şi veţi şti că Eu sunt Domnul.</span>
<span class="v-num v-12">12&nbsp;</span><span class="v EK36_12" data-id="EK36_12">Voi aduce pe voi oameni, pe poporul Meu Israel şi ei te vor stăpâni pe tine, ţară, şi tu vei fi moştenirea lor şi nu-i vei mai lipsi de copiii lor".</span>
<span class="v-num v-13">13&nbsp;</span><span class="v EK36_13" data-id="EK36_13">Aşa zice Domnul Dumnezeu: "Pentru că se zice despre voi: "Tu eşti o rară care mănânci oameni şi lipseşti neamul tău de copiii săi",</span>
<span class="v-num v-14">14&nbsp;</span><span class="v EK36_14" data-id="EK36_14">De aceea nu vei mai mânca pe oameni şi pe poporul tău nu-l vei mai lipsi de copiii săi, zice Domnul Dumnezeu.</span>
<span class="v-num v-15">15&nbsp;</span><span class="v EK36_15" data-id="EK36_15">Şi nu vei mai auzi batjocuri de la popoare şi hulă de la neamuri nu vei mai purta pe obrazul tău; pe poporul tău de acum înainte nu-l vei mai lipsi de capii", zice Domnul Dumnezeu.</span>
<span class="v-num v-16">16&nbsp;</span><span class="v EK36_16" data-id="EK36_16">Fost-a cuvântul Domnului către mine şi mi-a zis:</span>
<span class="v-num v-17">17&nbsp;</span><span class="v EK36_17" data-id="EK36_17">"Fiul omului, când casa lui Israel trăia în ţara sa, au pângărit-o cu purtarea lor şi cu faptele lor; căile lor erau înaintea feţei Mele ca necurăţenia femeii în timpul regulei ei;</span>
<span class="v-num v-18">18&nbsp;</span><span class="v EK36_18" data-id="EK36_18">Eu am vărsat asupra lor mânia Mea pentru sângele pe care l-au vărsat în ţară şi pentru că au întinat-o cu idolii lor.</span>
<span class="v-num v-19">19&nbsp;</span><span class="v EK36_19" data-id="EK36_19">I-am risipit printre neamuri şi au fost împrăştiaţi prin ţările străine; după purtările lor şi după faptele lor i-am judecat.</span>
<span class="v-num v-20">20&nbsp;</span><span class="v EK36_20" data-id="EK36_20">Şi au mers la neamurile la care s-au dus şi au necinstit numele Meu cel sfânt, încât se zicea despre ei: "Acesta este poporul Domnului, care a ieşit din ţara sa".</span>
<span class="v-num v-21">21&nbsp;</span><span class="v EK36_21" data-id="EK36_21">Am luat aminte la numele Meu cel sfânt, pe care l-a necinstit casa lui Israel printre popoarele la care s-a dus.</span>
<span class="v-num v-22">22&nbsp;</span><span class="v EK36_22" data-id="EK36_22">Şi de aceea spune casei lui Israel: Aşa grăieşte Domnul Dumnezeu: Aceasta o fac nu pentru voi, casa lui Israel, ci pentru numele Meu cel sfânt pe care l-aţi necinstit voi printre neamurile la care aţi mers.</span>
<span class="v-num v-23">23&nbsp;</span><span class="v EK36_23" data-id="EK36_23">Voi sfinţi numele Meu cel mare care a fost necinstit la neamurile printre care l-aţi necinstit voi, şi vor şti neamurile că Eu sunt Domnul, zice Domnul Dumnezeu, când Mă voi sfinţi în voi, înaintea ochilor lor.</span>
<span class="v-num v-24">24&nbsp;</span><span class="v EK36_24" data-id="EK36_24">De aceea vă voi scoate dintre neamuri şi din toate ţările vă voi aduna şi vă voi aduce în pământul vostru.</span>
<span class="v-num v-25">25&nbsp;</span><span class="v EK36_25" data-id="EK36_25">Şi vă voi stropi cu apă curată şi vă veţi curăţi de toate întinăciunile voastre şi de toţi idolii voştri vă voi curăţi.</span>
<span class="v-num v-26">26&nbsp;</span><span class="v EK36_26" data-id="EK36_26">Vă voi da inimă nouă şi duh nou vă voi da; voi lua din trupul vostru inima cea de piatră şi vă voi da inimă de carne.</span>
<span class="v-num v-27">27&nbsp;</span><span class="v EK36_27" data-id="EK36_27">Pune-voi înăuntrul vostru Duhul Meu şi voi face ca să umblaţi după legile Mele şi să păziţi şi să urmaţi rânduielile Mele.</span>
<span class="v-num v-28">28&nbsp;</span><span class="v EK36_28" data-id="EK36_28">Veţi locui în ţara pe care am dat-o părinţilor voştri şi veţi fi poporul Meu şi Eu voi fi Dumnezeul vostru.</span>
<span class="v-num v-29">29&nbsp;</span><span class="v EK36_29" data-id="EK36_29">Vă voi scăpa de toate necurăţiile voastre şi voi chema pâinea şi o voi înmulţi şi nu vă voi lăsa să suferiţi de foame.</span>
<span class="v-num v-30">30&nbsp;</span><span class="v EK36_30" data-id="EK36_30">Voi înmulţi fructele în pom şi roadele în câmp, ca să nu mai suferiţi de acum înainte ocara neamurilor din pricina foametei.</span>
<span class="v-num v-31">31&nbsp;</span><span class="v EK36_31" data-id="EK36_31">Atunci vă veţi aduce aminte de purtările voastre cele rele şi de faptele voastre care n-au fost bune şi vă veţi scârbi de voi înşivă pentru nelegiuirile voastre şi pentru ticăloşiile voastre.</span>
<span class="v-num v-32">32&nbsp;</span><span class="v EK36_32" data-id="EK36_32">Ştiut să vă fie, că nu pentru voi, zice Domnul Dumnezeu, voi face aceasta. Roşiţi şi vă ruşinaţi de căile voastre, casa lui Israel!"</span>
<span class="v-num v-33">33&nbsp;</span><span class="v EK36_33" data-id="EK36_33">Aşa zice Domnul Dumnezeu: "În ziua aceea, când vă voi curăţi de toate fărădelegile voastre şi voi face să fie cetăţile locuite, când aşezările dărâmate vor fi iarăşi zidite,</span>
<span class="v-num v-34">34&nbsp;</span><span class="v EK36_34" data-id="EK36_34">Şi pământul cel pustiit, care în ochii oricărui trecător era o pustietate, va fi lucrat,</span>
<span class="v-num v-35">35&nbsp;</span><span class="v EK36_35" data-id="EK36_35">Atunci se va zice: "Acest pământ, altă dată pustiit, s-a făcut ca grădina Edenului şi cetăţile acestea pustiite şi dărâmate sunt iarăşi întărituri locuite".</span>
<span class="v-num v-36">36&nbsp;</span><span class="v EK36_36" data-id="EK36_36">Şi neamurile care vor rămâne împrejurul vostru, vor şti că Eu, Domnul, zidesc din nou cele ruinate şi sădesc cele pustiite. Eu, Domnul, am zis şi fac".</span>
<span class="v-num v-37">37&nbsp;</span><span class="v EK36_37" data-id="EK36_37">Aşa grăieşte Domnul Dumnezeu: "Iată încă şi pentru aceasta voi lăsa casa lui Israel să Mă caute; îi voi înmulţi pe oamenii săi ca pe o turmă.</span>
<span class="v-num v-38">38&nbsp;</span><span class="v EK36_38" data-id="EK36_38">Cum sunt de multe oile de jertfă în Ierusalim, în timpul sărbătorilor, aşa vor fi pline de oameni cetăţile pustiite, şi vor şti că Eu sunt Domnul".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EK35.html">&lt;</a>
<a class="home" href="index.html">=</a>
<a class="next" href="EK37.html">&gt;</a>
</div></div>
</body>
</html>