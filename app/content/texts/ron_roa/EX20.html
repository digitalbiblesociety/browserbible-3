<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEȘIREA A DOUA CARTE A LUI MOISE 20 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EX.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="EX.html">IEȘIREA A DOUA CARTE A LUI MOISE 20</a><a class="prev" href="EX19.html">&lt;</a>
<a class="home" href="index.html">=</a>
<a class="next" href="EX21.html">&gt;</a>
</div></div>
<div class="section chapter EX EX20 ron_roa ron " dir="ltr" lang="ro" data-id="EX20" data-nextid="EX21" data-previd="EX19">
<div class="c">20</div>
<div class="p">
<span class="v-num v-1">1&nbsp;</span><span class="v EX20_1" data-id="EX20_1">Grăit-a Domnul toate cuvintele acestea, zicând:</span>
<span class="v-num v-2">2&nbsp;</span><span class="v EX20_2" data-id="EX20_2">"Eu sunt Domnul, Dumnezeu tău, Cel ce te-a scos din ţara Egiptului, din casa robiei.</span>
<span class="v-num v-3">3&nbsp;</span><span class="v EX20_3" data-id="EX20_3">Să nu ai alţi dumnezei în afară de Mine.</span>
<span class="v-num v-4">4&nbsp;</span><span class="v EX20_4" data-id="EX20_4">Să nu-ţi faci chip cioplit , şi nici vreo asemănare cu ceva din câte sunt în cer, acolo sus, ori din câte sunt pe pământ, aicea jos, ori din câte sunt în apele de sub pământ .</span>
<span class="v-num v-5">5&nbsp;</span><span class="v EX20_5" data-id="EX20_5">Să nu te închini lor, şi nici să le slujeşti; că Eu, Domnul, Dumnezeul tău, Eu sunt un Dumnezeu gelos , Cel ce vina părinţilor o dă pe seama copiilor pân'la al treilea şi-al patrulea neam pentru cei ce Mă urăsc,</span>
<span class="v-num v-6">6&nbsp;</span><span class="v EX20_6" data-id="EX20_6">dar Mă milostivesc pân'la al miilea neam spre cei ce Mă iubesc şi-Mi păzesc poruncile.</span>
<span class="v-num v-7">7&nbsp;</span><span class="v EX20_7" data-id="EX20_7">Să nu iei numele Domnului, Dumnezeului tău, în deşert, că nu va lăsa Domnul nepedepsit pe cel ce ia în deşert numele Lui.</span>
<span class="v-num v-8">8&nbsp;</span><span class="v EX20_8" data-id="EX20_8">Adu-ţi aminte de ziua odihnei, ca s'o sfinţeşti.</span>
<span class="v-num v-9">9&nbsp;</span><span class="v EX20_9" data-id="EX20_9">Şase zile să lucrezi; în ele fă-ţi toate treburile,</span>
<span class="v-num v-10">10&nbsp;</span><span class="v EX20_10" data-id="EX20_10">dar ziua a şaptea este odihna Domnului, Dumnezeului tău; în ea să nu faci nici o muncă, nici tu, nici fiul tău, nici fiica ta, nici sluga ta, nici slujnica ta, nici boul tău, nici asinul tău, nici orice dobitoc al tău, nici străinul ce poposeşte la tine,</span>
<span class="v-num v-11">11&nbsp;</span><span class="v EX20_11" data-id="EX20_11">fiindcă'n şase zile a făcut Domnul cerul şi pământul, marea şi toate cele ce sunt într'însele, iar în ziua a şaptea S'a odihnit. De aceea a binecuvântat Dumnezeu ziua a şaptea şi a sfinţit-o.</span>
<span class="v-num v-12">12&nbsp;</span><span class="v EX20_12" data-id="EX20_12">Cinsteşte pe tatăl tău şi pe mama ta, ca să-ţi fie ţie bine şi să trăieşti ani mulţi pe pământul pe care Domnul Dumnezeu ţi-l va da .</span>
<span class="v-num v-13">13&nbsp;</span><span class="v EX20_13" data-id="EX20_13">Să nu ucizi.</span>
<span class="v-num v-14">14&nbsp;</span><span class="v EX20_14" data-id="EX20_14">Să nu te desfrânezi .</span>
<span class="v-num v-15">15&nbsp;</span><span class="v EX20_15" data-id="EX20_15">Să nu furi.</span>
<span class="v-num v-16">16&nbsp;</span><span class="v EX20_16" data-id="EX20_16">Să nu mărturiseşti strâmb împotriva aproapelui tău.</span>
<span class="v-num v-17">17&nbsp;</span><span class="v EX20_17" data-id="EX20_17">Să nu râvneşti la casa aproapelui tău; să nu râvneşti la femeia aproapelui tău, nici la ogorul lui, nici la sluga lui, nici la slujnica lui, nici la boul său, nici la asinul său şi la nici unul din dobitoacele lui şi la nimic din câte sunt ale aproapelui tău".</span>
<span class="v-num v-18">18&nbsp;</span><span class="v EX20_18" data-id="EX20_18">Şi tot poporul vedea fulgerele şi tunetele şi sunetul de trâmbiţă şi muntele fumegând: cuprins fiind de spaimă, poporul întreg se ţinea departe.</span>
<span class="v-num v-19">19&nbsp;</span><span class="v EX20_19" data-id="EX20_19">Şi au zis către Moise: "Vorbeşte-ne tu, dar Dumnezeu să nu vorbească spre noi, ca nu cumva să murim".</span>
<span class="v-num v-20">20&nbsp;</span><span class="v EX20_20" data-id="EX20_20">Iar Moise le-a zis: "Îndrăzniţi, că iată de ce-a venit Dumnezeu la voi: ca să vă pună la'ncercare, ca să fie frica Lui întru voi pentru ca voi să nu păcătuiţi".</span>
<span class="v-num v-21">21&nbsp;</span><span class="v EX20_21" data-id="EX20_21">Şi a stat poporul departe, iar Moise a intrat în întunericul unde era Dumnezeu.</span>
<span class="v-num v-22">22&nbsp;</span><span class="v EX20_22" data-id="EX20_22">Şi a zis Domnul către Moise: "Iată ce să-i vorbeşti casei lui Iacob şi iată ce să le vesteşti fiilor lui Israel: - Voi înşivă aţi văzut că din cer am grăit cu voi.</span>
<span class="v-num v-23">23&nbsp;</span><span class="v EX20_23" data-id="EX20_23">Să nu vă faceţi dumnezei de argint, şi nici dumnezei de aur să nu vă faceţi.</span>
<span class="v-num v-24">24&nbsp;</span><span class="v EX20_24" data-id="EX20_24">Mie să-Mi faceţi jertfelnic de pământ; pe el să vă puneţi arderile-de-tot, jertfele pentru mântuire, oile şi viţeii, în tot locul unde Eu voi face să fie numit numele Meu: acolo voi veni la tine şi te voi binecuvânta .</span>
<span class="v-num v-25">25&nbsp;</span><span class="v EX20_25" data-id="EX20_25">Iar de-Mi vei face jertfelnic de piatră, să nu-l zideşti din pietre cioplite, fiindcă ţi-ai pus tu dalta pe ele şi ele s'au pângărit.</span>
<span class="v-num v-26">26&nbsp;</span><span class="v EX20_26" data-id="EX20_26">Iar la jertfelnicul Meu să nu te urci pe trepte, ca nu cumva acolo, pe ele, să ţi se descopere goliciunea" .</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EX19.html">&lt;</a>
<a class="home" href="index.html">=</a>
<a class="next" href="EX21.html">&gt;</a>
</div></div>
</body>
</html>