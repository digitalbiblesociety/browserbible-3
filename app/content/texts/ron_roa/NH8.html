<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI NEEMIA - A DOUA CARTE A LUI EZDRA 8 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="NH.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="NH.html">CARTEA LUI NEEMIA - A DOUA CARTE A LUI EZDRA 8</a><a class="prev" href="NH7.html">&lt;</a>
<a class="home" href="index.html">=</a>
<a class="next" href="NH9.html">&gt;</a>
</div></div>
<div class="section chapter NH NH8 ron_roa ron " dir="ltr" lang="ro" data-id="NH8" data-nextid="NH9" data-previd="NH7">
<div class="c">8</div>
<div class="p">
<span class="v-num v-1">1&nbsp;</span><span class="v NH8_1" data-id="NH8_1">Iar când a sosit luna a şaptea , fiii lui Israel se aflau aşezaţi în cetăţile lor. Atunci întregul popor s'a adunat, ca un singur om, în piaţa de dinaintea Porţii Apei şi i-au cerut lui Ezdra cărturarul să aducă acolo Cartea legii lui Moise, cea pe care Domnul i-a poruncit-o lui Israel.</span>
<span class="v-num v-2">2&nbsp;</span><span class="v NH8_2" data-id="NH8_2">Şi atunci, în prima zi a lunii a şaptea, preotul Ezdra a adus legea în faţa adunării - a bărbaţilor, a femeilor şi a tuturor care aveau pricepere s'o asculte.</span>
<span class="v-num v-3">3&nbsp;</span><span class="v NH8_3" data-id="NH8_3">Şi a citit din ea, de la răsăritul soarelui până la amiază, în faţa bărbaţilor şi a femeilor; iar aceia înţelegeau, şi auzul întregului popor era îndreptat spre Cartea legii.</span>
<span class="v-num v-4">4&nbsp;</span><span class="v NH8_4" data-id="NH8_4">Ezdra cărturarul stătea în picioare pe o podină de lemn, iar alături de el stăteau, de-a dreapta, Matitia, Şema, Anaia, Urie, Hilchia şi Maaseia, iar de-a stânga, Pedaia, Misael, Malchia, Haşum, Haşbadana, Zaharia şi Meşulam.</span>
<span class="v-num v-5">5&nbsp;</span><span class="v NH8_5" data-id="NH8_5">Ezdra a deschis Cartea în faţa întregului popor, căci el se afla mai sus decât poporul; şi a fost că atunci când a deschis-o, tot poporul a stat în picioare .</span>
<span class="v-num v-6">6&nbsp;</span><span class="v NH8_6" data-id="NH8_6">Ezdra L-a binecuvântat pe Domnul, Dumnezeul-Cel-Mare, iar întregul popor, ridicându-şi mâinile, a zis: "Amin!"; şi, plecându-se, I s'a închinat Domnului cu faţa la pământ.</span>
<span class="v-num v-7">7&nbsp;</span><span class="v NH8_7" data-id="NH8_7">Apoi Iosua, Bani, Şerebia, Iamin, Acub, Şabetai, Hodia, Maaseia, Chelita, Azaria, Iozabad, Hanan, Pelaia şi leviţii îi tâlcuiau poporului legea, în timp ce poporul stătea la locul său.</span>
<span class="v-num v-8">8&nbsp;</span><span class="v NH8_8" data-id="NH8_8">Ei citeau din Cartea legii lui Dumnezeu, iar Ezdra învăţa şi tâlcuia cu limpezime cunoaşterea Domnului; iar poporul înţelegea ceea ce se citea.</span>
<span class="v-num v-9">9&nbsp;</span><span class="v NH8_9" data-id="NH8_9">Atunci Neemia şi Ezdra, preotul şi cărturarul, şi leviţii şi cei care-i învăţau pe poporeni au zis către întregul popor: "Zi sfântă Îi este astăzi Domnului, Dumnezeului nostru; nu vă întristaţi, nu plângeţi!" Căci tot poporul plângea când auzea cuvintele legii.</span>
<span class="v-num v-10">10&nbsp;</span><span class="v NH8_10" data-id="NH8_10">Şi le-au zis: "Mergeţi şi mâncaţi grăsimi şi beţi băuturi dulci şi trimiteţi porţii celor ce nu au; căci ziua aceasta sfântă Îi este Domnului nostru; nu fiţi trişti, căci ea este tăria voastră .</span>
<span class="v-num v-11">11&nbsp;</span><span class="v NH8_11" data-id="NH8_11">Iar leviţii linişteau întregul popor, zicând: "Tăceţi şi nu vă mâhniţi, căci zi sfântă este aceasta".</span>
<span class="v-num v-12">12&nbsp;</span><span class="v NH8_12" data-id="NH8_12">Şi s'a dus tot poporul să mănânce şi să bea şi să trimită porţii celor ce nu aveau şi să facă veselie mare, căci înţelegeau cuvintele ce li se arătau.</span>
<span class="v-num v-13">13&nbsp;</span><span class="v NH8_13" data-id="NH8_13">Iar a doua zi, capii de familie cu tot poporul, precum şi preoţii şi leviţii, s'au adunat la Ezdra cărturarul, pentru ca acesta să le facă cunoscute toate cuvintele legii.</span>
<span class="v-num v-14">14&nbsp;</span><span class="v NH8_14" data-id="NH8_14">Şi au aflat că în legea pe care Domnul i-o poruncise lui Moise este scris ca în timpul sărbătorilor din luna a şaptea fiii lui Israel trebuie să locuiască în corturi,</span>
<span class="v-num v-15">15&nbsp;</span><span class="v NH8_15" data-id="NH8_15">iar faptul acesta să fie vestit prin trâmbiţă în toate cetăţile lor şi în Ierusalim. Şi a zis Ezdra: "Ieşiţi la munte şi aduceţi crengi de măslin şi de chiparos şi de mirt şi de finic, precum şi tufari, şi să facem corturi, aşa cum este scris".</span>
<span class="v-num v-16">16&nbsp;</span><span class="v NH8_16" data-id="NH8_16">Atunci poporul a ieşit şi le-a adus şi şi-au făcut corturi, fiecare pe acoperişul casei sale sau în curţile sale şi în curţile templului lui Dumnezeu şi pe uliţele cetăţii până la poarta Efraim.</span>
<span class="v-num v-17">17&nbsp;</span><span class="v NH8_17" data-id="NH8_17">Şi toată adunarea care se întorsese din robie a făcut corturi şi s'a aşezat în ele; că din zilele lui Iosua, fiul lui Navi, şi până'n ziua aceea, fiii lui Israel nu mai făcuseră aşa. Şi s'a făcut veselie mare foarte.</span>
<span class="v-num v-18">18&nbsp;</span><span class="v NH8_18" data-id="NH8_18">Şi pe durata tuturor acestor zile, de la cea dintâi pân'la cea din urmă, s'a citit din Cartea legii lui Dumnezeu; şi au prăznuit timp de şapte zile, iar în cea de a opta au încheiat, după rânduială.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="NH7.html">&lt;</a>
<a class="home" href="index.html">=</a>
<a class="next" href="NH9.html">&gt;</a>
</div></div>
</body>
</html>