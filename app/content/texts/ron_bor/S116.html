<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNTÂI A REGILOR 16 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="S1.html">Biblia Ortodoxă Română Sinodală (2006)</a><a class="location" href="S1.html">CARTEA ÎNTÂI A REGILOR 16</a><a class="prev" href="S115.html">&lt;</a>
<a class="home" href="index.html">=</a>
<a class="next" href="S117.html">&gt;</a>
</div></div>
<div class="section chapter S1 S116 ron_bor ron " dir="ltr" lang="ro" data-id="S116" data-nextid="S117" data-previd="S115">
<div class="c">16</div>
<div class="p">
<span class="v-num v-1">1&nbsp;</span><span class="v S116_1" data-id="S116_1">Domnul a zis către Samuel: "Până când te vei tângui tu pentru Saul, pe care l-am lepădat, ca să nu mai fie rege peste Israel? Umple cornul tău cu mir şi du-te, că te trimit la Iesei Betleemitul, căci dintre fiii lui Mi-am ales rege".</span>
<span class="v-num v-2">2&nbsp;</span><span class="v S116_2" data-id="S116_2">Samuel a zis: "Cum să mă duc? Va auzi Saul şi mă va ucide". Iar Domnul a zis: "Ia cu tine o juncă din cireadă şi zi: Am venit să aduc jertfă Domnului.</span>
<span class="v-num v-3">3&nbsp;</span><span class="v S116_3" data-id="S116_3">Şi cheamă pe Iesei şi pe fiii lui la jertfă, şi Eu îţi voi arăta ce să faci şi-Mi vei unge pe acela pe care îţi voi spune Eu".</span>
<span class="v-num v-4">4&nbsp;</span><span class="v S116_4" data-id="S116_4">Şi a făcut Samuel aşa, cum i-a spus Domnul. Şi când a sosit el la Betleem, bătrânii poporului, tremurând, i-au ieşit în întâmpinare şi au zis: "Cu pace este venirea ta, văzătorule?"</span>
<span class="v-num v-5">5&nbsp;</span><span class="v S116_5" data-id="S116_5">Iar el a răspuns: "Cu pace. Am venit să aduc jertfă Domnului; sfinţiţi-vă şi veniţi cu mine să aducem jertfă!" Şi a sfinţit pe Iesei şi pe fiii lui şi i-a chemat la jertfă.</span>
<span class="v-num v-6">6&nbsp;</span><span class="v S116_6" data-id="S116_6">Iar după ce au venit ei, văzând el pe Eliab, a zis: "De bună seamă, acesta este înaintea Domnului unsul Lui".</span>
<span class="v-num v-7">7&nbsp;</span><span class="v S116_7" data-id="S116_7">Dar Domnul a zis către Samuel: "Nu te uita la înfăţişarea lui şi la înălţimea staturii lui; Eu nu Mă uit ca omul; căci omul se uită la faţă, iar Domnul se uită la inimă".</span>
<span class="v-num v-8">8&nbsp;</span><span class="v S116_8" data-id="S116_8">Apoi a chemat Iesei pe Aminadab şi l-a dus la Samuel, iar Samuel a zis: "Nici pe acesta nu l-a ales Domnul".</span>
<span class="v-num v-9">9&nbsp;</span><span class="v S116_9" data-id="S116_9">După aceea a adus Iesei pe Şama, şi Samuel a zis: "Nici pe acesta nu l-a ales Domnul".</span>
<span class="v-num v-10">10&nbsp;</span><span class="v S116_10" data-id="S116_10">Şi aşa a adus Iesei pe şapte din fiii săi, dar Samuel a zis către Iesei: "Pe nici unul din aceştia nu l-a ales Domnul!"</span>
<span class="v-num v-11">11&nbsp;</span><span class="v S116_11" data-id="S116_11">După aceea a zis Samuel către Iesei: "Oare toţi fiii tăi sunt aici?" Iar Iesei a răspuns: "Mai am unul mai mic. Acela paşte oile". A zis Samuel: "Trimite să-l aducă, pentru că nu vom şedea să prânzim până nu vine acela".</span>
<span class="v-num v-12">12&nbsp;</span><span class="v S116_12" data-id="S116_12">Şi a trimis Iesei şi l-au adus. Acela era bălan, cu ochi frumoşi şi plăcut la faţă. Atunci Domnul a zis: "Scoală de-l unge, căci acesta este!"</span>
<span class="v-num v-13">13&nbsp;</span><span class="v S116_13" data-id="S116_13">Şi a luat Samuel cornul cu mir şi l-a uns în mijlocul fraţilor lui, şi a odihnit Duhul Domnului asupra lui David din ziua aceea şi după aceea. Iar Samuel s-a sculat şi a plecat la Rama.</span>
<span class="v-num v-14">14&nbsp;</span><span class="v S116_14" data-id="S116_14">Atunci s-a depărtat de la Saul Duhul Domnului şi-l tulbura un duh rău, trimis de Domnul.</span>
<span class="v-num v-15">15&nbsp;</span><span class="v S116_15" data-id="S116_15">Şi au zis slugile lui Saul: "Iată un duh rău trimis de Domnul te tulbură.</span>
<span class="v-num v-16">16&nbsp;</span><span class="v S116_16" data-id="S116_16">Să poruncească dar domnul nostru slugilor sale care sunt înaintea ta şi să caute un om iscusit lâ cântarea din harpă, şi când va veni asupra ta duhul cel rău trimis de la Dumnezeu, atunci acela, cântând cu mâna sa, te va linişti".</span>
<span class="v-num v-17">17&nbsp;</span><span class="v S116_17" data-id="S116_17">Şi a răspuns Saul slugilor sale: "Căutaţi-mi un om care cântă bine şi mi-l aduceţi".</span>
<span class="v-num v-18">18&nbsp;</span><span class="v S116_18" data-id="S116_18">Atunci unul din slujitorii lui a zis: "Iată eu am văzut la Iesei Betleemitul un fiu care ştie să cânte, om voinic şi războinic, priceput la vorbă şi bărbat chipeş şi Domnul este cu el".</span>
<span class="v-num v-19">19&nbsp;</span><span class="v S116_19" data-id="S116_19">A trimis deci Saul vestitori la Iesei şi i-a spus: "Trimite la mine pe David, fiul tău cel de la turmă".</span>
<span class="v-num v-20">20&nbsp;</span><span class="v S116_20" data-id="S116_20">Şi a luat Iesei un asin încărcat cu pâine şi un burduf cu vin şi un ied şi le-a trimis cu David, fiul său, la Saul.</span>
<span class="v-num v-21">21&nbsp;</span><span class="v S116_21" data-id="S116_21">Şi a venit David la Saul, s-a înfăţişat înaintea lui şi a plăcut acestuia foarte mult şi l-a făcut purtătorul său de arme.</span>
<span class="v-num v-22">22&nbsp;</span><span class="v S116_22" data-id="S116_22">După aceea a trimis Saul să i se spună lui Iesei: "Lasă pe David să slujească la mine, că a aflat el bunăvoinţă în ochii mei! "</span>
<span class="v-num v-23">23&nbsp;</span><span class="v S116_23" data-id="S116_23">Iar când duhul cel trimis de Dumnezeu era peste Saul, David, luând harpa, cânta şi lui Saul îi era mai uşor şi mai bine şi duhul cel rău se depărta de el.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="S115.html">&lt;</a>
<a class="home" href="index.html">=</a>
<a class="next" href="S117.html">&gt;</a>
</div></div>
</body>
</html>