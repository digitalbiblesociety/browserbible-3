<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>PSALMII 9 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="PS.html">Biblia Ortodoxă Română Sinodală (2006)</a><a class="location" href="PS.html">PSALMII 9</a><a class="prev" href="PS8.html">&lt;</a>
<a class="home" href="index.html">=</a>
<a class="next" href="PS10.html">&gt;</a>
</div></div>
<div class="section chapter PS PS9 ron_bor ron " dir="ltr" lang="ro" data-id="PS9" data-nextid="PS10" data-previd="PS8">
<div class="c">Psalmul 9</div>
<div class="p">
<span class="v-num v-1">1&nbsp;</span><span class="v PS9_1" data-id="PS9_1">Lăuda-Te-voi, Doamne, din toată inima mea, spune-voi toate minunile Tale.</span>
<span class="v-num v-2">2&nbsp;</span><span class="v PS9_2" data-id="PS9_2">Veseli-mă-voi şi mă voi bucura de Tine; cânta-voi numele Tău, Preaînalte.</span>
<span class="v-num v-3">3&nbsp;</span><span class="v PS9_3" data-id="PS9_3">Când se vor întoarce vrăjmaşii mei înapoi, slăbi-vor şi vor pieri de la faţa Ta!</span>
<span class="v-num v-4">4&nbsp;</span><span class="v PS9_4" data-id="PS9_4">Că ai făcut judecata mea şi dreptatea mea; şezut-ai pe scaun, Cel ce judeci cu dreptate.</span>
<span class="v-num v-5">5&nbsp;</span><span class="v PS9_5" data-id="PS9_5">Certat-ai neamurile şi au pierit nelegiuiţii; stins-ai numele lor în veac şi în veacul veacului.</span>
<span class="v-num v-6">6&nbsp;</span><span class="v PS9_6" data-id="PS9_6">Vrăjmaşului i-au lipsit de tot săbiile şi cetăţile i le-ai sfărâmat; pierit-a pomenirea lor în sunet.</span>
<span class="v-num v-7">7&nbsp;</span><span class="v PS9_7" data-id="PS9_7">Iar Domnul rămâne în veac; gătit-a scaunul Lui de judecată</span>
<span class="v-num v-8">8&nbsp;</span><span class="v PS9_8" data-id="PS9_8">Şi El va judeca lumea; cu dreptate va judeca popoarele.</span>
<span class="v-num v-9">9&nbsp;</span><span class="v PS9_9" data-id="PS9_9">Şi a fost Domnul scăpare săracului, ajutor la vreme potrivită în necazuri.</span>
<span class="v-num v-10">10&nbsp;</span><span class="v PS9_10" data-id="PS9_10">Să nădăjduiască în Tine cei ce cunosc numele Tău, că n-ai părăsit pe cei ce Te caută pe Tine, Doamne!</span>
<span class="v-num v-11">11&nbsp;</span><span class="v PS9_11" data-id="PS9_11">Cântaţi Domnului, Celui ce locuieşte în Sion, vestiţi între neamuri faptele Lui.</span>
<span class="v-num v-12">12&nbsp;</span><span class="v PS9_12" data-id="PS9_12">Că Cel ce răzbună sângele lor şi-a adus aminte. N-a uitat strigătul săracilor.</span>
<span class="v-num v-13">13&nbsp;</span><span class="v PS9_13" data-id="PS9_13">Miluieşte-mă, Doamne! Vezi smerenia mea, de către vrăjmaşii mei, Cel ce mă înalţi din porţile morţii,</span>
<span class="v-num v-14">14&nbsp;</span><span class="v PS9_14" data-id="PS9_14">Ca să vestesc toate laudele Tale, în porţile fiicei Sionului; veseli-mă-voi de mântuirea Ta!</span>
<span class="v-num v-15">15&nbsp;</span><span class="v PS9_15" data-id="PS9_15">Căzut-au neamurile în groapa pe care au făcut-o; în cursa aceasta, pe care au ascuns-o, s-a prins piciorul lor.</span>
<span class="v-num v-16">16&nbsp;</span><span class="v PS9_16" data-id="PS9_16">Se cunoaşte Domnul când face judecată! Întru faptele mâinilor lui s-a prins păcătosul.</span>
<span class="v-num v-17">17&nbsp;</span><span class="v PS9_17" data-id="PS9_17">Să se întoarcă păcătoşii în iad; toate neamurile care uită pe Dumnezeu.</span>
<span class="v-num v-18">18&nbsp;</span><span class="v PS9_18" data-id="PS9_18">Că nu până în sfârşit va fi uitat săracul, iar răbdarea săracilor în veac nu va pieri.</span>
<span class="v-num v-19">19&nbsp;</span><span class="v PS9_19" data-id="PS9_19">Scoală-Te, Doamne, să nu se întărească omul; să fie judecate neamurile înaintea Ta!</span>
<span class="v-num v-20">20&nbsp;</span><span class="v PS9_20" data-id="PS9_20">Pune, Doamne, legiuitor peste ele, ca să cunoască neamurile că oameni sunt.</span>
<span class="v-num v-21">21&nbsp;</span><span class="v PS9_21" data-id="PS9_21">Pentru ce, Doamne, stai departe? Pentru ce treci cu vederea la vreme de necaz?</span>
<span class="v-num v-22">22&nbsp;</span><span class="v PS9_22" data-id="PS9_22">Când se mândreşte necredinciosul, se aprinde săracul; se prind în sfaturile pe care le gândesc.</span>
<span class="v-num v-23">23&nbsp;</span><span class="v PS9_23" data-id="PS9_23">Că se laudă păcătosul cu poftele sufletului lui, iar cel ce face strâmbătate, pe sine se binecuvintează.</span>
<span class="v-num v-24">24&nbsp;</span><span class="v PS9_24" data-id="PS9_24">Întărâtat-a cel păcătos pe Domnul, după mulţimea mâniei lui; nu-L va căuta; nu este Dumnezeu înaintea lui.</span>
<span class="v-num v-25">25&nbsp;</span><span class="v PS9_25" data-id="PS9_25">Spurcate sunt căile lui în toată vremea; lepădate sunt judecăţile Tale de la faţa lui, peste toţi vrăjmaşii lui va stăpâni.</span>
<span class="v-num v-26">26&nbsp;</span><span class="v PS9_26" data-id="PS9_26">Că a zis întru inima sa: Nu mă voi clinti din neam în neam, rău nu-mi va fi.</span>
<span class="v-num v-27">27&nbsp;</span><span class="v PS9_27" data-id="PS9_27">Gura lui e plină de blestem, de amărăciune şi de vicleşug; sub limba lui osteneală şi durere.</span>
<span class="v-num v-28">28&nbsp;</span><span class="v PS9_28" data-id="PS9_28">Stă la pândă în ascuns cu cei bogaţi ca să ucidă pe cel nevinovat; ochii lui spre cel sărac privesc.</span>
<span class="v-num v-29">29&nbsp;</span><span class="v PS9_29" data-id="PS9_29">Pândeşte din ascunziş, ca leul din culcuşul său; pândeşte ca să apuce pe sărac, pândeşte pe sărac ca să-l tragă la el.</span>
<span class="v-num v-30">30&nbsp;</span><span class="v PS9_30" data-id="PS9_30">În lanţul lui îl va smeri; se va pleca şi va cădea asupra lui, când va stăpâni pe cei săraci.</span>
<span class="v-num v-31">31&nbsp;</span><span class="v PS9_31" data-id="PS9_31">Că a zis în inima lui: "Uitat-a Dumnezeu! Întors-a faţa Lui, ca să nu vadă până în sfârşit!"</span>
<span class="v-num v-32">32&nbsp;</span><span class="v PS9_32" data-id="PS9_32">Scoală-Te, Doamne, Dumnezeul meu, înalţă-se mâna Ta, nu uita pe săracii Tăi până în sfârşit!</span>
<span class="v-num v-33">33&nbsp;</span><span class="v PS9_33" data-id="PS9_33">Pentru ce a mâniat necredinciosul pe Dumnezeu? Că a zis în inima lui: Domnul nu va cerceta!</span>
<span class="v-num v-34">34&nbsp;</span><span class="v PS9_34" data-id="PS9_34">Vezi, pentru că Tu priveşti la necazuri şi la durere, ca să le iei în mâinile Tale; căci în Tine se încrede săracul, iar orfanului Tu i-ai fost ajutor.</span>
<span class="v-num v-35">35&nbsp;</span><span class="v PS9_35" data-id="PS9_35">Zdrobeşte braţul celui păcătos şi rău, păcatul lui va fi căutat şi nu se va afla.</span>
<span class="v-num v-36">36&nbsp;</span><span class="v PS9_36" data-id="PS9_36">Împărăţi-va Domnul în veac şi în veacul veacului! Pieriţi neamuri din pământul Lui.</span>
<span class="v-num v-37">37&nbsp;</span><span class="v PS9_37" data-id="PS9_37">Dorinţa săracilor a auzit-o Domnul; la râvna inimii lor a luat aminte urechea Ta.</span>
<span class="v-num v-38">38&nbsp;</span><span class="v PS9_38" data-id="PS9_38">Judecă pe sărac şi pe smerit, ca să nu se mai mândrească omul pe pământ.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="PS8.html">&lt;</a>
<a class="home" href="index.html">=</a>
<a class="next" href="PS10.html">&gt;</a>
</div></div>
</body>
</html>