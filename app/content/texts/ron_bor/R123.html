<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNTÂI PARALIPOMENA (SAU CARTEA ÎNTÂI A CRONICILOR) 23 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="R1.html">Biblia Ortodoxă Română Sinodală (2006)</a><a class="location" href="R1.html">CARTEA ÎNTÂI PARALIPOMENA (SAU CARTEA ÎNTÂI A CRONICILOR) 23</a><a class="prev" href="R122.html">&lt;</a>
<a class="home" href="index.html">=</a>
<a class="next" href="R124.html">&gt;</a>
</div></div>
<div class="section chapter R1 R123 ron_bor ron " dir="ltr" lang="ron" data-id="R123" data-nextid="R124" data-previd="R122">
<div class="c">23</div>
<div class="p">
<span class="v-num v-1">1&nbsp;</span><span class="v R123_1" data-id="R123_1">Îmbătrânind David şi săturându-se de viaţă, a făcut rege peste Israel pe fiul său Solomon.</span>
<span class="v-num v-2">2&nbsp;</span><span class="v R123_2" data-id="R123_2">A adunat pe toate căpeteniile lui Israel şi pe preoţi şi pe leviţi.</span>
<span class="v-num v-3">3&nbsp;</span><span class="v R123_3" data-id="R123_3">Şi au fost număraţi leviţii, de la treizeci de ani în sus şi s-a aflat numărul lor, număraţi pe cap, treizeci şi opt de mii de bărbaţi.</span>
<span class="v-num v-4">4&nbsp;</span><span class="v R123_4" data-id="R123_4">Dintre ei au fost rânduiţi pentru lucru în templul Domnului douăzeci şi patru de mii; şase mii să fie scriitori şi judecători,</span>
<span class="v-num v-5">5&nbsp;</span><span class="v R123_5" data-id="R123_5">Patru mii să fie portari şi patru mii să laude pe Domnul cu instrumentele muzicale pe care el le făcuse pentru aceasta.</span>
<span class="v-num v-6">6&nbsp;</span><span class="v R123_6" data-id="R123_6">Şi i-a împărţit David în cete, care să facă de rând, după fiii lui Levi: Gherşon, Cahat şi Merari.</span>
<span class="v-num v-7">7&nbsp;</span><span class="v R123_7" data-id="R123_7">Din Gherşoniţi erau Laedan şi Şimei.</span>
<span class="v-num v-8">8&nbsp;</span><span class="v R123_8" data-id="R123_8">Fiii lui Laedan au fost trei: Iehiel, căpetenie, Zetam şi Ioil.</span>
<span class="v-num v-9">9&nbsp;</span><span class="v R123_9" data-id="R123_9">Fiii lui Şimei au fost trei: Şelomit, Haziel şi Haran. Aceştia sunt căpeteniile familiilor lui Laedan.</span>
<span class="v-num v-10">10&nbsp;</span><span class="v R123_10" data-id="R123_10">Tot fii ai lui Şimei au mai fost: Iahat, Ziza, Ieuş şi Beraia. Aceşti patru sunt tot fii ai lui Şimei.</span>
<span class="v-num v-11">11&nbsp;</span><span class="v R123_11" data-id="R123_11">Iahat a fost căpetenie; Ziza era al doilea; Ieuş şi Beraia au avut puţini copii şi de aceea ei au fost socotiţi la un loc la casa tatălui lor.</span>
<span class="v-num v-12">12&nbsp;</span><span class="v R123_12" data-id="R123_12">Fiii lui Cahat au fost patru: Amram, Iţhar, Hebron şi Uziel.</span>
<span class="v-num v-13">13&nbsp;</span><span class="v R123_13" data-id="R123_13">Fiii lui Amram au fost: Aaron şi Moise. Aaron a fost ales ca să fie sfinţit pentru Sfânta Sfintelor, el şi fiii lui pe veci, pentru a săvârşi tămâierea înaintea feţei Domnului, ca să-I slujească Lui şi să binecuvânteze numele Lui în veci.</span>
<span class="v-num v-14">14&nbsp;</span><span class="v R123_14" data-id="R123_14">Iar Moise, omul lui Dumnezeu şi fiii lui au fost număraţi la tribul lui Levi.</span>
<span class="v-num v-15">15&nbsp;</span><span class="v R123_15" data-id="R123_15">Fiii lui Moise au fost: Gherşom şi Eliezer.</span>
<span class="v-num v-16">16&nbsp;</span><span class="v R123_16" data-id="R123_16">Fiul lui Gherşom a fost Şebuel, căpetenia.</span>
<span class="v-num v-17">17&nbsp;</span><span class="v R123_17" data-id="R123_17">Fiul lui Eliezer a fost: Rehabia, căpetenia. Eliezer n-a mai avut alţi copii. Rehabia însă a avut foarte mulţi copii.</span>
<span class="v-num v-18">18&nbsp;</span><span class="v R123_18" data-id="R123_18">Fiul lui Iţhar a fost Şelomit, căpetenia.</span>
<span class="v-num v-19">19&nbsp;</span><span class="v R123_19" data-id="R123_19">Fiii lui Hebron au fost: întâiul Ieria, al doilea Amaria, al treilea Iahaziel şi al patrulea Iecameam.</span>
<span class="v-num v-20">20&nbsp;</span><span class="v R123_20" data-id="R123_20">Fiii lui Uziel au fost: întâiul Mica şi al doilea Işia.</span>
<span class="v-num v-21">21&nbsp;</span><span class="v R123_21" data-id="R123_21">Fiii lui Merari au fost: Mahli şi Muşi; fiii lui Mahli au fost: Eleazar şi Chiş.</span>
<span class="v-num v-22">22&nbsp;</span><span class="v R123_22" data-id="R123_22">Eleazar însă a murit şi n-a avut feciori, ci numai fete şi le-au luat de soţii fiii lui Chiş, verii lor.</span>
<span class="v-num v-23">23&nbsp;</span><span class="v R123_23" data-id="R123_23">Fiii lui Muşi au fost trei: Mahli, Eder şi Ieremot.</span>
<span class="v-num v-24">24&nbsp;</span><span class="v R123_24" data-id="R123_24">Aceştia sunt fiii lui Levi, după casele părinţilor lor, adică a capilor de familie, după numărătoarea lor pe nume şi pe capete, care făceau slujbă la templul Domnului de la douăzeci de ani în sus.</span>
<span class="v-num v-25">25&nbsp;</span><span class="v R123_25" data-id="R123_25">Căci David a zis: "Domnul Dumnezeul lui Israel a dat linişte poporului Său şi l-a aşezat în Ierusalim pe veci,</span>
<span class="v-num v-26">26&nbsp;</span><span class="v R123_26" data-id="R123_26">Şi leviţii nu vor mai duce cortul şi tot felul de lucruri ale lui pentru slujbele din el".</span>
<span class="v-num v-27">27&nbsp;</span><span class="v R123_27" data-id="R123_27">De aceea, după cele din urmă porunci ale lui David, au fost număraţi leviţii de la douăzeci de ani în sus,</span>
<span class="v-num v-28">28&nbsp;</span><span class="v R123_28" data-id="R123_28">Ca să fie pe lângă fiii lui Aaron, pentru a sluji la templul Domnului, în curte şi în camerele din jur, pentru curăţirea a tot ceea ce este sfânt şi pentru săvârşirea slujbelor în templul lui Dumnezeu,</span>
<span class="v-num v-29">29&nbsp;</span><span class="v R123_29" data-id="R123_29">Pentru a îngriji de pâinile punerii înainte, de făina de grâu pentru prinosul de pâine şi azime, pentru cele de copt, de fript şi de toată măsura şi cântarul,</span>
<span class="v-num v-30">30&nbsp;</span><span class="v R123_30" data-id="R123_30">Şi pentru a sta dimineaţa şi seara să laude şi să slăvească pe Domnul,</span>
<span class="v-num v-31">31&nbsp;</span><span class="v R123_31" data-id="R123_31">Şi la toate arderile de tot aduse Domnului sâmbăta, la lună nouă şi la sărbători, după număr, cum este scris pentru ele, să fie totdeauna înaintea Domnului,</span>
<span class="v-num v-32">32&nbsp;</span><span class="v R123_32" data-id="R123_32">Şi ca să păzească chivotul legii şi locaşul sfânt şi pe fiii lui Aaron, fraţii lor, la slujbele din templul Domnului.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="R122.html">&lt;</a>
<a class="home" href="index.html">=</a>
<a class="next" href="R124.html">&gt;</a>
</div></div>
</body>
</html>