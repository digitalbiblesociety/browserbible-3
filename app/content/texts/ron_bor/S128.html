<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNTÂI A REGILOR 28 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="S1.html">Biblia Ortodoxă Română Sinodală (2006)</a><a class="location" href="S1.html">CARTEA ÎNTÂI A REGILOR 28</a><a class="prev" href="S127.html">&lt;</a>
<a class="home" href="index.html">=</a>
<a class="next" href="S129.html">&gt;</a>
</div></div>
<div class="section chapter S1 S128 ron_bor ron " dir="ltr" lang="ro" data-id="S128" data-nextid="S129" data-previd="S127">
<div class="c">28</div>
<div class="p">
<span class="v-num v-1">1&nbsp;</span><span class="v S128_1" data-id="S128_1">În vremea aceea şi-au adunat Filistenii oştirea pentru război, ca să se bată cu Israel. Deci a zis Achiş către David: "Ştiut să-ţi fie că ai să mergi cu mine la război şi tu şi oamenii tăi".</span>
<span class="v-num v-2">2&nbsp;</span><span class="v S128_2" data-id="S128_2">Iar David a răspuns lui Achiş: "Acum ai să afli ce are să facă robul tău". Şi a zis Achiş lui David: "De aceea te şi fac eu paznicul capului meu pentru totdeauna".</span>
<span class="v-num v-3">3&nbsp;</span><span class="v S128_3" data-id="S128_3">Murind Samuel, l-a plâns tot Israelul şi l-au îngropat în Rama, cetatea lui. Saul însă izgonise pe cei ce chemau morţii şi pe ghicitori din ţară.</span>
<span class="v-num v-4">4&nbsp;</span><span class="v S128_4" data-id="S128_4">S-au adunat deci Filistenii şi s-au dus de şi-au aşezat tabăra la Şunem; şi-a adunat şi Saul tot poporul lui Israel şi şi-a aşezat tabăra pe Ghilboa.</span>
<span class="v-num v-5">5&nbsp;</span><span class="v S128_5" data-id="S128_5">Văzând însă Saul tabăra Filistenilor, s-a spăimântat şi s-a tulburat tare inima lui.</span>
<span class="v-num v-6">6&nbsp;</span><span class="v S128_6" data-id="S128_6">Şi a întrebat Saul pe Domnul, dar Domnul nu i-a răspuns nici în vis, nici prin Urim, nici prin prooroci.</span>
<span class="v-num v-7">7&nbsp;</span><span class="v S128_7" data-id="S128_7">Atunci Saul a zis slugilor sale: "Căutaţi-mi o femeie vrăjitoare, ca să merg la ea s-o întreb". Iar slugile i-au răspuns: "Este aici în Endor o femeie vrăjitoare".</span>
<span class="v-num v-8">8&nbsp;</span><span class="v S128_8" data-id="S128_8">Apoi şi-a dezbrăcat Saul hainele sale şi a îmbrăcat altele şi s-a dus el însuşi cu doi oameni şi au venit la femeie noaptea; şi i-a zis Saul: "Rogu-te, ghiceşte-mi chemând un mort şi scoate-mi pe cine îţi voi spune eu!"</span>
<span class="v-num v-9">9&nbsp;</span><span class="v S128_9" data-id="S128_9">Dar femeia i-a răspuns: "Tu ştii ce a făcut Saul, cum a alungat el din ţară pe cei ce cheamă morţii şi pe ghicitori. Pentru ce dar întinzi tu cursă sufletului meu spre pieirea mea?"</span>
<span class="v-num v-10">10&nbsp;</span><span class="v S128_10" data-id="S128_10">Şi s-a jurat Saul pe Domnul, zicând: "Viu este Domnul, nu vei suferi nici un necaz pentru fapta aceasta".</span>
<span class="v-num v-11">11&nbsp;</span><span class="v S128_11" data-id="S128_11">Atunci femeia a întrebat: "Pe cine să-ţi scot?" Răspuns-a el: "Pe Samuel să mi-l scoli!"</span>
<span class="v-num v-12">12&nbsp;</span><span class="v S128_12" data-id="S128_12">Când a văzut femeia pe Samuel, a răcnit tare. Apoi întorcându-se femeia către Saul, a zis: "Pentru ce m-ai amăgit? Tu eşti Saul".</span>
<span class="v-num v-13">13&nbsp;</span><span class="v S128_13" data-id="S128_13">I-a zis regele: "Nu te teme. Spune-mi ce vezi?" Şi răspunzând, femeia a zis: "Văd parcă un dumnezeu, ieşind din pământ".</span>
<span class="v-num v-14">14&nbsp;</span><span class="v S128_14" data-id="S128_14">"Ce înfăţişare are?" a întrebat-o regele. Ea a răspuns: "Iese din pământ un bărbat foarte bătrân, îmbrăcat cu o haină lungă". Atunci a cunoscut Saul că acela este Samuel şi a căzut cu faţa la pământ şi s-a închinat.</span>
<span class="v-num v-15">15&nbsp;</span><span class="v S128_15" data-id="S128_15">A zis Samuel către Saul: "Pentru ce mă tulburi, ca să ies?" Iar Saul a răspuns: "Îmi este tare greu; Filistenii se luptă împotriva mea, iar Dumnezeu S-a depărtat de mine şi nu-mi mai răspunde nici prin prooroci, nici în vis, nici în vedenie; de aceea te-am chemat, ca să mă înveţi ce să fac".</span>
<span class="v-num v-16">16&nbsp;</span><span class="v S128_16" data-id="S128_16">A zis Samuel: "La ce mă mai întrebi pe mine, dacă Domnul S-a depărtat de tine şi S-a făcut vrăjmaşul tău?</span>
<span class="v-num v-17">17&nbsp;</span><span class="v S128_17" data-id="S128_17">Domnul face ceea ce a grăit prin mine: Va lua Domnul domnia din mâinile tale şi o va da lui David, aproapele tău.</span>
<span class="v-num v-18">18&nbsp;</span><span class="v S128_18" data-id="S128_18">Deoarece tu n-ai ascultat glasul Domnului şi n-ai împlinit iuţimea mâniei Lui asupra lui Amalec, de aceea Domnul face aceasta cu tine acum.</span>
<span class="v-num v-19">19&nbsp;</span><span class="v S128_19" data-id="S128_19">Şi va da Domnul pe Israel împreună cu tine în mâinile Filistenilor; mâine tu şi fiii tăi veţi fi cu mine şi tabăra lui Israel o va da Domnul în mâinile Filistenilor".</span>
<span class="v-num v-20">20&nbsp;</span><span class="v S128_20" data-id="S128_20">Atunci Saul a căzut deodată cu tot trupul său la pământ, căci se spăimântase grozav de cuvintele lui Samuel; afară de aceasta şi puterile îl părăsiseră, căci nu mâncase pâine toată ziua aceea şi toată noaptea.</span>
<span class="v-num v-21">21&nbsp;</span><span class="v S128_21" data-id="S128_21">Şi s-a apropiat femeia aceea de Saul şi văzând că este tare înspăimântat, a zis: "Iată roaba ta a ascultat glasul tău şi şi-a pus viaţa în primejdie şi a împlinit porunca ce i-ai dat.</span>
<span class="v-num v-22">22&nbsp;</span><span class="v S128_22" data-id="S128_22">Rogu-te dar acum, ascultă şi tu glasul roabei tale; îţi voi aduce o bucăţică de pâine; mănâncă, să prinzi putere, ca să pleci la drum".</span>
<span class="v-num v-23">23&nbsp;</span><span class="v S128_23" data-id="S128_23">Dar el n-a voit, ci a zis: "Nu voi mânca!" Şi au început slugile lui să-l îndemne, precum şi femeia; şi el a ascultat glasul lor şi s-a sculat de la pământ şi a şezut pe pat.</span>
<span class="v-num v-24">24&nbsp;</span><span class="v S128_24" data-id="S128_24">Iar femeia avea la casa ei şi un viţel îngrăşat şi s-a grăbit să-l taie; apoi, luând făină, a frământat şi a copt azime.</span>
<span class="v-num v-25">25&nbsp;</span><span class="v S128_25" data-id="S128_25">Şi a pus înaintea lui Saul şi slugilor lui şi ei au mâncat; apoi s-au sculat şi au plecat în aceeaşi noapte.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="S127.html">&lt;</a>
<a class="home" href="index.html">=</a>
<a class="next" href="S129.html">&gt;</a>
</div></div>
</body>
</html>