<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNȚELEPCIUNII LUI SOLOMON 2 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="WS.html">Biblia Ortodoxă Română Sinodală (2006)</a><a class="location" href="WS.html">CARTEA ÎNȚELEPCIUNII LUI SOLOMON 2</a><a class="prev" href="WS1.html">&lt;</a>
<a class="home" href="index.html">=</a>
<a class="next" href="WS3.html">&gt;</a>
</div></div>
<div class="section chapter WS WS2 ron_bor ron " dir="ltr" lang="ron" data-id="WS2" data-nextid="WS3" data-previd="WS1">
<div class="c">2</div>
<div class="p">
<span class="v-num v-1">1&nbsp;</span><span class="v WS2_1" data-id="WS2_1">Cei care cugetă nedrept şi-au zis în sine: "Viaţa noastră este scurtă şi tristă şi omul nu poate scăpa de moarte, nici nu cunoaşte cine l-ar izbăvi de şeol.</span>
<span class="v-num v-2">2&nbsp;</span><span class="v WS2_2" data-id="WS2_2">Din întâmplare am ajuns să fim cum suntem şi după viaţa aceasta vom fi ca şi cum n-am fi fost niciodată; căci fum este suflarea din nările noastre şi cugetarea o scânteie care se aprinde din mişcarea inimii noastre.</span>
<span class="v-num v-3">3&nbsp;</span><span class="v WS2_3" data-id="WS2_3">Când se va stinge, trupul nostru se va face cenuşă şi duhul se va risipi ca aerul cel uşor.</span>
<span class="v-num v-4">4&nbsp;</span><span class="v WS2_4" data-id="WS2_4">Numele nostru se va uita cu vremea şi nimeni nu-şi va aduce aminte de lucrurile noastre şi viaţa noastră va trece ca urma norului şi se va risipi ca negura, pe care o alungă razele soarelui şi căldura lui o îngreuiază.</span>
<span class="v-num v-5">5&nbsp;</span><span class="v WS2_5" data-id="WS2_5">Ca umbra de trecătoare este viaţa noastră şi sfârşitul ei este fără înapoiere, că s-a pecetluit şi nimeni nu mai vine înapoi.</span>
<span class="v-num v-6">6&nbsp;</span><span class="v WS2_6" data-id="WS2_6">Veniţi deci şi să ne desfătăm cu bunătăţile cele de acum şi de făpturi să ne folosim cu toată căldura tinereţii.</span>
<span class="v-num v-7">7&nbsp;</span><span class="v WS2_7" data-id="WS2_7">Să avem din belşug vinuri scumpe şi miresme şi să nu lăsăm să treacă florile de primăvară.</span>
<span class="v-num v-8">8&nbsp;</span><span class="v WS2_8" data-id="WS2_8">Să ne încununăm cu flori de trandafir, până nu se veştejesc.</span>
<span class="v-num v-9">9&nbsp;</span><span class="v WS2_9" data-id="WS2_9">Nimeni dintre noi să nu lipsească de la petrecerile noastre, să lăsăm pretutindeni semnele veseliei noastre, căci aceasta este partea şi menirea noastră.</span>
<span class="v-num v-10">10&nbsp;</span><span class="v WS2_10" data-id="WS2_10">Să asuprim pe cel sărac şi drept, să nu ne fie milă de văduvă, şi de cărunteţile bătrânului încărcat de ani să nu ne ruşinăm.</span>
<span class="v-num v-11">11&nbsp;</span><span class="v WS2_11" data-id="WS2_11">Puterea noastră să fie legea dreptăţii noastre, că ce este slab nu este de nici un folos.</span>
<span class="v-num v-12">12&nbsp;</span><span class="v WS2_12" data-id="WS2_12">Să vânăm pe cel drept, fiindcă ne stinghereşte şi se împotriveşte isprăvilor noastre şi ne scoate vină că stricăm legea şi ne învinovăţeşte că nu umblăm cum am fost învăţaţi din copilărie.</span>
<span class="v-num v-13">13&nbsp;</span><span class="v WS2_13" data-id="WS2_13">El se face pe sine că are cunoştinţă despre Dumnezeu şi se numeşte: fiul Domnului.</span>
<span class="v-num v-14">14&nbsp;</span><span class="v WS2_14" data-id="WS2_14">El este pentru noi ca o osândă a gândurilor noastre şi ne este greu chiar când ne uităm la el.</span>
<span class="v-num v-15">15&nbsp;</span><span class="v WS2_15" data-id="WS2_15">Căci viaţa lui nu seamănă cu viaţa celorlalţi şi cărările lui sunt schimbate.</span>
<span class="v-num v-16">16&nbsp;</span><span class="v WS2_16" data-id="WS2_16">Înaintea lui suntem socotiţi ca necuraţi şi de căile noastre se fereşte ca de o spurcăciune; el fericeşte sfârşitul celor drepţi şi se laudă că are pe Dumnezeu drept tată.</span>
<span class="v-num v-17">17&nbsp;</span><span class="v WS2_17" data-id="WS2_17">Deci să vedem dacă cuvintele lui sunt adevărate şi să cercetăm ce i se va întâmpla ieşind din această viaţă.</span>
<span class="v-num v-18">18&nbsp;</span><span class="v WS2_18" data-id="WS2_18">Căci dacă dreptul este fiul lui Dumnezeu, atunci Dumnezeu îl va apăra şi-l va scoate din mâna potrivnicilor săi.</span>
<span class="v-num v-19">19&nbsp;</span><span class="v WS2_19" data-id="WS2_19">Să-l încercăm cu ocări şi cu chinuri, ca să vedem cât este de răbdător şi să încercăm suferinţa lui.</span>
<span class="v-num v-20">20&nbsp;</span><span class="v WS2_20" data-id="WS2_20">Să-l dăm unei morţi de ocară căci, după vorba lui, Dumnezeu va avea grijă de el".</span>
<span class="v-num v-21">21&nbsp;</span><span class="v WS2_21" data-id="WS2_21">Acestea sunt gândurile lor, dar ei se amăgesc, viclenia lor i-a orbit.</span>
<span class="v-num v-22">22&nbsp;</span><span class="v WS2_22" data-id="WS2_22">Ei nu cunosc tainicele puneri la cale ale lui Dumnezeu, ei n-au nădejde în răsplata sfinţeniei şi nu cred că sufletele curate vor avea. cununa lor.</span>
<span class="v-num v-23">23&nbsp;</span><span class="v WS2_23" data-id="WS2_23">Dumnezeu a zidit pe om spre nestricăciune şi l-a făcut după chipul fiinţei Sale.</span>
<span class="v-num v-24">24&nbsp;</span><span class="v WS2_24" data-id="WS2_24">Iar prin pizma diavolului moartea a intrat în lume şi cei ce sunt de partea lui vor ajunge s-o cunoască.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="WS1.html">&lt;</a>
<a class="home" href="index.html">=</a>
<a class="next" href="WS3.html">&gt;</a>
</div></div>
</body>
</html>