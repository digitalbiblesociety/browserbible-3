<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNTÂI PARALIPOMENA (SAU CARTEA ÎNTÂI A CRONICILOR) 22 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="R1.html">Biblia Ortodoxă Română Sinodală (2006)</a><a class="location" href="R1.html">CARTEA ÎNTÂI PARALIPOMENA (SAU CARTEA ÎNTÂI A CRONICILOR) 22</a><a class="prev" href="R121.html">&lt;</a>
<a class="home" href="index.html">=</a>
<a class="next" href="R123.html">&gt;</a>
</div></div>
<div class="section chapter R1 R122 ron_bor ron " dir="ltr" lang="ron" data-id="R122" data-nextid="R123" data-previd="R121">
<div class="c">22</div>
<div class="p">
<span class="v-num v-1">1&nbsp;</span><span class="v R122_1" data-id="R122_1">Apoi a zis David: "Iată templul Domnului Dumnezeu şi iată jertfelnicul arderilor de tot al lui Israel!"</span>
<span class="v-num v-2">2&nbsp;</span><span class="v R122_2" data-id="R122_2">Şi a poruncit David să aducă pe străinii din pământul lui Israel şi i-a pus cioplitori de piatră ca să cioplească pietre pentru zidirea templului Domnului.</span>
<span class="v-num v-3">3&nbsp;</span><span class="v R122_3" data-id="R122_3">Apoi a pregătit David fier foarte mult pentru piroane la ferecarea uşilor şi pentru legături; aramă atât de multă încât nu se mai putea cântări;</span>
<span class="v-num v-4">4&nbsp;</span><span class="v R122_4" data-id="R122_4">Lemne de cedru, nemăsurat, pentru că Sidonienii şi Tirienii aduseseră lui David foarte mult lemn de cedru.</span>
<span class="v-num v-5">5&nbsp;</span><span class="v R122_5" data-id="R122_5">După aceea a zis David: "Solomon, fiul meu, e tânăr şi cu puţină putere, iar templul care are a se zidi pentru Domnul trebuie să fie foarte măreţ, spre slava şi podoaba a toată lumea; deci voi pregăti eu toate pentru el". Şi a pregătit David multe până la moartea sa.</span>
<span class="v-num v-6">6&nbsp;</span><span class="v R122_6" data-id="R122_6">Chemând apoi pe fiul său Solomon, i-a poruncit să ridice templul Domnului Dumnezeului lui Israel.</span>
<span class="v-num v-7">7&nbsp;</span><span class="v R122_7" data-id="R122_7">Şi a zis David lui Solomon: "Fiul meu, eu am avut la inimă să zidesc templu în numele Domnului Dumnezeului meu;</span>
<span class="v-num v-8">8&nbsp;</span><span class="v R122_8" data-id="R122_8">Dar a fost către mine cuvântul Domnului şi a zis: Tu ai vărsat mult sânge şi ai purtat războaie mari; nu se cuvine să zideşti tu casă numelui Meu, pentru că ai vărsat mult sânge pe pământ înaintea feţei Mele.</span>
<span class="v-num v-9">9&nbsp;</span><span class="v R122_9" data-id="R122_9">Iată însă ţie ţi se va naşte un fiu; acela va fi paşnic şi Eu îi voi da linişte din partea tuturor vrăjmaşilor dimprejur; de aceea numele lui va fi Solomon. Şi voi da lui Israel în zilele lui pace şi linişte.</span>
<span class="v-num v-10">10&nbsp;</span><span class="v R122_10" data-id="R122_10">El va zidi templu numelui Meu şi el Îmi va fi fiu, iar Eu îi voi fi tată şi voi întări tronul domniei lui peste Israel pe veci.</span>
<span class="v-num v-11">11&nbsp;</span><span class="v R122_11" data-id="R122_11">Şi acum, fiul meu, să fie Domnul cu tine, ca să ai spor şi să zideşti templul Domnului Dumnezeului tău, cum a vorbit El despre tine.</span>
<span class="v-num v-12">12&nbsp;</span><span class="v R122_12" data-id="R122_12">Să-ţi dea ţie Domnul minte şi înţelepciune şi să te pună peste Israel! Să păzeşti legile Domnului Dumnezeului tău!</span>
<span class="v-num v-13">13&nbsp;</span><span class="v R122_13" data-id="R122_13">Atunci vei fi cu spor, de te vei sili să împlineşti aşezămintele şi legile pe care le-a dat Domnul lui Moise pentru Israel. Fii tare şi curajos, nu te teme şi nu te deznădăjdui.</span>
<span class="v-num v-14">14&nbsp;</span><span class="v R122_14" data-id="R122_14">Şi iată eu din sărăcia mea am pregătit pentru templul Domnului o sută de mii de talanţi de aur şi un milion de talanţi de argint, iar fier şi aramă fără număr, pentru că acestea sunt foarte multe; şi lemn şi piatră de asemenea am pregătit şi să mai adaugi şi tu la acestea.</span>
<span class="v-num v-15">15&nbsp;</span><span class="v R122_15" data-id="R122_15">Ai mulţime de lucrători şi cioplitori de piatră, sculptori, dulgheri şi tot felul de oameni pricepuţi la tot felul de lucruri.</span>
<span class="v-num v-16">16&nbsp;</span><span class="v R122_16" data-id="R122_16">Aur, argint, aramă şi fier ai cât nu se pot cântări; începe şi fă! Domnul va fi cu tine".</span>
<span class="v-num v-17">17&nbsp;</span><span class="v R122_17" data-id="R122_17">Apoi a poruncit David tuturor mai-marilor lui Israel să ajute lui Solomon, fiul său, zicând:</span>
<span class="v-num v-18">18&nbsp;</span><span class="v R122_18" data-id="R122_18">"Au nu este cu voi Domnul Dumnezeul vostru, Care v-a dăruit pace din toate părţile, pentru că El a dat în mâinile mele pe locuitorii ţării şi s-a supus ţara înaintea Domnului şi înaintea poporului Său?</span>
<span class="v-num v-19">19&nbsp;</span><span class="v R122_19" data-id="R122_19">Aşadar îndreptaţi-vă inima şi sufletul vostru, ca să caute pe Domnul Dumnezeul vostru! Sculaţi-vă şi zidiţi locaş sfânt Domnului Dumnezeu, ca să mutaţi chivotul legământului Domnului şi vasele sfinte ale lui Dumnezeu în locaşul zidit numelui Domnului".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="R121.html">&lt;</a>
<a class="home" href="index.html">=</a>
<a class="next" href="R123.html">&gt;</a>
</div></div>
</body>
</html>