<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOV 39 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JB.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="JB.html">CARTEA LUI IOV 39</a><a class="prev" href="JB38.html">&lt;</a>
<a class="home" href="index.html">=</a>
<a class="next" href="JB40.html">&gt;</a>
</div></div>
<div class="section chapter JB JB39 ron_roa ron " dir="ltr" lang="ro" data-id="JB39" data-nextid="JB40" data-previd="JB38">
<div class="c">39</div>
<div class="p">
<span class="v-num v-1">1&nbsp;</span><span class="v JB39_1" data-id="JB39_1">Ştii tu sorocu'n care nasc caprele-de-stâncă? ai urmărit tu vremea cerboaicelor când fată?</span>
<span class="v-num v-2">2&nbsp;</span><span class="v JB39_2" data-id="JB39_2">Din lunile lor grele ai numărat vreuna? şi din dureri născânde au tu le-ai dezlegat?</span>
<span class="v-num v-3">3&nbsp;</span><span class="v JB39_3" data-id="JB39_3">Hrănitu-le-ai tu puii'n afar' de orice spaimă? Durerile lor toate au tu le-ai alinat?</span>
<span class="v-num v-4">4&nbsp;</span><span class="v JB39_4" data-id="JB39_4">Că ele-şi uită puii, aceştia se prăsesc şi pleacă de la ele şi nu se mai întorc.</span>
<span class="v-num v-5">5&nbsp;</span><span class="v JB39_5" data-id="JB39_5">Cine-a lăsat asinul sălbatic să stea liber şi de la iesle slobod de legătura lui?</span>
<span class="v-num v-6">6&nbsp;</span><span class="v JB39_6" data-id="JB39_6">Că'n felul său de viaţă Eu pusu-i-am pustia şi, drept ocol, pământuri cu buza'n sărătură,</span>
<span class="v-num v-7">7&nbsp;</span><span class="v JB39_7" data-id="JB39_7">să-şi râdă el de zarva oraşelor-viespare şi nici să nu audă strigare de stăpân,</span>
<span class="v-num v-8">8&nbsp;</span><span class="v JB39_8" data-id="JB39_8">ci sus în munţi să-şi cate păşunea răcoroasă din tot ce e verdeaţă.</span>
<span class="v-num v-9">9&nbsp;</span><span class="v JB39_9" data-id="JB39_9">Tu crezi că inorogul va vrea să-ţi fie slugă sau să-şi petreacă noaptea dormind la ieslea ta?</span>
<span class="v-num v-10">10&nbsp;</span><span class="v JB39_10" data-id="JB39_10">Poţi tu să-i pui pe coamă un jug legat în bice şi să ţi-l faci să tragă în brazda ta la plug?</span>
<span class="v-num v-11">11&nbsp;</span><span class="v JB39_11" data-id="JB39_11">Sau, pentru că-i puternic, îţi pui nădejdea'n el şi toate ale tale le laşi pe seama lui?</span>
<span class="v-num v-12">12&nbsp;</span><span class="v JB39_12" data-id="JB39_12">Crezi tu că roada holdei el ţie ţi-o va da şi-o va aduce'ntocmai la aria de treier?</span>
<span class="v-num v-13">13&nbsp;</span><span class="v JB39_13" data-id="JB39_13">Ştii struţul?: are aripi ce'n umbra lor se'ntind; vai, struţul: ce frumoase sunt aripile lui!</span>
<span class="v-num v-14">14&nbsp;</span><span class="v JB39_14" data-id="JB39_14">Când el sămânţa-şi lasă cu ouăle'n ţărână să se clocească'n spuza nisipului fierbinte,</span>
<span class="v-num v-15">15&nbsp;</span><span class="v JB39_15" data-id="JB39_15">el uită că piciorul le poate risipi şi fiarele pustiei le pot strivi sub labe.</span>
<span class="v-num v-16">16&nbsp;</span><span class="v JB39_16" data-id="JB39_16">De pui nu-i este milă, de parcă nu-s ai lui, nu-şi teme osteneala c'ar fi fără folos;</span>
<span class="v-num v-17">17&nbsp;</span><span class="v JB39_17" data-id="JB39_17">că Dumnezeu nu-i zise să aibă'nţelepciune şi nici părtaş îl face priceperii obşteşti,</span>
<span class="v-num v-18">18&nbsp;</span><span class="v JB39_18" data-id="JB39_18">dar, când îi vine vremea să se ridice'nalt, atunci în fugă-şi râde de cal şi călăreţ!...</span>
<span class="v-num v-19">19&nbsp;</span><span class="v JB39_19" data-id="JB39_19">Ah, calul! Iată, calul: Au tu i-ai dat puterea, sau tu i-ai pus în coamă mândria de-a'ngrozi</span>
<span class="v-num v-20">20&nbsp;</span><span class="v JB39_20" data-id="JB39_20">când arme şi armură i s-au lipit de trup şi pieptul i se umflă de slavă şi'ndrăznire?</span>
<span class="v-num v-21">21&nbsp;</span><span class="v JB39_21" data-id="JB39_21">El sapă cu copita şi'n sine se'ndârjeşte şi aprig iese'n câmp.</span>
<span class="v-num v-22">22&nbsp;</span><span class="v JB39_22" data-id="JB39_22">Săgeţile ce plouă'mpotrivă-i nu le vede, de armă nu se teme:</span>
<span class="v-num v-23">23&nbsp;</span><span class="v JB39_23" data-id="JB39_23">şi sabia, şi arcul lucesc pe trupul său.</span>
<span class="v-num v-24">24&nbsp;</span><span class="v JB39_24" data-id="JB39_24">Prins parcă de mânie, loveşte'n loc pământul şi nu-şi găseşte-astâmpăr decât când goarna sună.</span>
<span class="v-num v-25">25&nbsp;</span><span class="v JB39_25" data-id="JB39_25">Iar când trompeta sună, el zice: - Bine, haideţi!, şi-adulmecă războiul cu chiot şi strigare.</span>
<span class="v-num v-26">26&nbsp;</span><span class="v JB39_26" data-id="JB39_26">Din mintea ta stă şoimul cu aripile'ntinse şi nemişcat în aer, cătând spre miazăzi ?</span>
<span class="v-num v-27">27&nbsp;</span><span class="v JB39_27" data-id="JB39_27">Au din a ta poruncă se'nalţă'n slăvi vultůrul? prin tine el, zgripţorul, şezând pe cuibul său</span>
<span class="v-num v-28">28&nbsp;</span><span class="v JB39_28" data-id="JB39_28">ascuns în stâncărie,</span>
<span class="v-num v-29">29&nbsp;</span><span class="v JB39_29" data-id="JB39_29">de-acolo-şi cată hrană scrutând nemărginirea cu ochii-i de oţele?;</span>
<span class="v-num v-30">30&nbsp;</span><span class="v JB39_30" data-id="JB39_30">iar puii săi, alături, se tăvălesc în sânge; că unde sunt măceluri, acolo e şi el".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JB38.html">&lt;</a>
<a class="home" href="index.html">=</a>
<a class="next" href="JB40.html">&gt;</a>
</div></div>
</body>
</html>