<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOV 38 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JB.html">Biblia Ortodoxă Română Sinodală (2006)</a><a class="location" href="JB.html">CARTEA LUI IOV 38</a><a class="prev" href="JB37.html">&lt;</a>
<a class="home" href="index.html">=</a>
<a class="next" href="JB39.html">&gt;</a>
</div></div>
<div class="section chapter JB JB38 ron_bor ron " dir="ltr" lang="ron" data-id="JB38" data-nextid="JB39" data-previd="JB37">
<div class="c">38</div>
<div class="p">
<span class="v-num v-1">1&nbsp;</span><span class="v JB38_1" data-id="JB38_1">Atunci Dumnezeu i-a răspuns lui Iov, din sânul vijeliei, şi i-a zis:</span>
<span class="v-num v-2">2&nbsp;</span><span class="v JB38_2" data-id="JB38_2">"Cine este cel ce pune pronia sub obroc, prin cuvinte fără înţelepciune?</span>
<span class="v-num v-3">3&nbsp;</span><span class="v JB38_3" data-id="JB38_3">Încinge-ţi deci coapsele ca un viteaz şi Eu te voi întreba şi tu Îmi vei da lămuriri!</span>
<span class="v-num v-4">4&nbsp;</span><span class="v JB38_4" data-id="JB38_4">Unde erai tu, când am întemeiat pământul? Spune-Mi, dacă ştii să spui.</span>
<span class="v-num v-5">5&nbsp;</span><span class="v JB38_5" data-id="JB38_5">Ştii tu cine a hotărât măsurile pământului sau cine a întins deasupra lui lanţul de măsurat?</span>
<span class="v-num v-6">6&nbsp;</span><span class="v JB38_6" data-id="JB38_6">În ce au fost întărite temeliile lui sau cine a pus piatra lui cea din capul unghiului,</span>
<span class="v-num v-7">7&nbsp;</span><span class="v JB38_7" data-id="JB38_7">Atunci când stelele dimineţii cântau laolaltă şi toţi îngerii lui Dumnezeu Mă sărbătoreau?</span>
<span class="v-num v-8">8&nbsp;</span><span class="v JB38_8" data-id="JB38_8">Cine a închis marea cu porţi, când ea ieşea năvalnică, din sânul firii,</span>
<span class="v-num v-9">9&nbsp;</span><span class="v JB38_9" data-id="JB38_9">Şi când i-am dat ca veşmânt negura şi norii drept scutece,</span>
<span class="v-num v-10">10&nbsp;</span><span class="v JB38_10" data-id="JB38_10">Apoi i-am hotărnicit hotarul Meu şi i-am pus porţi şi zăvoare</span>
<span class="v-num v-11">11&nbsp;</span><span class="v JB38_11" data-id="JB38_11">Şi am zis: Până aici vei veni şi mai departe nu te vei întinde, aici se va sfărâma trufia valurilor tale?</span>
<span class="v-num v-12">12&nbsp;</span><span class="v JB38_12" data-id="JB38_12">Ai poruncit tu dimineţii, vreodată în viaţa ta, şi i-ai arătat aurorei care este locul ei,</span>
<span class="v-num v-13">13&nbsp;</span><span class="v JB38_13" data-id="JB38_13">Ca să apuce pământul de colţuri şi să scuture pe nelegiuiţi de pe pământ?</span>
<span class="v-num v-14">14&nbsp;</span><span class="v JB38_14" data-id="JB38_14">În revărsatul zorilor, pământul se face roşu ca roşiile peceţi şi ia culori ca de veşmânt.</span>
<span class="v-num v-15">15&nbsp;</span><span class="v JB38_15" data-id="JB38_15">Cei răi rămân fără noaptea (prielnică lor) şi braţul ridicat este frânt.</span>
<span class="v-num v-16">16&nbsp;</span><span class="v JB38_16" data-id="JB38_16">Ai fost tu până la izvoarele mării sau te-ai plimbat pe fundul prăpastiei?</span>
<span class="v-num v-17">17&nbsp;</span><span class="v JB38_17" data-id="JB38_17">Ţi s-au arătat oare porţile morţii şi porţile umbrei le-ai văzut?</span>
<span class="v-num v-18">18&nbsp;</span><span class="v JB38_18" data-id="JB38_18">Ai cugetat oare la întinderea pământului? Spune, ştii toate acestea?</span>
<span class="v-num v-19">19&nbsp;</span><span class="v JB38_19" data-id="JB38_19">Care drum duce la palatul luminii şi care este locul întunericului,</span>
<span class="v-num v-20">20&nbsp;</span><span class="v JB38_20" data-id="JB38_20">Ca să ştii să-l călăuzeşti în cuprinsul lui şi să poţi să nimereşti potecile care duc la el acasă?</span>
<span class="v-num v-21">21&nbsp;</span><span class="v JB38_21" data-id="JB38_21">Tu ştii bine, căci atunci erai născut şi numărul zilelor tale e foarte mare.</span>
<span class="v-num v-22">22&nbsp;</span><span class="v JB38_22" data-id="JB38_22">Ai ajuns tu la cămările zăpezii? Ai văzut tu cămările grindinei,</span>
<span class="v-num v-23">23&nbsp;</span><span class="v JB38_23" data-id="JB38_23">Pe care le ţin deoparte pentru vremuri de strâmtorare, pentru zilele de bătălie şi de război?</span>
<span class="v-num v-24">24&nbsp;</span><span class="v JB38_24" data-id="JB38_24">Unde se risipesc aburii şi se răspândeşte pe pământ vântul de la răsărit?</span>
<span class="v-num v-25">25&nbsp;</span><span class="v JB38_25" data-id="JB38_25">Cine a săpat albie puhoaielor cerului şi cine a croit drum bubuitului tunetului,</span>
<span class="v-num v-26">26&nbsp;</span><span class="v JB38_26" data-id="JB38_26">Ca să plouă pe un pământ nelocuit şi pe o pustietate unde nu se află fiinţă omenească</span>
<span class="v-num v-27">27&nbsp;</span><span class="v JB38_27" data-id="JB38_27">Şi să adape ţinuturile sterpe şi uscate şi să scoată pajişte de iarbă din întinderea pleşuvă?</span>
<span class="v-num v-28">28&nbsp;</span><span class="v JB38_28" data-id="JB38_28">Are ploaia un tată? Cine a zămislit stropii de rouă?</span>
<span class="v-num v-29">29&nbsp;</span><span class="v JB38_29" data-id="JB38_29">Din sânul cui a ieşit gheaţa? Şi cine este cel ce naşte promoroaca din cer?</span>
<span class="v-num v-30">30&nbsp;</span><span class="v JB38_30" data-id="JB38_30">Apele se încheagă şi se întăresc ca piatra şi fala mării se face sloi!</span>
<span class="v-num v-31">31&nbsp;</span><span class="v JB38_31" data-id="JB38_31">Poţi tu să legi cataramele Pleiadelor sau să deznozi lanţurile Orionului?</span>
<span class="v-num v-32">32&nbsp;</span><span class="v JB38_32" data-id="JB38_32">Poţi tu să scoţi la vreme cununa Zodiacului şi vei fi tu cârmaci Carului Mare şi stelelor lui?</span>
<span class="v-num v-33">33&nbsp;</span><span class="v JB38_33" data-id="JB38_33">Cunoşti tu legile cerului şi poţi tu să faci să fie pe pământ ceea ce este scris în ele?</span>
<span class="v-num v-34">34&nbsp;</span><span class="v JB38_34" data-id="JB38_34">Poţi tu să ridici până la nori glasul tău ca să se sloboadă peste tine potopul ploilor?</span>
<span class="v-num v-35">35&nbsp;</span><span class="v JB38_35" data-id="JB38_35">Eşti tu în stare să azvârli fulgerele şi ele să plece şi să-ţi spună: Iată-ne?</span>
<span class="v-num v-36">36&nbsp;</span><span class="v JB38_36" data-id="JB38_36">Cine a pus atâta înţelepciune în pasărea ibis sau cine i-a dat pricepere cocoşului?</span>
<span class="v-num v-37">37&nbsp;</span><span class="v JB38_37" data-id="JB38_37">Cine poate să ţină cu destoinicie socoteala norilor şi să verse pe pământ burdufurile cerului,</span>
<span class="v-num v-38">38&nbsp;</span><span class="v JB38_38" data-id="JB38_38">Ca să se adune pulberea şi să se întărească, iar bulgării de pământ să se lipească laolaltă?</span>
<span class="v-num v-39">39&nbsp;</span><span class="v JB38_39" data-id="JB38_39">Tu eşti cel ce aduci pradă leoaicei şi potoleşti foamea puilor de leu,</span>
<span class="v-num v-40">40&nbsp;</span><span class="v JB38_40" data-id="JB38_40">Când s-au ascuns în vizuini sau stau şi pândesc ascunşi în hăţişuri?</span>
<span class="v-num v-41">41&nbsp;</span><span class="v JB38_41" data-id="JB38_41">Cine are grijă de mâncarea corbului, când puii lui croncănesc la Dumnezeu, de foame, şi zboară încoace şi încolo după hrană?</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JB37.html">&lt;</a>
<a class="home" href="index.html">=</a>
<a class="next" href="JB39.html">&gt;</a>
</div></div>
</body>
</html>