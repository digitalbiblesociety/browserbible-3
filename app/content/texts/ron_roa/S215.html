<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A DOUA A REGILOR 15 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="S2.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="S2.html">CARTEA A DOUA A REGILOR 15</a><a class="prev" href="S214.html">&lt;</a>
<a class="home" href="index.html">=</a>
<a class="next" href="S216.html">&gt;</a>
</div></div>
<div class="section chapter S2 S215 ron_roa ron " dir="ltr" lang="ro" data-id="S215" data-nextid="S216" data-previd="S214">
<div class="c">15</div>
<div class="p">
<span class="v-num v-1">1&nbsp;</span><span class="v S215_1" data-id="S215_1">Şi a fost că, după aceasta, Abesalom şi-a pregătit care şi călăreţi şi cincizeci de oameni care-i mergeau înainte.</span>
<span class="v-num v-2">2&nbsp;</span><span class="v S215_2" data-id="S215_2">Abesalom se scula dis-de-dimineaţă şi stătea pe marginea drumului de la poartă. Şi când venea cineva la rege să se judece pentru vreo pricină, Abesalom striga spre el, zicându-i: "Din care cetate eşti tu?" Iar omul îi răspundea: "Robul tău este din cutare trib al lui Israel".</span>
<span class="v-num v-3">3&nbsp;</span><span class="v S215_3" data-id="S215_3">Iar Abesalom îi zicea: "Iată, pricina ta este bună şi dreaptă, dar la rege tu nu ai pe nimeni care să te asculte".</span>
<span class="v-num v-4">4&nbsp;</span><span class="v S215_4" data-id="S215_4">Şi mai zicea Abesalom: "O, dacă m'ar pune cineva pe mine judecător în ţara asta, atunci orice om care ar avea o neînţelegere sau o pricină ar veni la mine, iar eu i-aş face dreptate".</span>
<span class="v-num v-5">5&nbsp;</span><span class="v S215_5" data-id="S215_5">Şi dacă se apropia cineva să i se plece înainte, el îşi întindea mâna şi-l îmbrăţişa şi-l săruta.</span>
<span class="v-num v-6">6&nbsp;</span><span class="v S215_6" data-id="S215_6">Aşa făcea Abesalom cu fiecare israelit care venea la rege pentru judecată şi aşa a intrat Abesalom la inima Israeliţilor.</span>
<span class="v-num v-7">7&nbsp;</span><span class="v S215_7" data-id="S215_7">Şi a fost că după patruzeci de ani de domnie a lui David, a zis Abesalom către tatăl său: "Mă duc la Hebron ca să plinesc o făgăduinţă pe care i-am făcut-o Domnului .</span>
<span class="v-num v-8">8&nbsp;</span><span class="v S215_8" data-id="S215_8">Fiindcă eu, robul tău, la vremea când trăiam la Gheşur, în Siria, am făcut această făgăduinţă: Dacă într'adevăr Domnul mă va întoarce în Ierusalim, atunci Îl voi sluji pe Domnul."</span>
<span class="v-num v-9">9&nbsp;</span><span class="v S215_9" data-id="S215_9">Iar regele i-a zis: "Mergi în pace!" Iar el s'a ridicat şi s'a dus la Hebron.</span>
<span class="v-num v-10">10&nbsp;</span><span class="v S215_10" data-id="S215_10">Atunci Abesalom şi-a trimis oameni de încredere la toate triburile lui Israel, zicând: "Când veţi auzi sunet de corn, atunci să ziceţi: Abesalom a devenit rege în Hebron".</span>
<span class="v-num v-11">11&nbsp;</span><span class="v S215_11" data-id="S215_11">Cu Abesalom se aflau două sute de bărbaţi din Ierusalim, anume aleşi; dar ei, în simplitatea lor, mergeau şi nu ştiau nimic.</span>
<span class="v-num v-12">12&nbsp;</span><span class="v S215_12" data-id="S215_12">Şi'n timp ce aducea jertfele, Abesalom a trimis şi l-a chemat pe Ahitofel Ghilonitul, sfetnicul lui David, din cetatea lui, adică din Ghilo; şi s-a făcut o puternică punere la cale: de partea lui Abesalom curgea popor din ce în ce mai numeros.</span>
<span class="v-num v-13">13&nbsp;</span><span class="v S215_13" data-id="S215_13">Atunci a venit un vestitor la David, zicând: "Inima oamenilor lui Israel s'a pornit spre Abesalom".</span>
<span class="v-num v-14">14&nbsp;</span><span class="v S215_14" data-id="S215_14">Iar David le-a zis tuturor slujitorilor ce se aflau cu el în Ierusalim: "Sculaţi-vă, şi să fugim, căci nu vom scăpa de Abesalom! Grăbiţi-vă să plecăm, ca să nu se grăbească el şi să ne prindă şi să ne facă rău şi să lovească cetatea cu ascuţişul săbiei!"</span>
<span class="v-num v-15">15&nbsp;</span><span class="v S215_15" data-id="S215_15">Iar slujitorii regelui au zis către rege: "În tot ceea ce alege stăpânul nostru, iată, noi suntem servii tăi!"</span>
<span class="v-num v-16">16&nbsp;</span><span class="v S215_16" data-id="S215_16">Atunci regele şi toată casa lui au ieşit, mergând pe jos. Dar regele a lăsat zece din ţiitoarele lui să ţină casa.</span>
<span class="v-num v-17">17&nbsp;</span><span class="v S215_17" data-id="S215_17">Şi au plecat regele şi toţi slujitorii săi, mergând pe jos, şi s'au oprit departe de casă.</span>
<span class="v-num v-18">18&nbsp;</span><span class="v S215_18" data-id="S215_18">Şi toţi slujitorii săi i s'au alăturat; şi toţi Cheretienii şi toţi Peletienii şi toţi Gateenii, ca la şase sute de oameni, care veniseră pe jos din Gat, mergeau înaintea regelui.</span>
<span class="v-num v-19">19&nbsp;</span><span class="v S215_19" data-id="S215_19">Iar regele a zis către Itai din Gat : "De ce mergi şi tu cu noi? Întoarce-te şi rămâi cu regele , căci tu eşti străin, ca unul ce ai plecat din locul tău şi te-ai aşezat aici.</span>
<span class="v-num v-20">20&nbsp;</span><span class="v S215_20" data-id="S215_20">De vreme ce doar ieri ai venit, te voi face eu astăzi să mergi cu noi? Eu merg unde merg, dar tu întoarce-te, şi cu tine întoarce-i şi pe fraţii tăi, iar Domnul va face cu tine milă şi adevăr".</span>
<span class="v-num v-21">21&nbsp;</span><span class="v S215_21" data-id="S215_21">Iar Itai i-a răspuns regelui, zicând: "Viu este Domnul, şi viu e stăpânul meu, regele: Oriunde va fi stăpânul meu, regele, fie în moarte, fie în viaţă, acolo va fi şi robul tău!"</span>
<span class="v-num v-22">22&nbsp;</span><span class="v S215_22" data-id="S215_22">Atunci regele a zis către Itai: "Vino şi mergi cu mine!" Aşa că Itai Gateeanul a mers cu regele, precum şi toţi slujitorii şi toată mulţimea care era cu el.</span>
<span class="v-num v-23">23&nbsp;</span><span class="v S215_23" data-id="S215_23">Şi toată ţara plângea cu glas mare. Şi tot poporul se îndrepta spre pârâul Cedrilor . Şi a trecut regele pârâul Cedrilor; şi întregul popor, laolaltă cu regele, mergea pe calea ce duce în pustie.</span>
<span class="v-num v-24">24&nbsp;</span><span class="v S215_24" data-id="S215_24">Şi, iată, era acolo şi Ţadoc, şi toţi leviţii împreună cu el, care duceau din Betar chivotul legământului Domnului; şi au oprit acolo chivotul legământului lui Dumnezeu, iar Abiatar a stat în picioare până ce întregul popor a ieşit din cetate.</span>
<span class="v-num v-25">25&nbsp;</span><span class="v S215_25" data-id="S215_25">Iar regele a zis către Ţadoc: "Întoarce chivotul lui Dumnezeu în cetate; dacă eu voi afla bunăvoinţă în ochii Domnului, Domnul mă va întoarce şi mi-l va arăta, pe el şi frumuseţea lui;</span>
<span class="v-num v-26">26&nbsp;</span><span class="v S215_26" data-id="S215_26">dar dacă-mi va zice: - Nu te vreau!, iată, eu sunt aici, iar El va face cu mine aşa cum va crede de cuviinţă".</span>
<span class="v-num v-27">27&nbsp;</span><span class="v S215_27" data-id="S215_27">Şi a mai zis regele către preotul Ţadoc: "Iată, întoarceţi-vă cu pace în cetate: tu şi Ahimaaţ, fiul tău, şi Ionatan, fiul lui Abiatar, amândoi fiii voştri.</span>
<span class="v-num v-28">28&nbsp;</span><span class="v S215_28" data-id="S215_28">Iată, eu voi rămâne în laturile pustiei până ce din partea voastră vor veni soli să-mi vestească".</span>
<span class="v-num v-29">29&nbsp;</span><span class="v S215_29" data-id="S215_29">Aşa că Ţadoc şi Abiatar au dus chivotul Domnului înapoi în Ierusalim, unde a şi rămas.</span>
<span class="v-num v-30">30&nbsp;</span><span class="v S215_30" data-id="S215_30">Iar David se urca pe suişul Muntelui Măslinilor; se urca plângând şi cu capul acoperit; şi mergea desculţ; şi tot poporul care se afla cu el, fiecare cu capul acoperit, mergea urcându-se şi plângând.</span>
<span class="v-num v-31">31&nbsp;</span><span class="v S215_31" data-id="S215_31">Şi i s'a spus lui David: "Ahitofel este printre cei ce şi-au dat mâna cu Abesalom". Iar David a zis: "Doamne, Dumnezeul meu, risipeşte sfatul lui Ahitofel!"</span>
<span class="v-num v-32">32&nbsp;</span><span class="v S215_32" data-id="S215_32">Şi dacă David a ajuns în vârf, acolo I s'a închinat lui Dumnezeu. Şi, iată, în faţa lui a ieşit Huşai Archianul, prietenul său cel mai bun, avându-şi haina sfâşiată şi cenuşă pe cap.</span>
<span class="v-num v-33">33&nbsp;</span><span class="v S215_33" data-id="S215_33">Şi i-a zis David: "Dacă vei merge cu mine, îmi vei fi povară;</span>
<span class="v-num v-34">34&nbsp;</span><span class="v S215_34" data-id="S215_34">dar de te vei întoarce în cetate şi-i vei zice lui Abesalom: - Fraţii tăi au trecut; după mine a trecut regele; şi acum, o, rege, eu sunt robul tău: îngăduie-mi să trăiesc! Atunci - şi până mai acum - am fost servul tatălui tău; acum însă sunt robul tău!... Atunci vei risipi uneltirea lui Ahitofel.</span>
<span class="v-num v-35">35&nbsp;</span><span class="v S215_35" data-id="S215_35">Şi, iată, acolo sunt cu tine preoţii Ţadoc şi Abiatar; şi va fi că fiece cuvânt pe care-l vei auzi în casa regelui îl vei spune preoţilor Ţadoc şi Abiatar.</span>
<span class="v-num v-36">36&nbsp;</span><span class="v S215_36" data-id="S215_36">Şi, iată, acolo sunt cu ei şi cei doi fii ai lor: Ahimaaţ, fiul lui Ţadoc, şi Ionatan, fiul lui Abiatar; prin ei îmi veţi trimite fiece cuvânt pe care-l vei auzi".</span>
<span class="v-num v-37">37&nbsp;</span><span class="v S215_37" data-id="S215_37">Atunci Huşai, prietenul lui David, a intrat în cetate; tot atunci intra şi Abesalom în Ierusalim.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="S214.html">&lt;</a>
<a class="home" href="index.html">=</a>
<a class="next" href="S216.html">&gt;</a>
</div></div>
</body>
</html>