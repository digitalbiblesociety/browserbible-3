<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNTÂI A REGILOR 8 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="S1.html">Biblia Ortodoxă Română Sinodală (2006)</a><a class="location" href="S1.html">CARTEA ÎNTÂI A REGILOR 8</a><a class="prev" href="S17.html">&lt;</a>
<a class="home" href="index.html">=</a>
<a class="next" href="S19.html">&gt;</a>
</div></div>
<div class="section chapter S1 S18 ron_bor ron " dir="ltr" lang="ro" data-id="S18" data-nextid="S19" data-previd="S17">
<div class="c">8</div>
<div class="p">
<span class="v-num v-1">1&nbsp;</span><span class="v S18_1" data-id="S18_1">Iar dacă a îmbătrânit Samuel, a pus pe fiii săi judecători peste Israel.</span>
<span class="v-num v-2">2&nbsp;</span><span class="v S18_2" data-id="S18_2">Numele fiului său celui mai mare era Ioil, iar numele fiului său al doilea era Abia. Aceştia erau judecători în Beer-Şeba.</span>
<span class="v-num v-3">3&nbsp;</span><span class="v S18_3" data-id="S18_3">Dar fiii lui nu umblau pe căile sale, ci se abăteau la lăcomie, luau daruri şi judecau strâmb.</span>
<span class="v-num v-4">4&nbsp;</span><span class="v S18_4" data-id="S18_4">Atunci s-au adunat toţi bătrânii lui Israel, au venit la Samuel, în Rama,</span>
<span class="v-num v-5">5&nbsp;</span><span class="v S18_5" data-id="S18_5">Şi au zis către el: "Tu ai îmbătrânit, iar fiii tăi nu-ţi urmează căile. De aceea pune peste noi un rege, ca să ne judece acela, ca şi la celelalte popoare!"</span>
<span class="v-num v-6">6&nbsp;</span><span class="v S18_6" data-id="S18_6">Cuvântul acesta însă n-a plăcut lui Samuel când i-au zis: "Dă-ne rege, ca să ne judece!" şi s-a rugat Samuel Domnului.</span>
<span class="v-num v-7">7&nbsp;</span><span class="v S18_7" data-id="S18_7">Şi a zis Domnul către Samuel: "Ascultă glasul poporului în toate câte îţi grăieşte; căci nu pe tine te-au lepădat, ci M-au lepădat pe Mine, ca să nu mai domnesc Eu peste ei.</span>
<span class="v-num v-8">8&nbsp;</span><span class="v S18_8" data-id="S18_8">Cum s-au purtat ei cu Mine din ziua aceea, când i-am scos din Egipt, până astăzi, părăsindu-Mă şi slujind la dumnezei străini, aşa se poartă şi cu tine.</span>
<span class="v-num v-9">9&nbsp;</span><span class="v S18_9" data-id="S18_9">Ascultă deci glasul lor, dar să le spui şi să le arăţi drepturile regelui, care va domni peste ei".</span>
<span class="v-num v-10">10&nbsp;</span><span class="v S18_10" data-id="S18_10">Şi a spus Samuel toate cuvintele Domnului poporului care îi cerea rege</span>
<span class="v-num v-11">11&nbsp;</span><span class="v S18_11" data-id="S18_11">Şi a zis: "Iată care vor fi drepturile regelui care va domni peste voi: pe fiii voştri îi va lua şi-i va pune la carele sale şi va face din ei călăreţii săi şi vor fugi pe lângă carele lui.</span>
<span class="v-num v-12">12&nbsp;</span><span class="v S18_12" data-id="S18_12">Va pune din ei căpetenii peste mii, căpetenii peste sute, căpetenii peste cincizeci; să lucreze ţarinile sale, să-i secere pâinea sa, să-i facă arme de război şi unelte la carele lui.</span>
<span class="v-num v-13">13&nbsp;</span><span class="v S18_13" data-id="S18_13">Fetele voastre le va lua, ca să facă miresme, să gătească mâncare şi să coacă pâine.</span>
<span class="v-num v-14">14&nbsp;</span><span class="v S18_14" data-id="S18_14">ţarinile, viile şi grădinile de măslini cele mai bune ale voastre le va lua şi le va da slugilor sale.</span>
<span class="v-num v-15">15&nbsp;</span><span class="v S18_15" data-id="S18_15">Din semănăturile voastre şi din viile voastre va lua zeciuială şi va da oamenilor săi şi slugilor sale.</span>
<span class="v-num v-16">16&nbsp;</span><span class="v S18_16" data-id="S18_16">Din robii voştri, din roabele voastre, din cei mai buni feciori ai voştri şi din asinii voştri va lua şi-i va întrebuinţa la treburile sale.</span>
<span class="v-num v-17">17&nbsp;</span><span class="v S18_17" data-id="S18_17">Din oile voastre va lua a zecea parte şi chiar voi veţi fi robii lui.</span>
<span class="v-num v-18">18&nbsp;</span><span class="v S18_18" data-id="S18_18">Veţi suspina atunci sub regele vostru, pe care vi l-aţi ales, şi atunci nu vă va răspunde Domnul".</span>
<span class="v-num v-19">19&nbsp;</span><span class="v S18_19" data-id="S18_19">Poporul însă nu s-a învoit să asculte pe Samuel, ci a zis: "Nu, lasă să fie rege peste noi,</span>
<span class="v-num v-20">20&nbsp;</span><span class="v S18_20" data-id="S18_20">Şi vom fi şi noi ca celelalte popoare, ne va judeca regele nostru, va merge înainte şi va purta războaiele noastre".</span>
<span class="v-num v-21">21&nbsp;</span><span class="v S18_21" data-id="S18_21">A ascultat deci Samuel toate cuvintele poporului şi le-a spus Domnului;</span>
<span class="v-num v-22">22&nbsp;</span><span class="v S18_22" data-id="S18_22">Iar Domnul a zis către Samuel: "Ascultă glasul lor şi pune-le rege!" Atunci a zis Samuel către Israeliţi: "Duceţi-vă fiecare în cetatea sa!"</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="S17.html">&lt;</a>
<a class="home" href="index.html">=</a>
<a class="next" href="S19.html">&gt;</a>
</div></div>
</body>
</html>