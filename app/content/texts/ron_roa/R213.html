<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A DOUA PARALIPOMENA 13 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="R2.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="R2.html">CARTEA A DOUA PARALIPOMENA 13</a><a class="prev" href="R212.html">&lt;</a>
<a class="home" href="index.html">=</a>
<a class="next" href="R214.html">&gt;</a>
</div></div>
<div class="section chapter R2 R213 ron_roa ron " dir="ltr" lang="ro" data-id="R213" data-nextid="R214" data-previd="R212">
<div class="c">13</div>
<div class="p">
<span class="v-num v-1">1&nbsp;</span><span class="v R213_1" data-id="R213_1">Abia a devenit rege peste Iuda în cel de al optsprezecelea an al domniei lui Ieroboam.</span>
<span class="v-num v-2">2&nbsp;</span><span class="v R213_2" data-id="R213_2">Trei ani a domnit el în Ierusalim; pe mama sa o chema Maaca şi era fiica lui Uriel din Ghibeea. Şi a fost război între Abia şi Ieroboam.</span>
<span class="v-num v-3">3&nbsp;</span><span class="v R213_3" data-id="R213_3">Abia a pregătit pentru război o oaste puternică, de patru sute de mii de viteji, în timp ce Ieroboam a pregătit împotrivă-i o oaste de opt sute de mii de războinici viteji.</span>
<span class="v-num v-4">4&nbsp;</span><span class="v R213_4" data-id="R213_4">Abia s'a ridicat pe vârful Temaraim, care se află în muntele lui Efraim, şi a zis: "Ascultaţi-mă, Ieroboame, şi voi, întregul Israel!:</span>
<span class="v-num v-5">5&nbsp;</span><span class="v R213_5" data-id="R213_5">Oare voi nu ştiţi că Domnul, Dumnezeul lui Israel, i-a dat lui David domnie veşnică peste Israel, precum şi fiilor săi printr'un legământ de sare ?</span>
<span class="v-num v-6">6&nbsp;</span><span class="v R213_6" data-id="R213_6">Dar Ieroboam, fiul lui Nabat care era robul lui Solomon, fiul lui David, s'a ridicat şi s'a despărţit de stăpânul său;</span>
<span class="v-num v-7">7&nbsp;</span><span class="v R213_7" data-id="R213_7">şi în jurul lui s'au adunat oameni netrebnici, fii nelegiuiţi, iar el s'a ridicat împotriva lui Roboam, fiul lui Solomon, la vremea când Roboam, tânăr şi cu inima strânsă de frică, n'a fost în stare să i se împotrivească.</span>
<span class="v-num v-8">8&nbsp;</span><span class="v R213_8" data-id="R213_8">Iar acum, voi ziceţi că staţi împotriva regatului Domnului, pe care El l-a dat fiilor lui David, doar pentru că voi sunteţi o gloată numeroasă şi că de partea voastră sunt viţeii de aur pe care Ieroboam vi i-a făcut dumnezei.</span>
<span class="v-num v-9">9&nbsp;</span><span class="v R213_9" data-id="R213_9">Oare nu voi i-aţi izgonit pe preoţii Domnului, fiii lui Aaron, şi pe leviţi, şi v'aţi făcut preoţi din poporul de rând al ţării?: Orice om care vine cu câţiva viţei din cireadă şi cu şapte berbeci devine preot al celui ce nu este Dumnezeu.</span>
<span class="v-num v-10">10&nbsp;</span><span class="v R213_10" data-id="R213_10">Noi însă nu L-am părăsit pe Domnul, Dumnezeul nostru, iar preoţii Săi, fiii lui Aaron şi leviţii, Îi slujesc Domnului după zilnicele lor rânduieli:</span>
<span class="v-num v-11">11&nbsp;</span><span class="v R213_11" data-id="R213_11">Îi jertfesc Domnului arderi-de-tot, dimineaţa şi seara, precum şi [mâie binemirositoare; şi aşază pe masa curată pâinile punerii-înainte şi aprind sfeşnicul de aur şi candelele lui ca să ardă seara; fiindcă noi păzim rânduielile Domnului, Dumnezeului părinţilor noştri; voi însă L-aţi părăsit.</span>
<span class="v-num v-12">12&nbsp;</span><span class="v R213_12" data-id="R213_12">Şi, iată, Domnul şi preoţii Săi sunt în fruntea noastră, ca şi trâmbiţele răsunătoare care ne dau semnal. Voi, fii ai lui Israel, nu vă luptaţi împotriva Domnului, Dumnezeului părinţilor voştri, că nu veţi avea nici un spor!"</span>
<span class="v-num v-13">13&nbsp;</span><span class="v R213_13" data-id="R213_13">Ieroboam însă îşi pusese pândari să-i cadă lui Iuda din spate; aşa că el îi venea din faţă, iar pândarii, de dinapoi.</span>
<span class="v-num v-14">14&nbsp;</span><span class="v R213_14" data-id="R213_14">Când Iudeii şi-au întors privirea, iată că lupta le venea împotrivă atât din faţă cât şi din spate; şi au strigat spre Domnul, iar preoţii au sunat din trâmbiţe.</span>
<span class="v-num v-15">15&nbsp;</span><span class="v R213_15" data-id="R213_15">Şi au strigat bărbaţii lui Iuda; şi a fost că'n timp ce bărbaţii lui Iuda strigau, Domnul i-a lovit pe Ieroboam şi pe Israel în faţa lui Abia şi a lui Iuda;</span>
<span class="v-num v-16">16&nbsp;</span><span class="v R213_16" data-id="R213_16">fiii lui Israel au fugit din faţa Iudeilor, aşa că Domnul i-a dat în mâinile acestora.</span>
<span class="v-num v-17">17&nbsp;</span><span class="v R213_17" data-id="R213_17">Iar Abia şi poporul său i-a lovit cu mare măcel: cinci sute de mii de viteji din Israel au căzut ucişi.</span>
<span class="v-num v-18">18&nbsp;</span><span class="v R213_18" data-id="R213_18">Umiliţi au fost fiii lui Israel în ziua aceea, în timp ce fiii lui Iuda au prins putere, deoarece ei îşi puseseră nădejdea în Domnul, Dumnezeul părinţilor lor.</span>
<span class="v-num v-19">19&nbsp;</span><span class="v R213_19" data-id="R213_19">Abia l-a fugărit din urmă pe Ieroboam şi i-a luat cetăţile Betel cu satele ei şi Ieşana cu satele ei şi Efron cu satele ei.</span>
<span class="v-num v-20">20&nbsp;</span><span class="v R213_20" data-id="R213_20">Iar Ieroboam, cât a trăit, n'a mai fost în stare să i se împotrivească lui Abia; lovit de Domnul, a murit.</span>
<span class="v-num v-21">21&nbsp;</span><span class="v R213_21" data-id="R213_21">Dar Abia s'a întărit şi şi-a luat paisprezece femei din care i s'au născut douăzeci şi doi de băieţi şi şaisprezece fete.</span>
<span class="v-num v-22">22&nbsp;</span><span class="v R213_22" data-id="R213_22">Cât despre ceea ce s'a mai petrecut cu Abia şi despre faptele lui şi despre spusele lui, ele sunt scrise în Cartea profetului Ido .</span>
<span class="v-num v-23">23&nbsp;</span><span class="v R213_23" data-id="R213_23">Abia a adormit împreună cu părinţii săi şi a fost îngropat în cetatea lui David, iar în locul lui a domnit Asa, fiul său. Sub domnia lui Asa, ţara lui Iuda a avut pace vreme de zece ani.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="R212.html">&lt;</a>
<a class="home" href="index.html">=</a>
<a class="next" href="R214.html">&gt;</a>
</div></div>
</body>
</html>