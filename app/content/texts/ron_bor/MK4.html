<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>MARCU 4 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="MK.html">Biblia Ortodoxă Română Sinodală (2006)</a><a class="location" href="MK.html">MARCU 4</a><a class="prev" href="MK3.html">&lt;</a>
<a class="home" href="index.html">=</a>
<a class="next" href="MK5.html">&gt;</a>
</div></div>
<div class="section chapter MK MK4 ron_bor ron " dir="ltr" lang="ron" data-id="MK4" data-nextid="MK5" data-previd="MK3">
<div class="c">4</div>
<div class="p">
<span class="v-num v-1">1&nbsp;</span><span class="v MK4_1" data-id="MK4_1">Şi iarăşi a început Iisus să înveţe, lângă mare, şi s-a adunat la El mulţime foarte multă, încât El a intrat în corabie şi şedea pe mare, iar toată mulţimea era lângă mare, pe uscat.</span>
<span class="v-num v-2">2&nbsp;</span><span class="v MK4_2" data-id="MK4_2">Şi-i învăţa multe în pilde, şi în învăţătura Sa le zicea:</span>
<span class="v-num v-3">3&nbsp;</span><span class="v MK4_3" data-id="MK4_3">Ascultaţi: Iată, ieşit-a semănătorul să semene.</span>
<span class="v-num v-4">4&nbsp;</span><span class="v MK4_4" data-id="MK4_4">Şi pe când semăna el, o sămânţă a căzut lângă cale şi păsările cerului au venit şi au mâncat-o.</span>
<span class="v-num v-5">5&nbsp;</span><span class="v MK4_5" data-id="MK4_5">Şi alta a căzut pe loc pietros, unde nu avea pământ mult, şi îndată a răsărit, pentru că nu avea pământ mult.</span>
<span class="v-num v-6">6&nbsp;</span><span class="v MK4_6" data-id="MK4_6">Şi când s-a ridicat soarele, s-a veştejit şi, neavând rădăcină, s-a uscat.</span>
<span class="v-num v-7">7&nbsp;</span><span class="v MK4_7" data-id="MK4_7">Altă sămânţă a căzut în spini, a crescut, dar spinii au înăbuşit-o şi rod n-a dat.</span>
<span class="v-num v-8">8&nbsp;</span><span class="v MK4_8" data-id="MK4_8">Şi altele au căzut pe pământul cel bun şi, înălţându-se şi crescând, au dat roade şi au adus: una treizeci, alta şaizeci, alta o sută.</span>
<span class="v-num v-9">9&nbsp;</span><span class="v MK4_9" data-id="MK4_9">Şi zicea: Cine are urechi de auzit să audă.</span>
<span class="v-num v-10">10&nbsp;</span><span class="v MK4_10" data-id="MK4_10">Iar când a fost singur, cei ce erau lângă El, împreună cu cei doisprezece, Îl întrebau despre pilde.</span>
<span class="v-num v-11">11&nbsp;</span><span class="v MK4_11" data-id="MK4_11">Şi le-a răspuns: Vouă vă e dat să cunoaşteţi taina împărăţiei lui Dumnezeu, dar pentru cei de afară totul se face în pilde,</span>
<span class="v-num v-12">12&nbsp;</span><span class="v MK4_12" data-id="MK4_12">Ca uitându-se, să privească şi să nu vadă, şi, auzind, să nu înţeleagă, ca nu cumva să se întoarcă şi să fie iertaţi.</span>
<span class="v-num v-13">13&nbsp;</span><span class="v MK4_13" data-id="MK4_13">Şi le-a zis: Nu pricepeţi pilda aceasta? Dar cum veţi înţelege toate pildele?</span>
<span class="v-num v-14">14&nbsp;</span><span class="v MK4_14" data-id="MK4_14">Semănătorul seamănă cuvântul.</span>
<span class="v-num v-15">15&nbsp;</span><span class="v MK4_15" data-id="MK4_15">Cele de lângă cale sunt aceia în care se seamănă cuvântul, şi, când îl aud, îndată vine satana şi ia cuvântul cel semănat în inimile lor.</span>
<span class="v-num v-16">16&nbsp;</span><span class="v MK4_16" data-id="MK4_16">Cele semănate pe loc pietros sunt aceia care, când aud cuvântul, îl primesc îndată cu bucurie,</span>
<span class="v-num v-17">17&nbsp;</span><span class="v MK4_17" data-id="MK4_17">Dar n-au rădăcină în ei, ci ţin până la un timp; apoi când se întâmplă strâmtorare sau prigoană pentru cuvânt, îndată se smintesc.</span>
<span class="v-num v-18">18&nbsp;</span><span class="v MK4_18" data-id="MK4_18">Şi cele semănate între spini sunt cei ce ascultă cuvântul,</span>
<span class="v-num v-19">19&nbsp;</span><span class="v MK4_19" data-id="MK4_19">Dar grijile veacului şi înşelăciunea bogăţiei şi poftele după celelalte, pătrunzând în ei, înăbuşă cuvântul şi îl fac neroditor.</span>
<span class="v-num v-20">20&nbsp;</span><span class="v MK4_20" data-id="MK4_20">Iar cele semănate pe pământul cel bun sunt cei ce aud cuvântul şi-l primesc şi aduc roade: unul treizeci, altul şaizeci şi altul o sută.</span>
<span class="v-num v-21">21&nbsp;</span><span class="v MK4_21" data-id="MK4_21">Şi le zicea: Se aduce oare făclia ca să fie pusă sub obroc sau sub pat? Oare nu ca să fie pusă în sfeşnic?</span>
<span class="v-num v-22">22&nbsp;</span><span class="v MK4_22" data-id="MK4_22">Căci nu e nimic ascuns ca să nu se dea pe faţă; nici n-a fost ceva tăinuit, decât ca să vină la arătare.</span>
<span class="v-num v-23">23&nbsp;</span><span class="v MK4_23" data-id="MK4_23">Cine are urechi de auzit să audă.</span>
<span class="v-num v-24">24&nbsp;</span><span class="v MK4_24" data-id="MK4_24">Şi le zicea: Luaţi seama la ce auziţi: Cu ce măsură măsuraţi, vi se va măsura; iar vouă celor ce ascultaţi, vi se va da şi vă va prisosi.</span>
<span class="v-num v-25">25&nbsp;</span><span class="v MK4_25" data-id="MK4_25">Căci celui ce are i se va da; dar de la cel ce nu are, şi ce are i se va lua.</span>
<span class="v-num v-26">26&nbsp;</span><span class="v MK4_26" data-id="MK4_26">Şi zicea: Aşa este împărăţia lui Dumnezeu, ca un om care aruncă sămânţa în pământ,</span>
<span class="v-num v-27">27&nbsp;</span><span class="v MK4_27" data-id="MK4_27">Şi doarme şi se scoală, noaptea şi ziua, şi sămânţa răsare şi creşte, cum nu ştie el.</span>
<span class="v-num v-28">28&nbsp;</span><span class="v MK4_28" data-id="MK4_28">Pământul rodeşte de la sine: mai întâi pai, apoi spic, după aceea grâu deplin în spic.</span>
<span class="v-num v-29">29&nbsp;</span><span class="v MK4_29" data-id="MK4_29">Iar când rodul se coace, îndată trimite secera, că a sosit secerişul.</span>
<span class="v-num v-30">30&nbsp;</span><span class="v MK4_30" data-id="MK4_30">Şi zicea: Cum vom asemăna împărăţia lui Dumnezeu, sau în ce pildă o vom închipui?</span>
<span class="v-num v-31">31&nbsp;</span><span class="v MK4_31" data-id="MK4_31">Cu grăuntele de muştar care, când se seamănă în pământ, este mai mic decât toate seminţele de pe pământ;</span>
<span class="v-num v-32">32&nbsp;</span><span class="v MK4_32" data-id="MK4_32">Dar, după ce s-a semănat, creşte şi se face mai mare decât toate legumele şi face ramuri mari, încât sub umbra lui pot să sălăşluiască păsările cerului.</span>
<span class="v-num v-33">33&nbsp;</span><span class="v MK4_33" data-id="MK4_33">Şi cu multe pilde ca acestea le grăia cuvântul după cum puteau să înţeleagă.</span>
<span class="v-num v-34">34&nbsp;</span><span class="v MK4_34" data-id="MK4_34">Iar fără pildă nu le grăia; şi ucenicilor Săi le lămurea toate, deosebi.</span>
<span class="v-num v-35">35&nbsp;</span><span class="v MK4_35" data-id="MK4_35">Şi în ziua aceea, când s-a înserat, a zis către ei: Să trecem pe ţărmul celălalt.</span>
<span class="v-num v-36">36&nbsp;</span><span class="v MK4_36" data-id="MK4_36">Şi lăsând ei mulţimea, L-au luat cu ei în corabie, aşa cum era, căci erau cu El şi alte corăbii.</span>
<span class="v-num v-37">37&nbsp;</span><span class="v MK4_37" data-id="MK4_37">Şi s-a pornit o furtună mare de vânt şi valurile se prăvăleau peste corabie, încât corabia era aproape să se umple.</span>
<span class="v-num v-38">38&nbsp;</span><span class="v MK4_38" data-id="MK4_38">Iar Iisus era la partea dindărăt a corăbiei, dormind pe căpătâi. L-au deşteptat şi I-au zis: Învăţătorule, nu-Ţi este grijă că pierim?</span>
<span class="v-num v-39">39&nbsp;</span><span class="v MK4_39" data-id="MK4_39">Şi El, sculându-Se, a certat vântul şi a poruncit mării: Taci! Încetează! Şi vântul s-a potolit şi s-a făcut linişte mare.</span>
<span class="v-num v-40">40&nbsp;</span><span class="v MK4_40" data-id="MK4_40">Şi le-a zis lor: Pentru ce sunteţi aşa de fricoşi? Cum de nu aveţi credinţă?</span>
<span class="v-num v-41">41&nbsp;</span><span class="v MK4_41" data-id="MK4_41">Şi s-au înfricoşat cu frică mare şi ziceau unul către altul: Cine este oare, Acesta, că şi vântul şi marea I se supun?</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="MK3.html">&lt;</a>
<a class="home" href="index.html">=</a>
<a class="next" href="MK5.html">&gt;</a>
</div></div>
</body>
</html>