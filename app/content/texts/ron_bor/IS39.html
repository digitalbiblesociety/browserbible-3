<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>ISAIA 39 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="IS.html">Biblia Ortodoxă Română Sinodală (2006)</a><a class="location" href="IS.html">ISAIA 39</a><a class="prev" href="IS38.html">&lt;</a>
<a class="home" href="index.html">=</a>
<a class="next" href="IS40.html">&gt;</a>
</div></div>
<div class="section chapter IS IS39 ron_bor ron " dir="ltr" lang="ro" data-id="IS39" data-nextid="IS40" data-previd="IS38">
<div class="c">39</div>
<div class="p">
<span class="v-num v-1">1&nbsp;</span><span class="v IS39_1" data-id="IS39_1">În vremea aceea, Merodac-Baladan, fiul lui Baladan, regele Babilonului, a trimis scrisori şi un dar lui Iezechia, auzind că a fost bolnav şi s-a făcut sănătos.</span>
<span class="v-num v-2">2&nbsp;</span><span class="v IS39_2" data-id="IS39_2">Şi s-a bucurat pentru ele Iezechia şi a arătat solilor vistieria, argintul, aurul, miresmele şi untdelemnul cel bun şi toată strânsura lui de arme şi tot ceea ce se afla în cămările lui. şi n-a rămas nimic în casa lui şi în tot cuprinsul stăpânirii lui pe care Iezechia să nu-l fi arătat.</span>
<span class="v-num v-3">3&nbsp;</span><span class="v IS39_3" data-id="IS39_3">Atunci a zis proorocul Isaia către regele Iezechia: "Ce au zis oamenii aceştia şi de unde au venit ei la tine?" Şi a răspuns Iezechia: "Au venit dintr-o ţară depărtată, din Babilon!"</span>
<span class="v-num v-4">4&nbsp;</span><span class="v IS39_4" data-id="IS39_4">Şi a mai întrebat: "Ce au văzut în casa ta?" Şi a zis Iezechia: "Au văzut toate câte sunt în casa mea; şi n-a rămas nimic în vistieriile mele pe care să nu-l fi arătat".</span>
<span class="v-num v-5">5&nbsp;</span><span class="v IS39_5" data-id="IS39_5">Şi a zis Isaia către Iezechia: "Ascultă ceea ce grăieşte Domnul Savaot!</span>
<span class="v-num v-6">6&nbsp;</span><span class="v IS39_6" data-id="IS39_6">Iată vin zile, când tot ceea ce au agonisit părinţii tăi până astăzi va fi dus în Babilon şi nu va rămâne nimic, aşa zice Domnul.</span>
<span class="v-num v-7">7&nbsp;</span><span class="v IS39_7" data-id="IS39_7">Şi din feciorii care vor ieşi din tine şi îi vei naşte, vor lua. Şi vor fi eunuci la curtea regelui din Babilon".</span>
<span class="v-num v-8">8&nbsp;</span><span class="v IS39_8" data-id="IS39_8">Şi a zis Iezechia către Isaia: "Bun este cuvântul Domnului pe care l-ai grăit!" Căci, se gândea el: "Va fi pace şi linişte în timpul vieţii mele!"</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="IS38.html">&lt;</a>
<a class="home" href="index.html">=</a>
<a class="next" href="IS40.html">&gt;</a>
</div></div>
</body>
</html>