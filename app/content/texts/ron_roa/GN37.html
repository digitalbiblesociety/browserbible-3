<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FACEREA ÎNTÂIA CARTE A LUI MOISE 37 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="GN.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="GN.html">FACEREA ÎNTÂIA CARTE A LUI MOISE 37</a><a class="prev" href="GN36.html">&lt;</a>
<a class="home" href="index.html">=</a>
<a class="next" href="GN38.html">&gt;</a>
</div></div>
<div class="section chapter GN GN37 ron_roa ron " dir="ltr" lang="ro" data-id="GN37" data-nextid="GN38" data-previd="GN36">
<div class="c">37</div>
<div class="p">
<span class="v-num v-1">1&nbsp;</span><span class="v GN37_1" data-id="GN37_1">Iacob a locuit în ţara unde trăise ca străin părintele său, în ţara Canaanului.</span>
<span class="v-num v-2">2&nbsp;</span><span class="v GN37_2" data-id="GN37_2">Iată istoria urmaşilor lui Iacob. Iosif era de şaptesprezece ani - deci foarte tânăr - când păştea oile împreună cu fraţii săi, cu feciorii Bilhăi şi cu feciorii Zilpei, femeile tatălui său; iar el, Iosif, aducea la cunoştinţa lui Israel, tatăl lor, ceea ce se vorbea rău despre ei.</span>
<span class="v-num v-3">3&nbsp;</span><span class="v GN37_3" data-id="GN37_3">Israel îl iubea pe Iosif mai mult decât pe toţi ceilalţi fii ai săi, pentru că el era copilul bătrâneţelor sale, şi-i făcuse o tunică scumpă, cu mâneci lungi .</span>
<span class="v-num v-4">4&nbsp;</span><span class="v GN37_4" data-id="GN37_4">Fraţii lui, văzând că tatăl lor îl iubea mai mult decât pe toţi ceilalţi fii ai săi, au fost cuprinşi de ură şi nu-i puteau vorbi cu prietenie.</span>
<span class="v-num v-5">5&nbsp;</span><span class="v GN37_5" data-id="GN37_5">Iosif a visat un vis şi l-a povestit fraţilor săi,</span>
<span class="v-num v-6">6&nbsp;</span><span class="v GN37_6" data-id="GN37_6">zicându-le: "Ascultaţi visul pe care l-am visat:</span>
<span class="v-num v-7">7&nbsp;</span><span class="v GN37_7" data-id="GN37_7">Se făcea că noi legam snopi în ţarină; şi iată că snopul meu s'a sculat şi stătea drept, şi iată că snopii voştri s'au strâns roată şi i se închinau snopului meu" .</span>
<span class="v-num v-8">8&nbsp;</span><span class="v GN37_8" data-id="GN37_8">Iar fraţii săi i-au zis: "Nu cumva ai să domneşti tu peste noi ca un rege şi-ai să ne stăpâneşti ca un stăpân?"... Şi l-au urât încă şi mai mult, din pricina viselor lui şi din pricina spuselor lui.</span>
<span class="v-num v-9">9&nbsp;</span><span class="v GN37_9" data-id="GN37_9">Şi el a mai visat un alt vis şi l-a povestit tatălui său şi fraţilor săi, zicând: "Iată, am visat şi un alt vis: Soarele şi luna şi unsprezece stele mi se închinau mie".</span>
<span class="v-num v-10">10&nbsp;</span><span class="v GN37_10" data-id="GN37_10">A povestit tatălui său şi fraţilor săi, iar tatăl său l-a certat şi i-a zis: "Ce'nseamnă visul acesta pe care l-ai visat? Nu cumva eu şi mama ta şi fraţii tăi vom veni şi ne vom închina ţie până la pământ?"...</span>
<span class="v-num v-11">11&nbsp;</span><span class="v GN37_11" data-id="GN37_11">Fraţii lui îl invidiau, dar tatăl său punea la inimă spusele.</span>
<span class="v-num v-12">12&nbsp;</span><span class="v GN37_12" data-id="GN37_12">Acuma, fraţii săi plecaseră să pască oile tatălui lor la Sichem,</span>
<span class="v-num v-13">13&nbsp;</span><span class="v GN37_13" data-id="GN37_13">şi Israel i-a zis lui Iosif: "Fraţii tăi, nu pasc ei oile la Sichem? Vino să te trimit la ei". Iar el a zis: "Iată-mă!"</span>
<span class="v-num v-14">14&nbsp;</span><span class="v GN37_14" data-id="GN37_14">Şi i-a zis Israel: "Du-te şi vezi dacă fraţii tăi sunt sănătoşi, ce fac oile, şi să-mi aduci veşti!" Şi l-a trimis din valea Hebronului, iar el s'a dus la Sichem.</span>
<span class="v-num v-15">15&nbsp;</span><span class="v GN37_15" data-id="GN37_15">În timp ce el rătăcea pe câmp, a dat peste el un om; şi omul l-a întrebat: "Ce cauţi?"</span>
<span class="v-num v-16">16&nbsp;</span><span class="v GN37_16" data-id="GN37_16">Iar el a zis: "Pe fraţii mei îi caut. Spune-mi, te rog, unde pasc ei oile?"</span>
<span class="v-num v-17">17&nbsp;</span><span class="v GN37_17" data-id="GN37_17">Omul i-a zis: "Au plecat de aici, căci i-am auzit spunând: Să mergem la Dotan!" Şi s'a dus Iosif după fraţii săi, şi i-a găsit la Dotan.</span>
<span class="v-num v-18">18&nbsp;</span><span class="v GN37_18" data-id="GN37_18">Ei însă l-au văzut de departe şi, înainte ca el să li se apropie, au uneltit să-l omoare,</span>
<span class="v-num v-19">19&nbsp;</span><span class="v GN37_19" data-id="GN37_19">zicând fiecare către fratele său: "Uite că vine visătorul acela de vise!</span>
<span class="v-num v-20">20&nbsp;</span><span class="v GN37_20" data-id="GN37_20">Haideţi dar acum să-l omorâm, să-l aruncăm într'o fântână şi să spunem că l-a mâncat o fiară sălbatică; şi-om vedea noi ce se va alege de visele lui!"...</span>
<span class="v-num v-21">21&nbsp;</span><span class="v GN37_21" data-id="GN37_21">Ruben însă a auzit şi l-a scos din mâinile lor şi a zis: "Să nu-i ridicăm viaţa!"</span>
<span class="v-num v-22">22&nbsp;</span><span class="v GN37_22" data-id="GN37_22">Şi le-a zis Ruben: "Nu vărsaţi sânge! Aruncaţi-l în fântâna aceea din pustie, dar mâna să n'o ridicaţi asupră-i!" Aceasta, ca să-l scape din mâna lor şi să i-l trimită tatălui său.</span>
<span class="v-num v-23">23&nbsp;</span><span class="v GN37_23" data-id="GN37_23">Şi a fost că de'ndată ce Iosif a sosit la fraţii săi, aceştia l-au despuiat pe Iosif de tunica scumpă, cu mâneci lungi, care era pe el,</span>
<span class="v-num v-24">24&nbsp;</span><span class="v GN37_24" data-id="GN37_24">şi l-au luat şi l-au aruncat în fântână; dar fântâna era goală, n'avea apă.</span>
<span class="v-num v-25">25&nbsp;</span><span class="v GN37_25" data-id="GN37_25">Apoi s'au aşezat să mănânce . Şi dacă şi-au ridicat privirea, iată că o caravană de Ismaeliţi venea de la Galaad, avându-şi ei cămilele încărcate cu tămâie şi balsam şi smirnă, pe care mergeau să le descarce în Egipt.</span>
<span class="v-num v-26">26&nbsp;</span><span class="v GN37_26" data-id="GN37_26">A zis atunci Iuda către fraţii săi: "Ce câştigăm noi dacă ne vom ucide fratele şi-i vom ascunde sângele?</span>
<span class="v-num v-27">27&nbsp;</span><span class="v GN37_27" data-id="GN37_27">Haidem să-l vindem acestor Ismaeliţi, aşa încât mâna noastră să nu fie asupră-i; că e fratele nostru şi carnea noastră". Iar fraţii săi l-au ascultat.</span>
<span class="v-num v-28">28&nbsp;</span><span class="v GN37_28" data-id="GN37_28">Şi au trecut nişte oameni madianiţi , negustori, şi l-au tras pe Iosif şi l-au scos afară din fântână. Şi l-au vândut pe Iosif cu douăzeci de arginţi Ismaeliţilor, care l-au dus pe Iosif în Egipt.</span>
<span class="v-num v-29">29&nbsp;</span><span class="v GN37_29" data-id="GN37_29">Dar dacă Ruben s'a întors la fântână şi nu l-a văzut pe Iosif în groapă, şi-a sfâşiat hainele</span>
<span class="v-num v-30">30&nbsp;</span><span class="v GN37_30" data-id="GN37_30">şi, întorcându-se spre fraţii săi, a zis: "Băiatul nu mai este! Iar eu, încotro s'o apuc eu acum?"...</span>
<span class="v-num v-31">31&nbsp;</span><span class="v GN37_31" data-id="GN37_31">Atunci ei au luat tunica lui Iosif, au înjunghiat un ied şi au muiat tunica în sânge;</span>
<span class="v-num v-32">32&nbsp;</span><span class="v GN37_32" data-id="GN37_32">şi au trimis tunica cea scumpă, cu mâneci lungi, şi i-au adus-o tatălui lor, spunând: "Uite ce-am găsit!, vezi dacă este tunica fiului tău, ori ba!"</span>
<span class="v-num v-33">33&nbsp;</span><span class="v GN37_33" data-id="GN37_33">Iar el a recunoscut-o şi a zis: "Tunica fiului meu!... L-a mâncat o fiară sălbatică..., o fiară l-a sfâşiat pe Iosif!"...</span>
<span class="v-num v-34">34&nbsp;</span><span class="v GN37_34" data-id="GN37_34">Atunci Iacob şi-a sfâşiat hainele, şi-a încins coapsele cu sac şi multe zile l-a plâns pe fiul său.</span>
<span class="v-num v-35">35&nbsp;</span><span class="v GN37_35" data-id="GN37_35">Şi toţi fiii săi s'au adunat, şi toate fiicele sale, şi au venit să-l mângâie; dar el nu voia să se mângâie, ci zicea: "Plângând mă voi pogorî la fiul meu în locaşul morţilor!" Şi tatăl său îl plângea,</span>
<span class="v-num v-36">36&nbsp;</span><span class="v GN37_36" data-id="GN37_36">în timp ce Madianiţii îl vindeau pe Iosif în Egipt lui Putifar, famen al lui Faraon şi mare cămăraş.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="GN36.html">&lt;</a>
<a class="home" href="index.html">=</a>
<a class="next" href="GN38.html">&gt;</a>
</div></div>
</body>
</html>