<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>ISAIA 9 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="IS.html">Biblia Ortodoxă Română Sinodală (2006)</a><a class="location" href="IS.html">ISAIA 9</a><a class="prev" href="IS8.html">&lt;</a>
<a class="home" href="index.html">=</a>
<a class="next" href="IS10.html">&gt;</a>
</div></div>
<div class="section chapter IS IS9 ron_bor ron " dir="ltr" lang="ron" data-id="IS9" data-nextid="IS10" data-previd="IS8">
<div class="c">9</div>
<div class="p">
<span class="v-num v-1">1&nbsp;</span><span class="v IS9_1" data-id="IS9_1">Poporul care locuia întru întuneric va vedea lumină mare şi voi cei ce locuiaţi în latura umbrei morţii lumină va străluci peste voi.</span>
<span class="v-num v-2">2&nbsp;</span><span class="v IS9_2" data-id="IS9_2">Tu vei înmulţi poporul şi vei spori bucuria lui. El se va veseli înaintea Ta, cum se bucură oamenii în timpul secerişului şi se veselesc la împărţirea prăzilor.</span>
<span class="v-num v-3">3&nbsp;</span><span class="v IS9_3" data-id="IS9_3">Căci jugul ce-l apasă, şi toiagul ce-l loveşte, şi nuiaua ce-l asupreşte, Tu le vei sfărâma, ca în zilele lui Madian.</span>
<span class="v-num v-4">4&nbsp;</span><span class="v IS9_4" data-id="IS9_4">Încălţămintea cea zgomotoasă de om războinic şi haina cea stropită de sânge vor fi aruncate în foc şi mistuite în flăcări!</span>
<span class="v-num v-5">5&nbsp;</span><span class="v IS9_5" data-id="IS9_5">Căci Prunc s-a născut nouă, un Fiu s-a dat nouă, a Cărui stăpânire e pe umărul Lui şi se cheamă numele Lui: Înger de mare sfat, Sfetnic minunat, Dumnezeu tare, biruitor, Domn al păcii, Părinte al veacului ce va să fie.</span>
<span class="v-num v-6">6&nbsp;</span><span class="v IS9_6" data-id="IS9_6">Şi mare va fi stăpânirea Lui şi pacea Lui nu va avea hotar. Va împărăţi pe tronul şi peste împărăţia lui David, ca s-o întărească şi s-o întemeieze prin judecată şi prin dreptate, de acum şi până-n veac. Râvna Domnului Savaot va face aceasta.</span>
<span class="v-num v-7">7&nbsp;</span><span class="v IS9_7" data-id="IS9_7">Cuvânt va trimite Domnul peste Iacob, şi el se va pogorî peste Israel.</span>
<span class="v-num v-8">8&nbsp;</span><span class="v IS9_8" data-id="IS9_8">Ca să ştie tot poporul, Efraim şi locuitorii Samariei, care întru mândria lor şi întru semeţia inimii lor zic:</span>
<span class="v-num v-9">9&nbsp;</span><span class="v IS9_9" data-id="IS9_9">"Cărămizile au căzut, să zidim cu piatră cioplită; smochinii au fost tăiaţi, să punem cedri în locul lor!"</span>
<span class="v-num v-10">10&nbsp;</span><span class="v IS9_10" data-id="IS9_10">Ridica-va Domnul împotriva lui pe vrăjmaşii lui Reţin şi pe duşmanii lui îi va înarma:</span>
<span class="v-num v-11">11&nbsp;</span><span class="v IS9_11" data-id="IS9_11">Pe Sirienii de la răsărit şi pe Filistenii de la asfinţit; şi vor mânca aceştia pe Israel cu toată gura. Cu toate acestea mânia Lui nu se va potoli şi mâna Lui tot întinsă va fi;</span>
<span class="v-num v-12">12&nbsp;</span><span class="v IS9_12" data-id="IS9_12">Dar poporul nu se va întoarce la Cel care îl lovise şi nu va căuta pe Domnul Savaot.</span>
<span class="v-num v-13">13&nbsp;</span><span class="v IS9_13" data-id="IS9_13">Şi Domnul va tăia din Israel, într-o singură zi, capul şi coada, ramura de finic şi trestia.</span>
<span class="v-num v-14">14&nbsp;</span><span class="v IS9_14" data-id="IS9_14">Bătrânii şi căpeteniile sunt capul; proorocul şi învăţătorul mincinos sunt coada.</span>
<span class="v-num v-15">15&nbsp;</span><span class="v IS9_15" data-id="IS9_15">Căpeteniile acestui popor îl duc în rătăcire şi cei conduşi de ei vor pieri.</span>
<span class="v-num v-16">16&nbsp;</span><span class="v IS9_16" data-id="IS9_16">Pentru aceasta, Domnul nu se bucură de cei tineri şi de orfanii lui şi de văduve nu-i este milă, fiindcă toţi sunt nelegiuiţi şi răi şi gura lor grăieşte vorbe nesocotite. Pentru toate acestea, mânia Lui nu se va potoli şi mâna Lui mereu întinsă va fi.</span>
<span class="v-num v-17">17&nbsp;</span><span class="v IS9_17" data-id="IS9_17">Că fărădelegea arde ca focul, care mistuie spinii şi bălăriile uscate; el arde tot mărăcinişul pădurii, iar fumul se înalţă în rotocoale.</span>
<span class="v-num v-18">18&nbsp;</span><span class="v IS9_18" data-id="IS9_18">Din pricina iuţimii mâniei Domnului Savaot, pământul va fi ca un jeratic, iar poporul va ajunge pradă focului. Nimeni nu va cruţa pe vecinul său.</span>
<span class="v-num v-19">19&nbsp;</span><span class="v IS9_19" data-id="IS9_19">Jefui-vor la dreapta şi vor rămâne flămânzi; la stânga vor mânca şi nu se vor sătura; fiecare va mânca din carnea aproapelui său:</span>
<span class="v-num v-20">20&nbsp;</span><span class="v IS9_20" data-id="IS9_20">Manase pe Efraim, Efraim pe Manase, şi amândoi sunt împotriva lui Iuda. Pe lângă toate acestea, mânia Lui nu se va potoli şi braţul Lui mereu întins va fi.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="IS8.html">&lt;</a>
<a class="home" href="index.html">=</a>
<a class="next" href="IS10.html">&gt;</a>
</div></div>
</body>
</html>