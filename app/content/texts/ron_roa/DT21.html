<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>DEUTERONOMUL (A CINCEA CARTE A LUI MOISE) 21 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="DT.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="DT.html">DEUTERONOMUL (A CINCEA CARTE A LUI MOISE) 21</a><a class="prev" href="DT20.html">&lt;</a>
<a class="home" href="index.html">=</a>
<a class="next" href="DT22.html">&gt;</a>
</div></div>
<div class="section chapter DT DT21 ron_roa ron " dir="ltr" lang="ro" data-id="DT21" data-nextid="DT22" data-previd="DT20">
<div class="c">21</div>
<div class="p">
<span class="v-num v-1">1&nbsp;</span><span class="v DT21_1" data-id="DT21_1">Dacă pe pământul pe care Domnul, Dumnezeul tău, ţi-l dă ţie să-l moşteneşti se va găsi om ucis zăcând în câmp şi nu se ştie cine l-a ucis,</span>
<span class="v-num v-2">2&nbsp;</span><span class="v DT21_2" data-id="DT21_2">bătrânii tăi şi judecătorii tăi vor ieşi şi vor măsura [depărtarea] până la cetăţile dimprejurul celui ucis;</span>
<span class="v-num v-3">3&nbsp;</span><span class="v DT21_3" data-id="DT21_3">iar bătrânii cetăţii celei mai apropiate de cel ucis vor lua o junincă ce n'a fost pusă la muncă şi n'a tras la jug;</span>
<span class="v-num v-4">4&nbsp;</span><span class="v DT21_4" data-id="DT21_4">şi bătrânii acelei cetăţi vor aduce juninca într'o râpă sălbatică , într'un loc care n'a fost lucrat, nici măcar semănat, şi acolo'n râpă vor tăia gâtul junincii.</span>
<span class="v-num v-5">5&nbsp;</span><span class="v DT21_5" data-id="DT21_5">Apoi să vină preoţii, leviţii, - că pe ei i-a ales Domnul, Dumnezeul tău, să-I stea înainte şi să binecuvinteze'ntru numele Lui, şi prin cuvântul lor se va judeca toată'mpotrivirea şi toată vătămarea -,</span>
<span class="v-num v-6">6&nbsp;</span><span class="v DT21_6" data-id="DT21_6">şi toţi bătrânii cetăţii celei mai apropiate de cel ucis îşi vor spăla mâinile pe capul junincii celei tăiate'n râpă.</span>
<span class="v-num v-7">7&nbsp;</span><span class="v DT21_7" data-id="DT21_7">Şi răspunzând, vor zice: Mâinile noastre n'au vărsat sângele acesta, şi ochii noştri n'au văzut;</span>
<span class="v-num v-8">8&nbsp;</span><span class="v DT21_8" data-id="DT21_8">fii milostiv poporului Tău, Israel, pe care Tu, Doamne, l-ai răscumpărat din ţara Egiptului; ca să nu fie sânge nevinovat întru poporul Tău, Israel!... Şi li se va ierta lor păcatul sângelui.</span>
<span class="v-num v-9">9&nbsp;</span><span class="v DT21_9" data-id="DT21_9">Tu, aşadar, vei ridica sângele nevinovat din mijlocul vostru dacă voi veţi face ce este bun şi plăcut înaintea ochilor Domnului, Dumnezeului tău.</span>
<span class="v-num v-10">10&nbsp;</span><span class="v DT21_10" data-id="DT21_10">Când vei ieşi la război în faţa duşmanilor tăi şi când Domnul, Dumnezeul tău, ţi-i va da în mâinile tale şi vei lua robi dintre ei ca pradă,</span>
<span class="v-num v-11">11&nbsp;</span><span class="v DT21_11" data-id="DT21_11">dacă printre robi vei vedea femeie frumoasă la chip şi-ţi va cădea dragă şi vei vrea să ţi-o iei de soţie,</span>
<span class="v-num v-12">12&nbsp;</span><span class="v DT21_12" data-id="DT21_12">o vei aduce în casa ta, îi vei rade capul, îi vei tăia unghiile,</span>
<span class="v-num v-13">13&nbsp;</span><span class="v DT21_13" data-id="DT21_13">şi vei lua de pe ea haina de robie . Ea va locui în casa ta şi timp de o lună îşi va plânge pe tatăl ei şi pe mama sa; după aceea vei intra la ea şi vei locui cu ea şi-ţi va fi ţie femeie.</span>
<span class="v-num v-14">14&nbsp;</span><span class="v DT21_14" data-id="DT21_14">Iar dacă după aceea n'o mai vrei, s'o laşi liberă; dar să n'o vinzi pe bani: să nu faci din ea o sclavă, de vreme ce ai umilit-o.</span>
<span class="v-num v-15">15&nbsp;</span><span class="v DT21_15" data-id="DT21_15">De va avea cineva două femei, una iubită şi alta neiubită , şi atât cea iubită cât şi cea neiubită îi vor naşte fii, iar întâiul-născut va fi al celei neiubite,</span>
<span class="v-num v-16">16&nbsp;</span><span class="v DT21_16" data-id="DT21_16">acela, în ziua când îşi va împărţi averea către fiii săi, nu va putea să-l socotească pe fiul femeii iubite drept întâi-născut în dauna fiului celei neiubite, care este întâiul-născut,</span>
<span class="v-num v-17">17&nbsp;</span><span class="v DT21_17" data-id="DT21_17">ci-l va recunoaşte drept întâi-născut pe fiul celei neiubite; acestuia îi va da parte îndoită din toate câte va avea, de vreme ce acesta este pârga fiilor lui, şi lui i se cuvin cele ce se cuvin întâiului-născut.</span>
<span class="v-num v-18">18&nbsp;</span><span class="v DT21_18" data-id="DT21_18">De va avea cineva fiu neascultător şi îndărătnic, care nu ascultă de vorba tatălui său şi de vorba mamei sale, şi dacă aceştia îl ceartă, dar el nu-i ascultă,</span>
<span class="v-num v-19">19&nbsp;</span><span class="v DT21_19" data-id="DT21_19">atunci tatăl său şi mama sa îl vor prinde şi-l vor duce la bătrânii cetăţii lor, la poarta acelui loc,</span>
<span class="v-num v-20">20&nbsp;</span><span class="v DT21_20" data-id="DT21_20">şi vor zice către bărbaţii cetăţii lor: - Acest fiu al nostru este neascultător şi îndărătnic, nu ascultă de vorba noastră; e lacom şi beţiv...</span>
<span class="v-num v-21">21&nbsp;</span><span class="v DT21_21" data-id="DT21_21">Atunci bărbaţii cetăţii lui îl vor ucide cu pietre, iar el va muri. Şi vei stârpi pe cel rău din mijlocul vostru, iar ceilalţi vor auzi şi se vor teme.</span>
<span class="v-num v-22">22&nbsp;</span><span class="v DT21_22" data-id="DT21_22">De va fi'ntru cineva păcat vrednic de moarte şi-l veţi osândi să moară spânzurat de copac,</span>
<span class="v-num v-23">23&nbsp;</span><span class="v DT21_23" data-id="DT21_23">trupul său să nu rămână peste noapte pe copac, ci în chiar ziua aceea să-l îngropaţi, de vreme ce blestemat este de Dumnezeu tot cel spânzurat pe lemn ; în felul acesta nu veţi pângări pământul pe care Domnul, Dumnezeul tău, ţi-l dă să-l moşteneşti.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="DT20.html">&lt;</a>
<a class="home" href="index.html">=</a>
<a class="next" href="DT22.html">&gt;</a>
</div></div>
</body>
</html>