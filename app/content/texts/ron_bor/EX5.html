<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEȘIREA 5 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EX.html">Biblia Ortodoxă Română Sinodală (2006)</a><a class="location" href="EX.html">IEȘIREA 5</a><a class="prev" href="EX4.html">&lt;</a>
<a class="home" href="index.html">=</a>
<a class="next" href="EX6.html">&gt;</a>
</div></div>
<div class="section chapter EX EX5 ron_bor ron " dir="ltr" lang="ron" data-id="EX5" data-nextid="EX6" data-previd="EX4">
<div class="c">5</div>
<div class="p">
<span class="v-num v-1">1&nbsp;</span><span class="v EX5_1" data-id="EX5_1">După aceea Moise şi Aaron au intrat la Faraon şi au zis către dânsul: "Aşa grăieşte Domnul Dumnezeul lui Israel: Lasă pe poporul Meu, ca să-Mi facă sărbătoare în pustie!"</span>
<span class="v-num v-2">2&nbsp;</span><span class="v EX5_2" data-id="EX5_2">Faraon însă a zis: "Cine este acela Domnul, ca să-I ascult glasul şi să dau drumul fiilor lui Israel? Nu-L cunosc pe Domnul şi nu voi da drumul lui Israel!"</span>
<span class="v-num v-3">3&nbsp;</span><span class="v EX5_3" data-id="EX5_3">Zis-au ei către dânsul: "Dumnezeul Evreilor ne-a chemat; lasă-ne să mergem în pustie cale de trei zile, ca să aducem jertfă Domnului Dumnezeului nostru, ca să nu pierim de ciumă sau de sabie!"</span>
<span class="v-num v-4">4&nbsp;</span><span class="v EX5_4" data-id="EX5_4">Iar regele Egiptului le-a zis: "Moise şi Aaron, pentru ce-mi stingheriţi poporul de la lucru? Duceţi-vă fiecare din voi la treburile voastre!"</span>
<span class="v-num v-5">5&nbsp;</span><span class="v EX5_5" data-id="EX5_5">Apoi Faraon a zis iar: "Iată acum s-a înmulţit poporul acesta în ţară şi voi îl întrerupeţi de la lucru".</span>
<span class="v-num v-6">6&nbsp;</span><span class="v EX5_6" data-id="EX5_6">Şi chiar în ziua aceea a poruncit Faraon căpeteniilor şi slujbaşilor poporului şi le-a zis:</span>
<span class="v-num v-7">7&nbsp;</span><span class="v EX5_7" data-id="EX5_7">"De acum înainte să nu mai daţi poporului paie pentru facerea cărămizii, ca ieri şi ca alaltăieri, ci să se ducă ei să-şi adune paie.</span>
<span class="v-num v-8">8&nbsp;</span><span class="v EX5_8" data-id="EX5_8">Dar cărămizi să facă tot atâtea câte făceau în fiecare zi; să-i siliţi şi să nu le împuţinaţi munca; fiindcă sunt fără treabă şi de aceea strigă şi zic: Haidem să aducem jertfă Dumnezeului nostru!</span>
<span class="v-num v-9">9&nbsp;</span><span class="v EX5_9" data-id="EX5_9">Să fie dar împovăraţi de lucru oamenii aceştia şi să se îndeletnicească cu acestea, iar nu să se îndeletnicească cu vorbe mincinoase!"</span>
<span class="v-num v-10">10&nbsp;</span><span class="v EX5_10" data-id="EX5_10">Şi au ieşit căpeteniile lor şi slujbaşii poporului şi au zis către popor: "Aşa zice Faraon: Nu vă mai dau paie.</span>
<span class="v-num v-11">11&nbsp;</span><span class="v EX5_11" data-id="EX5_11">Mergeţi voi înşivă şi vă adunaţi paie de unde veţi găsi, dar din lucrul vostru nu vi se va scădea nimic!"</span>
<span class="v-num v-12">12&nbsp;</span><span class="v EX5_12" data-id="EX5_12">Atunci s-a risipit poporul în tot Egiptul, ca să strângă trestie în loc de paie.</span>
<span class="v-num v-13">13&nbsp;</span><span class="v EX5_13" data-id="EX5_13">Iar slujbaşii îi sileau, zicând: "Împliniţi-vă lucrul dat pentru fiecare zi, ca atunci când vi se dădea paie".</span>
<span class="v-num v-14">14&nbsp;</span><span class="v EX5_14" data-id="EX5_14">Iar pe slujbaşii puşi peste ei de căpeteniile lui Faraon îi băteau, zicând: "Pentru ce n-aţi făcut şi astăzi numărul vostru de cărămizi, ca ieri şi ca alaltăieri?"</span>
<span class="v-num v-15">15&nbsp;</span><span class="v EX5_15" data-id="EX5_15">Atunci s-au dus slujbaşii fiilor lui Israel şi au strigat către Faraon, zicând: "Pentru ce faci aşa cu robii tăi?</span>
<span class="v-num v-16">16&nbsp;</span><span class="v EX5_16" data-id="EX5_16">Paie nu se dau robilor tăi, dar ne zic: Faceţi cărămidă. Şi robii tăi sunt bătuţi şi poporul tău e mereu vinovat".</span>
<span class="v-num v-17">17&nbsp;</span><span class="v EX5_17" data-id="EX5_17">Iar el le-a zis: "Sunteţi leneşi şi de aceea ziceţi: Haidem să aducem jertfă Dumnezeului nostru.</span>
<span class="v-num v-18">18&nbsp;</span><span class="v EX5_18" data-id="EX5_18">Acum duceţi-vă dar şi munciţi! Paie nu vi se vor da, dar numărul de cărămizi rânduit să-l faceţi!"</span>
<span class="v-num v-19">19&nbsp;</span><span class="v EX5_19" data-id="EX5_19">Deci au văzut slujbaşii fiilor lui Israel pacostea căzută peste ei, când le spunea: "Numărul de cărămizi lucrate pentru fiecare zi nu vi se va împuţina".</span>
<span class="v-num v-20">20&nbsp;</span><span class="v EX5_20" data-id="EX5_20">Şi, ieşind de la Faraon, s-au întâlnit ei cu Moise şi cu Aaron, care veneau înaintea lor</span>
<span class="v-num v-21">21&nbsp;</span><span class="v EX5_21" data-id="EX5_21">Şi au zis către ei: "Să vă vadă şi să vă judece Dumnezeu, că ne-aţi făcut urâţi înaintea lui Faraon şi a slujitorilor lui şi le-aţi dat sabie la mână, ca să ne omoare".</span>
<span class="v-num v-22">22&nbsp;</span><span class="v EX5_22" data-id="EX5_22">Atunci Moise s-a întors la Domnul şi a zis: "Doamne, pentru ce ai adus necazul acesta asupra acestui popor şi la ce m-ai trimis pe mine?</span>
<span class="v-num v-23">23&nbsp;</span><span class="v EX5_23" data-id="EX5_23">Căci de când am mers eu la Faraon şi i-am grăit în numele Tău, el a început să necăjească şi mai rău pe poporul acesta, iar de izbăvit Tu nu l-ai izbăvit pe poporul Tău".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EX4.html">&lt;</a>
<a class="home" href="index.html">=</a>
<a class="next" href="EX6.html">&gt;</a>
</div></div>
</body>
</html>