<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>APOCALIPSA 7 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="RV.html">Biblia Ortodoxă Română Sinodală (2006)</a><a class="location" href="RV.html">APOCALIPSA 7</a><a class="prev" href="RV6.html">&lt;</a>
<a class="home" href="index.html">=</a>
<a class="next" href="RV8.html">&gt;</a>
</div></div>
<div class="section chapter RV RV7 ron_bor ron " dir="ltr" lang="ron" data-id="RV7" data-nextid="RV8" data-previd="RV6">
<div class="c">7</div>
<div class="p">
<span class="v-num v-1">1&nbsp;</span><span class="v RV7_1" data-id="RV7_1">După aceasta am văzut patru îngeri, stând la cele patru unghiuri ale pământului, ţinând cele patru vânturi ale pământului, ca să nu sufle vânt pe pământ, nici peste mare, nici peste vreun copac.</span>
<span class="v-num v-2">2&nbsp;</span><span class="v RV7_2" data-id="RV7_2">Şi am văzut un alt înger care se ridica de la Răsăritul Soarelui şi avea pecetea Viului Dumnezeu. Îngerul a strigat cu glas puternic către cei patru îngeri, cărora li s-a dat să vatăme pământul şi marea,</span>
<span class="v-num v-3">3&nbsp;</span><span class="v RV7_3" data-id="RV7_3">Zicând: Nu vătămaţi pământul, nici marea, nici copacii, până ce nu vom pecetlui, pe frunţile lor, pe robii Dumnezeului nostru.</span>
<span class="v-num v-4">4&nbsp;</span><span class="v RV7_4" data-id="RV7_4">Şi am auzit numărul celor pecetluiţi: o sută patruzeci şi patru de mii de pecetluiţi, din toate seminţiile fiilor lui Israel:</span>
<span class="v-num v-5">5&nbsp;</span><span class="v RV7_5" data-id="RV7_5">Din seminţia lui Iuda, douăsprezece mii de pecetluiţi; din seminţia lui Ruben, douăsprezece mii; din seminţia lui Gad, douăsprezece mii;</span>
<span class="v-num v-6">6&nbsp;</span><span class="v RV7_6" data-id="RV7_6">Din seminţia lui Aşer, douăsprezece mii; din seminţia lui Neftali, douăsprezece mii; din seminţia lui Manase, douăsprezece mii;</span>
<span class="v-num v-7">7&nbsp;</span><span class="v RV7_7" data-id="RV7_7">Din seminţia lui Simeon, douăsprezece mii; din seminţia lui Levi, douăsprezece mii; din seminţia lui Isahar, douăsprezece mii;</span>
<span class="v-num v-8">8&nbsp;</span><span class="v RV7_8" data-id="RV7_8">Din seminţia lui Zabulon, douăsprezece mii; din seminţia lui Iosif, douăsprezece mii; din seminţia Veniamin, douăsprezece mii de pecetluiţi.</span>
<span class="v-num v-9">9&nbsp;</span><span class="v RV7_9" data-id="RV7_9">După acestea, m-am uitat şi iată mulţime multă, pe care nimeni nu putea s-o numere, din tot neamul şi seminţiile şi popoarele şi limbile, stând înaintea tronului şi înaintea Mielului, îmbrăcaţi în veşminte albe şi având în mână ramuri de finic.</span>
<span class="v-num v-10">10&nbsp;</span><span class="v RV7_10" data-id="RV7_10">Şi mulţimea striga cu glas mare, zicând: Mântuirea este de la Dumnezeul nostru, Care şade pe tron, şi de la Mielul.</span>
<span class="v-num v-11">11&nbsp;</span><span class="v RV7_11" data-id="RV7_11">Şi toţi îngerii stăteau împrejurul tronului bătrânilor şi al celor patru fiinţe, şi au căzut înaintea tronului pe feţele lor şi s-au închinat lui Dumnezeu,</span>
<span class="v-num v-12">12&nbsp;</span><span class="v RV7_12" data-id="RV7_12">Zicând: Amin! Binecuvântarea şi slava şi înţelepciunea şi mulţumirea şi cinstea şi puterea şi tăria fie Dumnezeului nostru, în vecii vecilor. Amin!</span>
<span class="v-num v-13">13&nbsp;</span><span class="v RV7_13" data-id="RV7_13">Iar unul dintre bătrâni a deschis gura şi mi-a zis: Aceştia care sunt îmbrăcaţi în veşminte albe, cine sunt şi de unde au venit?</span>
<span class="v-num v-14">14&nbsp;</span><span class="v RV7_14" data-id="RV7_14">Şi i-am zis: Doamne, Tu ştii. El mi-a răspuns: Aceştia sunt cei ce vin din strâmtorarea cea mare şi şi-au spălat veşmintele lor şi le-au făcut albe în sângele Mielului.</span>
<span class="v-num v-15">15&nbsp;</span><span class="v RV7_15" data-id="RV7_15">Pentru aceea sunt înaintea tronului lui Dumnezeu, şi Îi slujesc ziua şi noaptea, în templul Lui, şi Cel ce şade pe tron îi va adăposti în cortul Său.</span>
<span class="v-num v-16">16&nbsp;</span><span class="v RV7_16" data-id="RV7_16">Şi nu vor mai flămânzi, nici nu vor mai înseta, nici nu va mai cădea soarele peste ei şi nici o arşiţă;</span>
<span class="v-num v-17">17&nbsp;</span><span class="v RV7_17" data-id="RV7_17">Căci Mielul, Cel ce stă în mijlocul tronului, îi va paşte pe ei şi-i va duce la izvoarele apelor vieţii şi Dumnezeu va şterge orice lacrimă din ochii lor.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="RV6.html">&lt;</a>
<a class="home" href="index.html">=</a>
<a class="next" href="RV8.html">&gt;</a>
</div></div>
</body>
</html>