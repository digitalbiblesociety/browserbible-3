<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>APOCALIPSA 16 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="RV.html">Biblia Ortodoxă Română Sinodală (2006)</a><a class="location" href="RV.html">APOCALIPSA 16</a><a class="prev" href="RV15.html">&lt;</a>
<a class="home" href="index.html">=</a>
<a class="next" href="RV17.html">&gt;</a>
</div></div>
<div class="section chapter RV RV16 ron_bor ron " dir="ltr" lang="ro" data-id="RV16" data-nextid="RV17" data-previd="RV15">
<div class="c">16</div>
<div class="p">
<span class="v-num v-1">1&nbsp;</span><span class="v RV16_1" data-id="RV16_1">Şi am auzit glas mare, din templu, zicând celor şapte îngeri: Duceţi-vă şi vărsaţi pe pământ cele şapte cupe ale mâniei lui Dumnezeu.</span>
<span class="v-num v-2">2&nbsp;</span><span class="v RV16_2" data-id="RV16_2">Şi s-a dus cel dintâi şi a vărsat cupa lui pe pământ. Şi o bubă rea şi ucigătoare s-a ivit pe oamenii care aveau semnul fiarei şi care se închinau chipului fiarei.</span>
<span class="v-num v-3">3&nbsp;</span><span class="v RV16_3" data-id="RV16_3">Şi al doilea înger a vărsat cupa lui în mare, şi marea s-a prefăcut în sânge ca de mort, şi orice suflare de viaţă a murit, din cele ce sunt în mare.</span>
<span class="v-num v-4">4&nbsp;</span><span class="v RV16_4" data-id="RV16_4">Iar cel de al treilea a vărsat cupa lui în râuri şi în izvoarele apelor şi s-au prefăcut în sânge.</span>
<span class="v-num v-5">5&nbsp;</span><span class="v RV16_5" data-id="RV16_5">Şi am auzit pe îngerul apelor, zicând: Drept eşti Tu, Cel ce eşti şi Cel ce erai, Cel Sfânt, că ai judecat acestea:</span>
<span class="v-num v-6">6&nbsp;</span><span class="v RV16_6" data-id="RV16_6">Fiindcă au vărsat sângele sfinţilor şi al proorocilor, tot sânge le-ai dat să bea. Vrednici sunt!</span>
<span class="v-num v-7">7&nbsp;</span><span class="v RV16_7" data-id="RV16_7">Şi am auzit din altar, grăind: Da, Doamne Dumnezeule, Atotţiitorule, adevărate şi drepte sunt judecăţile Tale!</span>
<span class="v-num v-8">8&nbsp;</span><span class="v RV16_8" data-id="RV16_8">Şi al patrulea înger a vărsat cupa lui în soare şi i s-a dat să dogorească pe oameni cu focul lui.</span>
<span class="v-num v-9">9&nbsp;</span><span class="v RV16_9" data-id="RV16_9">Şi oamenii au fost dogoriţi cu mare arşiţă şi au hulit numele lui Dumnezeu, Care are putere peste urgiile acestea, şi nu s-au pocăit ca să-I dea slavă.</span>
<span class="v-num v-10">10&nbsp;</span><span class="v RV16_10" data-id="RV16_10">Şi al cincilea înger a vărsat cupa lui pe scaunul fiarei şi în împărăţia ei s-a făcut întuneric şi oamenii îşi muşcau limbile de durere.</span>
<span class="v-num v-11">11&nbsp;</span><span class="v RV16_11" data-id="RV16_11">Şi au hulit pe Dumnezeul cerului din pricina durerilor şi a bubelor lor, dar de faptele lor nu s-au pocăit.</span>
<span class="v-num v-12">12&nbsp;</span><span class="v RV16_12" data-id="RV16_12">Şi al şaselea înger a vărsat cupa lui în râul cel mare Eufrat şi apele lui au secat, ca să fie gătită calea împăraţilor de la Răsăritul Soarelui.</span>
<span class="v-num v-13">13&nbsp;</span><span class="v RV16_13" data-id="RV16_13">Şi am văzut ieşind din gura balaurului şi din gura fiarei şi din gura proorocului celui mincinos trei duhuri necurate ca nişte broaşte.</span>
<span class="v-num v-14">14&nbsp;</span><span class="v RV16_14" data-id="RV16_14">Căci sunt duhuri diavoleşti, făcătoare de semne şi care se duc la împăraţii lumii întregi, să-i adune la războiul zilei celei mari a lui Dumnezeu, Atotţiitorul.</span>
<span class="v-num v-15">15&nbsp;</span><span class="v RV16_15" data-id="RV16_15">Iată, vin ca un fur. Fericit este cel ce priveghează şi păstrează veşmintele sale, ca să nu umble gol şi să se vadă ruşinea lui!</span>
<span class="v-num v-16">16&nbsp;</span><span class="v RV16_16" data-id="RV16_16">Şi i-au strâns la locul ce se cheamă evreieşte Harmaghedon.</span>
<span class="v-num v-17">17&nbsp;</span><span class="v RV16_17" data-id="RV16_17">Şi al şaptelea înger a vărsat cupa lui în văzduh şi glas mare a ieşit din templul cerului, de la tron, strigând: S-a făcut!</span>
<span class="v-num v-18">18&nbsp;</span><span class="v RV16_18" data-id="RV16_18">Şi s-au pornit fulgere şi vuiete şi tunete şi s-a făcut cutremur mare, aşa cum nu a fost, de când este omul pe pământ, un cutremur atât de puternic.</span>
<span class="v-num v-19">19&nbsp;</span><span class="v RV16_19" data-id="RV16_19">Şi cetatea cea mare s-a rupt în trei părţi şi cetăţile neamurilor s-au prăbuşit, şi Babilonul cel mare a fost pomenit înaintea lui Dumnezeu, ca să-i dea paharul vinului aprinderii mâniei Lui.</span>
<span class="v-num v-20">20&nbsp;</span><span class="v RV16_20" data-id="RV16_20">Şi toate insulele pieriră şi munţii nu se mai aflară.</span>
<span class="v-num v-21">21&nbsp;</span><span class="v RV16_21" data-id="RV16_21">Şi grindină mare, cât talantul, se prăvăli din cer peste oameni. Şi oamenii huliră pe Dumnezeu, din pricina pedepsei cu grindină, căci urgia ei era foarte mare.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="RV15.html">&lt;</a>
<a class="home" href="index.html">=</a>
<a class="next" href="RV17.html">&gt;</a>
</div></div>
</body>
</html>