<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNȚELEPCIUNII LUI SOLOMON 11 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="WS.html">Biblia Ortodoxă Română Sinodală (2006)</a><a class="location" href="WS.html">CARTEA ÎNȚELEPCIUNII LUI SOLOMON 11</a><a class="prev" href="WS10.html">&lt;</a>
<a class="home" href="index.html">=</a>
<a class="next" href="WS12.html">&gt;</a>
</div></div>
<div class="section chapter WS WS11 ron_bor ron " dir="ltr" lang="ro" data-id="WS11" data-nextid="WS12" data-previd="WS10">
<div class="c">11</div>
<div class="p">
<span class="v-num v-1">1&nbsp;</span><span class="v WS11_1" data-id="WS11_1">Făcut-a să sporească lucrările lor prin mâna sfântului prooroc,</span>
<span class="v-num v-2">2&nbsp;</span><span class="v WS11_2" data-id="WS11_2">Şi-au făcut cale prin pustiul cel nelocuit, şi-au întins corturile lor în locuri neumblate.</span>
<span class="v-num v-3">3&nbsp;</span><span class="v WS11_3" data-id="WS11_3">Au stat dârji împotriva duşmanilor lor şi au respins pe potrivnicii lor.</span>
<span class="v-num v-4">4&nbsp;</span><span class="v WS11_4" data-id="WS11_4">Au îndurat setea şi au chemat numele Tău şi apă li s-a dat dintr-o stâncă aspră şi din piatră şi-au astâmpărat astfel setea.</span>
<span class="v-num v-5">5&nbsp;</span><span class="v WS11_5" data-id="WS11_5">Ceea ce fusese pedeapsă pentru vrăjmaşi s-a făcut pentru ei, în nevoia lor, binecuvântare.</span>
<span class="v-num v-6">6&nbsp;</span><span class="v WS11_6" data-id="WS11_6">Şi pe când apa marelui fluviu se prefăcuse în. sânge necurat,</span>
<span class="v-num v-7">7&nbsp;</span><span class="v WS11_7" data-id="WS11_7">Spre pedeapsă că Faraon poruncise să ucidă pe copii, Tu ai dat celor ce-şi pierduseră nădejdea apă din belşug;</span>
<span class="v-num v-8">8&nbsp;</span><span class="v WS11_8" data-id="WS11_8">Şi astfel le-ai arătat prin setea de care suferiseră, cu ce pedeapsă pedepseşti pe potrivnicii lor.</span>
<span class="v-num v-9">9&nbsp;</span><span class="v WS11_9" data-id="WS11_9">Şi din această certare, cu toate că fuseseră certaţi cu cruţare, ei au ştiut cum sunt chinuiţi nelegiuiţii, judecaţi sub mânie.</span>
<span class="v-num v-10">10&nbsp;</span><span class="v WS11_10" data-id="WS11_10">Cercatu-i-ai pe unii ca un părinte care dojeneşte, iar pe ceilalţi i-ai pedepsit ca un împărat aspru care osândeşte.</span>
<span class="v-num v-11">11&nbsp;</span><span class="v WS11_11" data-id="WS11_11">Şi cei care erau de faţă şi cei de departe se chinuiau deopotrivă.</span>
<span class="v-num v-12">12&nbsp;</span><span class="v WS11_12" data-id="WS11_12">O îndoită durere i-a cuprins şi suspinau, aducându-şi aminte de lucrurile trecute.</span>
<span class="v-num v-13">13&nbsp;</span><span class="v WS11_13" data-id="WS11_13">Căci dându-şi seama că pedepsele lor au fost spre binele celor scăpaţi, au cunoscut puterea lui Dumnezeu,</span>
<span class="v-num v-14">14&nbsp;</span><span class="v WS11_14" data-id="WS11_14">Acela pe Care mai înainte L-au lepădat şi L-au avut de batjocură, mai pe urmă s-au minunat în faţa Lui, după ce au suferit o sete cu totul altfel decât cei drepţi.</span>
<span class="v-num v-15">15&nbsp;</span><span class="v WS11_15" data-id="WS11_15">Pentru gândurile cele neînţelegătoare ale destrăbălării lor, care îi rătăceau şi-i aduceau să cinstească animalele cele necuvântătoare şi fiarele netrebnice, ai trimis peste ei, Stăpâne, spre pedeapsă, mulţime de animale fără minte,</span>
<span class="v-num v-16">16&nbsp;</span><span class="v WS11_16" data-id="WS11_16">Ca să înveţe că prin ceea ce păcătuieşte cineva, prin aceea se şi pedepseşte.</span>
<span class="v-num v-17">17&nbsp;</span><span class="v WS11_17" data-id="WS11_17">Nu era cu anevoie mâinii Tale atotputernice, care a zidit lumea din nimic, să trimită asupra lor mulţime de urşi şi lei fioroşi,</span>
<span class="v-num v-18">18&nbsp;</span><span class="v WS11_18" data-id="WS11_18">Sau de fiare nou-create, necunoscute şi pline de turbare, suflând aburi arzători, scoţând pe nas fum puturos, sau risipind din ochi înfricoşătoare fulgere.</span>
<span class="v-num v-19">19&nbsp;</span><span class="v WS11_19" data-id="WS11_19">Şi aceste fiare puteau să-i omoare nu numai cu muşcătura, dar să-i îngrozească şi chiar să-i ucidă cu vederea lor.</span>
<span class="v-num v-20">20&nbsp;</span><span class="v WS11_20" data-id="WS11_20">Şi fără de acestea, puteau să piară numai la o suflare, urmăriţi de dreptatea răzbunătoare şi vânturaţi de vântul puterii Tale; ci toate le-ai rânduit cu măsură, cu număr şi cu cumpănă.</span>
<span class="v-num v-21">21&nbsp;</span><span class="v WS11_21" data-id="WS11_21">Căci Tu pururea ai putere nemărginită şi tăriei braţului Tău cine va sta împotrivă?</span>
<span class="v-num v-22">22&nbsp;</span><span class="v WS11_22" data-id="WS11_22">Lumea toată, înaintea Ta, este ca acel pic de praf, care face cumpăna să se plece şi ca picătura de rouă cea de dimineaţă, ce se coboară pe pământ.</span>
<span class="v-num v-23">23&nbsp;</span><span class="v WS11_23" data-id="WS11_23">Şi miluieşti pe toţi, că toate le poţi şi treci cu vederea greşelile oamenilor, ca să se pocăiască.</span>
<span class="v-num v-24">24&nbsp;</span><span class="v WS11_24" data-id="WS11_24">Pentru că iubeşti toate cele ce sunt şi nimic nu urgiseşti din cele ce ai făcut, că dacă ai fi urât un lucru, nu l-ai fi plăsmuit.</span>
<span class="v-num v-25">25&nbsp;</span><span class="v WS11_25" data-id="WS11_25">Şi cum ar fi rămas ceva, de n-ai fi voit Tu? Sau cum ar dăinui, dacă n-ar fi fost chemat de Tine la fiinţă?</span>
<span class="v-num v-26">26&nbsp;</span><span class="v WS11_26" data-id="WS11_26">Dar Tu ierţi tuturor, că toate ale Tale sunt, Stăpâne, iubitorule de suflete.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="WS10.html">&lt;</a>
<a class="home" href="index.html">=</a>
<a class="next" href="WS12.html">&gt;</a>
</div></div>
</body>
</html>