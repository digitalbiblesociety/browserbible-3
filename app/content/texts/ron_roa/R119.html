<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNTÂI PARALIPOMENA 19 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="R1.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="R1.html">CARTEA ÎNTÂI PARALIPOMENA 19</a><a class="prev" href="R118.html">&lt;</a>
<a class="home" href="index.html">=</a>
<a class="next" href="R120.html">&gt;</a>
</div></div>
<div class="section chapter R1 R119 ron_roa ron " dir="ltr" lang="ron" data-id="R119" data-nextid="R120" data-previd="R118">
<div class="c">19</div>
<div class="p">
<span class="v-num v-1">1&nbsp;</span><span class="v R119_1" data-id="R119_1">După aceasta s'a întâmplat că a murit Nahaş, regele fiilor lui Amon, iar în locul lui a devenit rege Hanun, fiul său.</span>
<span class="v-num v-2">2&nbsp;</span><span class="v R119_2" data-id="R119_2">Şi a zis David: "Face-voi milă cu Hanun, fiul lui Nahaş, aşa cum şi tatăl său a făcut milă cu mine". Şi a trimis David soli ca să-l aline pentru moartea tatălui său. Şi au venit slujbaşii lui David în ţara lui Amon, ca să-l aline.</span>
<span class="v-num v-3">3&nbsp;</span><span class="v R119_3" data-id="R119_3">Dar dregătorii fiilor lui Amon au zis către Hanun: "Oare de aceea a trimis David la tine să te aline, că-i arde lui să-l cinstească'n faţa ta pe tatăl tău? Nu cumva mai degrabă au venit slujitorii lui la tine să cerceteze cetatea şi să iscodească ţara?"</span>
<span class="v-num v-4">4&nbsp;</span><span class="v R119_4" data-id="R119_4">Atunci Hanun i-a luat pe slujbaşii lui David şi i-a ras şi le-a retezat hainele până la şolduri şi le-a dat drumul.</span>
<span class="v-num v-5">5&nbsp;</span><span class="v R119_5" data-id="R119_5">Şi au venit nişte inşi la David să-i spună despre oamenii lui. Iar David a trimis să-i întâmpine, că tare mult erau oamenii batjocoriţi. Şi le-a zis regele: "Staţi în Ierihon până ce vă vor creşte bărbile, după care vă veţi întoarce".</span>
<span class="v-num v-6">6&nbsp;</span><span class="v R119_6" data-id="R119_6">Şi au văzut fiii lui Amon că aruncaseră ruşine asupra poporului lui David. Atunci Hanun şi fiii lui Amon au trimis o mie de talanţi de argint să tocmească, cu plată, care şi călăreţi din Siria Mesopotamiei, din Siria Maacăi şi din Ţoba.</span>
<span class="v-num v-7">7&nbsp;</span><span class="v R119_7" data-id="R119_7">Aşa că şi-au tocmit cu plată treizeci şi două de mii de care de luptă şi pe regele Maacăi cu poporul lui; aceştia au venit şi şi-au aşezat tabăra în faţa Medebei, în timp ce fiii lui Amon s'au adunat de prin cetăţile lor şi au venit să se bată.</span>
<span class="v-num v-8">8&nbsp;</span><span class="v R119_8" data-id="R119_8">Iar David a auzit şi l-a trimis pe Ioab cu toată oastea lui de viteji.</span>
<span class="v-num v-9">9&nbsp;</span><span class="v R119_9" data-id="R119_9">Fiii lui Amon au ieşit şi s'au rânduit în linie de bătaie lângă poarta cetăţii; iar regii care veniseră erau deoparte, singuri în câmp.</span>
<span class="v-num v-10">10&nbsp;</span><span class="v R119_10" data-id="R119_10">Văzând atunci Ioab că linia de bătaie era împotriva lui atât din faţă cât şi din spate, a ales o seamă de tineri din Israel, iar aceştia s'au îndreptat împotriva Sirienilor;</span>
<span class="v-num v-11">11&nbsp;</span><span class="v R119_11" data-id="R119_11">iar pe ceilalţi din popor i-a dat în seama lui Abişai, fratele său; aceştia s'au îndreptat împotriva fiilor lui Amon.</span>
<span class="v-num v-12">12&nbsp;</span><span class="v R119_12" data-id="R119_12">Şi a zis: "Dacă vor fi Sirienii mai tari decât mine, îmi veţi veni voi în ajutor; iar dacă fiii lui Amon vor fi mai tari decât voi, atunci eu vă voi veni în ajutor.</span>
<span class="v-num v-13">13&nbsp;</span><span class="v R119_13" data-id="R119_13">Îmbărbătaţi-vă, şi să fim tari pentru poporul nostru şi pentru cetăţile Dumnezeului nostru, iar Domnul va face ceea ce e bine în ochii Lui".</span>
<span class="v-num v-14">14&nbsp;</span><span class="v R119_14" data-id="R119_14">Ioab şi poporul care era cu el au intrat în luptă împotriva Sirienilor, iar aceia au fugit din faţa lor.</span>
<span class="v-num v-15">15&nbsp;</span><span class="v R119_15" data-id="R119_15">Iar fiii lui Amon, văzând că Sirienii au fugit, au luat-o şi ei la fugă din faţa lui Abişai şi din faţa lui Ioab, fratele său, şi au intrat în cetate. Iar Ioab s'a întors la Ierusalim.</span>
<span class="v-num v-16">16&nbsp;</span><span class="v R119_16" data-id="R119_16">Şi dacă au văzut Sirienii că Israel îi biruise, au trimis soli şi i-au adus pe Sirienii cei de dincolo de Râu; iar Şofac, căpetenia oastei lui Hadad-Ezer, era în fruntea lor.</span>
<span class="v-num v-17">17&nbsp;</span><span class="v R119_17" data-id="R119_17">Când i s'a spus lui David, el a adunat întregul Israel şi, trecând Iordanul, a venit asupră-le şi a rânduit linia de bătaie împotriva lor. Aşa că David şi-a aşezat lupta împotriva Sirienilor, iar aceştia s'au luptat cu el.</span>
<span class="v-num v-18">18&nbsp;</span><span class="v R119_18" data-id="R119_18">Dar Sirienii au fugit din faţa lui David, iar David a zdrobit de la Sirieni şapte mii de care de luptă şi patruzeci de mii de pedestraşi; iar pe Şofac, căpetenia oştirii, l-a ucis.</span>
<span class="v-num v-19">19&nbsp;</span><span class="v R119_19" data-id="R119_19">Şi dacă slujbaşii lui Hadad-Ezer au văzut că fuseseră înfrânţi de dinaintea lui Israel, au făcut pace cu David şi i-au slujit. Iar Sirienii n'au mai vrut să-i ajute pe fiii lui Amon.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="R118.html">&lt;</a>
<a class="home" href="index.html">=</a>
<a class="next" href="R120.html">&gt;</a>
</div></div>
</body>
</html>