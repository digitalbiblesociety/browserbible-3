<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A DOUA PARALIPOMENA 5 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="R2.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="R2.html">CARTEA A DOUA PARALIPOMENA 5</a><a class="prev" href="R24.html">&lt;</a>
<a class="home" href="index.html">=</a>
<a class="next" href="R26.html">&gt;</a>
</div></div>
<div class="section chapter R2 R25 ron_roa ron " dir="ltr" lang="ro" data-id="R25" data-nextid="R26" data-previd="R24">
<div class="c">5</div>
<div class="p">
<span class="v-num v-1">1&nbsp;</span><span class="v R25_1" data-id="R25_1">Aşa s'a sfârşit toată lucrarea pe care a făcut-o Solomon în templul Domnului. Şi a adus Solomon lucrurile afierosite de David, părintele său: argintul, aurul şi toate lucrurile şi le-a pus în vistieria templului Domnului.</span>
<span class="v-num v-2">2&nbsp;</span><span class="v R25_2" data-id="R25_2">Atunci i-a adunat Solomon la Ierusalim pe toţi bătrânii lui Israel şi pe toţi capii seminţiilor şi pe capii de familie ai fiilor lui Israel, ca să aducă din cetatea lui David - adică Sionul - chivotul legământului Domnului.</span>
<span class="v-num v-3">3&nbsp;</span><span class="v R25_3" data-id="R25_3">Şi tot Israelul s'a adunat la rege în sărbătoare, în luna a şaptea.</span>
<span class="v-num v-4">4&nbsp;</span><span class="v R25_4" data-id="R25_4">Au venit toţi bătrânii lui Israel. Iar leviţii au luat chivotul;</span>
<span class="v-num v-5">5&nbsp;</span><span class="v R25_5" data-id="R25_5">cortul mărturiei şi toate sfintele vase care erau în cort le-au purtat preoţii şi leviţii.</span>
<span class="v-num v-6">6&nbsp;</span><span class="v R25_6" data-id="R25_6">Iar regele Solomon cu toată obştea lui Israel şi temătorii de Dumnezeu şi toţi cei ce se mai adunaseră mergeau înaintea chivotului jertfind viţei şi oi, al căror număr era atât de mare că nu se mai putea socoti.</span>
<span class="v-num v-7">7&nbsp;</span><span class="v R25_7" data-id="R25_7">Preoţii au adus chivotul legământului Domnului la locul lui, înlăuntrul templului, în sfânta-sfintelor, sub aripile heruvimilor;</span>
<span class="v-num v-8">8&nbsp;</span><span class="v R25_8" data-id="R25_8">aripile heruvimilor erau întinse peste locul chivotului; heruvimii umbreau chivotul şi pârghiile lui de deasupra;</span>
<span class="v-num v-9">9&nbsp;</span><span class="v R25_9" data-id="R25_9">pârghiile se întindeau în aşa fel, încât capetele lor se vedeau din naos, adică din faţa altarului, dar de afară nu se vedeau; şi acolo au rămas ele până'n ziua de azi.</span>
<span class="v-num v-10">10&nbsp;</span><span class="v R25_10" data-id="R25_10">În chivot nu se afla nimic altceva decât cele două table pe care Moise le pusese în Horeb, când Domnul a făcut legământ cu fiii lui Israel după ieşirea lor din ţara Egiptului.</span>
<span class="v-num v-11">11&nbsp;</span><span class="v R25_11" data-id="R25_11">Şi a fost că după ce preoţii au ieşit din naos (căci toţi preoţii ce se aflau acolo se sfinţiseră, fără să se mai ţină seama de rândul lor zilnic)</span>
<span class="v-num v-12">12&nbsp;</span><span class="v R25_12" data-id="R25_12">toţi leviţii cântăreţi, cu fiii lui Asaf, ai lui Heman, ai lui Iditun - fiii lor şi fraţii lor - îmbrăcaţi în veşminte de vison, cu ţimbale, cu alăute şi cu harpe, au stat în faţa altarului; şi împreună cu ei au stat o sută douăzeci de preoţi care sunau din trâmbiţe;</span>
<span class="v-num v-13">13&nbsp;</span><span class="v R25_13" data-id="R25_13">un singur glas era în sunetul trâmbiţelor şi'n cântările psalmilor şi'n strigăte; un singur glas, ca să I se mărturisească Domnului şi să-I aducă laude. Şi dacă împreună şi-au ridicat glasul în trâmbiţe şi în ţimbale şi în instrumente muzicale, au zis: "Mărturisiţi-vă Domnului, că e bun, că în veac este mila Lui!"</span>
<span class="v-num v-14">14&nbsp;</span><span class="v R25_14" data-id="R25_14">Atunci templul s'a umplut de norul slavei Domnului. Şi nu puteau preoţii să stea să slujească din pricina norului, căci slava Domnului umpluse templul lui Dumnezeu.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="R24.html">&lt;</a>
<a class="home" href="index.html">=</a>
<a class="next" href="R26.html">&gt;</a>
</div></div>
</body>
</html>