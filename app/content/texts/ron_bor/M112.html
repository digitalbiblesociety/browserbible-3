<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNTÂI A MACABEILOR 12 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="M1.html">Biblia Ortodoxă Română Sinodală (2006)</a><a class="location" href="M1.html">CARTEA ÎNTÂI A MACABEILOR 12</a><a class="prev" href="M111.html">&lt;</a>
<a class="home" href="index.html">=</a>
<a class="next" href="M113.html">&gt;</a>
</div></div>
<div class="section chapter M1 M112 ron_bor ron " dir="ltr" lang="ro" data-id="M112" data-nextid="M113" data-previd="M111">
<div class="c">12</div>
<div class="p">
<span class="v-num v-2">2&nbsp;</span><span class="v M112_2" data-id="M112_2">Şi la Spartani şi în alte locuri a trimis scrisori ca acestea.</span>
<span class="v-num v-3">3&nbsp;</span><span class="v M112_3" data-id="M112_3">Şi au mers la Roma şi au intrat în senatul lor şi au zis: "Ionatan arhiereul şi neamul Iudeilor ne-au trimis, ca să înnoiţi cu noi legătura de prietenie, ca şi mai înainte".</span>
<span class="v-num v-4">4&nbsp;</span><span class="v M112_4" data-id="M112_4">Şi Romanii le-au dat scrisori către fiecare ţinut ca să-i petreacă spre pământul Iudeii cu pace.</span>
<span class="v-num v-5">5&nbsp;</span><span class="v M112_5" data-id="M112_5">Iar cuprinsul scrisorilor pe care le-a scris Ionatan Spartanilor este acesta:</span>
<span class="v-num v-6">6&nbsp;</span><span class="v M112_6" data-id="M112_6">"Ionatan arhiereul şi obştea poporului şi preoţii şi celălalt popor al Iudeilor, fraţilor Spartani, bucurie!</span>
<span class="v-num v-7">7&nbsp;</span><span class="v M112_7" data-id="M112_7">Încă de demult s-au trimis scrisori la Onia arhiereul, de către Arie, unul din regii voştri, în care se adeverea că sunteţi fraţii noştri, precum se vede din copia de faţă.</span>
<span class="v-num v-8">8&nbsp;</span><span class="v M112_8" data-id="M112_8">Şi cu cinste a primit Onia pe bărbatul cel trimis şi a primit scrisorile în care se arăta legătura şi prietenia dintre noi.</span>
<span class="v-num v-9">9&nbsp;</span><span class="v M112_9" data-id="M112_9">Drept aceea, noi neavând lipsă de acestea şi având mângâiere cărţile cele sfinte, care sunt în mâinile noastre,</span>
<span class="v-num v-10">10&nbsp;</span><span class="v M112_10" data-id="M112_10">Am încercat să trimitem soli la voi care să înnoiască frăţia şi prietenia, ca să nu ne înstrăinăm de voi, că multă vreme a trecut de când aţi trimis la noi.</span>
<span class="v-num v-11">11&nbsp;</span><span class="v M112_11" data-id="M112_11">Iar noi neîncetat în toată vremea şi la sărbători şi la celelalte zile cuvioase vă pomenim în jertfele şi rugăciunile pe care le facem, precum este bine şi se cuvine a ne aduce aminte de fraţi.</span>
<span class="v-num v-12">12&nbsp;</span><span class="v M112_12" data-id="M112_12">Şi ne bucurăm de mărirea voastră.</span>
<span class="v-num v-13">13&nbsp;</span><span class="v M112_13" data-id="M112_13">Iar pe noi ne-au înconjurat multe necazuri şi războaie multe, că s-au sculat cu bătaie asupra noastră regii cei din jurul nostru.</span>
<span class="v-num v-14">14&nbsp;</span><span class="v M112_14" data-id="M112_14">Dar n-am vrut să vă supărăm pe voi şi pe ceilalţi aliaţi şi prieteni ai noştri cu vestea acestor războaie.</span>
<span class="v-num v-15">15&nbsp;</span><span class="v M112_15" data-id="M112_15">Pentru că avem ajutor din cer, care ne ajută, şi ne-am izbăvit de vrăjmaşii noştri, şi s-au supus vrăjmaşii noştri.</span>
<span class="v-num v-16">16&nbsp;</span><span class="v M112_16" data-id="M112_16">Drept aceea, am ales pe Numeniu, fiul lui Antioh, şi pe Antipater, fiul lui Iason, şi i-am trimis la Romani, ca să înnoiască prietenia şi legătura de până acum cu noi.</span>
<span class="v-num v-17">17&nbsp;</span><span class="v M112_17" data-id="M112_17">Şi le-am poruncit să meargă şi la voi şi să vă aducă închinăciuni şi să vă dea scrisorile de la noi pentru înnoirea frăţiei noastre.</span>
<span class="v-num v-18">18&nbsp;</span><span class="v M112_18" data-id="M112_18">Şi acum bine veţi face de ne veţi răspunde la acestea".</span>
<span class="v-num v-19">19&nbsp;</span><span class="v M112_19" data-id="M112_19">Iată copia scrisorii trimisă de Spartani:</span>
<span class="v-num v-20">20&nbsp;</span><span class="v M112_20" data-id="M112_20">"Arie, regele Spartanilor, lui Onia, preotul cel mare, bucurie!</span>
<span class="v-num v-21">21&nbsp;</span><span class="v M112_21" data-id="M112_21">Aflatu-s-a în scrieri vechi despre Spartani şi Iudei că sunt fraţi şi că sunt din neamul lui Avraam.</span>
<span class="v-num v-22">22&nbsp;</span><span class="v M112_22" data-id="M112_22">Şi acum de când am cunoscut acestea, bine veţi face scriindu-ne pentru pacea voastră.</span>
<span class="v-num v-23">23&nbsp;</span><span class="v M112_23" data-id="M112_23">Şi noi vă răspundem cu scrisoare că turmele voastre şi averea voastră ale noastre sunt, şi cele ce sunt ale noastre, ale voastre sunt: poruncim drept aceea, ca să vi se vestească acestea".</span>
<span class="v-num v-24">24&nbsp;</span><span class="v M112_24" data-id="M112_24">După acestea a auzit Ionatan că s-au întors căpeteniile lui Dimitrie cu putere mai multă decât mai înainte, ca să pornească război împotriva lui.</span>
<span class="v-num v-25">25&nbsp;</span><span class="v M112_25" data-id="M112_25">Şi plecând din Ierusalim, s-a întâlnit cu ei în ţara Amatitei, că nu i-a lăsat să calce în ţara lui.</span>
<span class="v-num v-26">26&nbsp;</span><span class="v M112_26" data-id="M112_26">Şi a trimis iscoade în tabăra lor, şi s-a întors şi i-au spus lui că aşa au rânduit, ca să vină peste ei noaptea.</span>
<span class="v-num v-27">27&nbsp;</span><span class="v M112_27" data-id="M112_27">Şi după ce a apus soarele, a poruncit Ionatan celor care erau cu el să privegheze şi să fie înarmaţi şi gata de bătaie toată noaptea; şi a pus străji împrejurul taberei.</span>
<span class="v-num v-28">28&nbsp;</span><span class="v M112_28" data-id="M112_28">Şi au auzit vrăjmaşii că Ionatan şi cei care erau cu el s-au gătit de luptă, şi s-au temut şi s-au speriat şi, fugind, au aprins focuri în tabăra lor.</span>
<span class="v-num v-29">29&nbsp;</span><span class="v M112_29" data-id="M112_29">Şi Ionatan şi cei care erau cu el n-au priceput până dimineaţa, că vedeau focurile arzând.</span>
<span class="v-num v-30">30&nbsp;</span><span class="v M112_30" data-id="M112_30">Şi a alergat Ionatan pe urma lor, şi nu i-a prins, pentru că trecuseră râul Elefteros.</span>
<span class="v-num v-31">31&nbsp;</span><span class="v M112_31" data-id="M112_31">Şi s-a abătut Ionatan la Arabii care se cheamă Zabadei, şi i-a bătut şi le-a luat prăzile.</span>
<span class="v-num v-32">32&nbsp;</span><span class="v M112_32" data-id="M112_32">Şi plecând, a venit la Damasc şi a străbătut toată ţara.</span>
<span class="v-num v-33">33&nbsp;</span><span class="v M112_33" data-id="M112_33">Iar Simon, ieşind, a mers până la Ascalon şi la cetăţile cele învecinate şi s-a abătut la Iafa pe care a cucerit-o.</span>
<span class="v-num v-34">34&nbsp;</span><span class="v M112_34" data-id="M112_34">Că a auzit că ei vor să dea cetatea oamenilor lui Dimitrie şi a pus acolo să o păzească.</span>
<span class="v-num v-35">35&nbsp;</span><span class="v M112_35" data-id="M112_35">Şi s-a întors Ionatan şi a adunat pe bătrânii poporului şi s-au sfătuit cu ei, ca să zidească cetăţi întărite în Iuda,</span>
<span class="v-num v-36">36&nbsp;</span><span class="v M112_36" data-id="M112_36">Şi să înalţe zid mare între cetăţuie şi oraş, ca să o despartă de Ierusalim, şi să rămână despărţită, aşa încât nici să cumpere, nici să vândă.</span>
<span class="v-num v-37">37&nbsp;</span><span class="v M112_37" data-id="M112_37">Şi s-au adunat să zidească cetatea, fiindcă se dărâmase zidul de deasupra pârâului Chedron în latura de răsărit, şi au reparat partea ce se cheamă Cafenata.</span>
<span class="v-num v-38">38&nbsp;</span><span class="v M112_38" data-id="M112_38">Şi Simon a întărit Hadidul din Sefala şi i-a pus porţi şi încuietori.</span>
<span class="v-num v-39">39&nbsp;</span><span class="v M112_39" data-id="M112_39">Şi a încercat Trifon să domnească peste Asia şi să-şi pună stemă şi să pună mâna pe regele Antioh.</span>
<span class="v-num v-40">40&nbsp;</span><span class="v M112_40" data-id="M112_40">Dar se temea ca nu cumva să nu-l lase Ionatan şi ca nu cumva să pornească război împotriva lui; şi căuta să prindă pe Ionatan şi să-l piardă şi, sculându-se, a venit în Betşean.</span>
<span class="v-num v-41">41&nbsp;</span><span class="v M112_41" data-id="M112_41">Şi a ieşit Ionatan înaintea lui la Betşean cu patruzeci de mii de bărbaţi aleşi de război.</span>
<span class="v-num v-42">42&nbsp;</span><span class="v M112_42" data-id="M112_42">Şi văzând Trifon că a venit Ionatan cu putere multă, s-a temut a-şi întinde mâinile asupra lui.</span>
<span class="v-num v-43">43&nbsp;</span><span class="v M112_43" data-id="M112_43">Şi l-a primit cu mărire şi l-a împrietenit cu toţi prietenii săi şi i-a dat daruri şi a poruncit supuşilor săi să asculte de el, ca şi de sine.</span>
<span class="v-num v-44">44&nbsp;</span><span class="v M112_44" data-id="M112_44">Şi i-a zis lui Ionatan: "Pentru ce ai ostenit tot poporul acesta, nefiind între noi război?</span>
<span class="v-num v-45">45&nbsp;</span><span class="v M112_45" data-id="M112_45">Şi acum trimite-i la casele lor, şi-ţi alege câţiva bărbaţi, care să fie cu tine, şi vino cu mine în Ptolemaida şi ţi-o voi da ţie, ca şi pe celelalte cetăţi şi oştiri, şi pe toţi cei care sunt peste treburi, şi întorcându-mă, mă voi duce înapoi, că pentru aceasta am venit".</span>
<span class="v-num v-46">46&nbsp;</span><span class="v M112_46" data-id="M112_46">Iar Ionatan, crezându-l, a făcut cum i-a zis, şi a trimis oştirile să meargă în ţara lui Iuda.</span>
<span class="v-num v-47">47&nbsp;</span><span class="v M112_47" data-id="M112_47">Şi a lăsat cu sine trei mii do bărbaţi, dintre care două mii în Galileea, iar o mie a mers cu el.</span>
<span class="v-num v-48">48&nbsp;</span><span class="v M112_48" data-id="M112_48">Şi după ce a intrat Ionatan în Ptolemaida, au închis Ptolemaidenii porţile şi l-au prins pe el şi pe toţi cei care veniseră cu el i-au omorât cu sabia.</span>
<span class="v-num v-49">49&nbsp;</span><span class="v M112_49" data-id="M112_49">Şi a trimis Trifon pedestraşi şi călărime în Galileea şi la câmpul cel mare, ca să piardă pe toţi cei ai lui Ionatan.</span>
<span class="v-num v-50">50&nbsp;</span><span class="v M112_50" data-id="M112_50">Şi au înţeles că Ionatan este prins şi că au pierit cei care erau cu el, şi se îndemnară şi se întocmiră pentru război.</span>
<span class="v-num v-51">51&nbsp;</span><span class="v M112_51" data-id="M112_51">Şi văzând cei care îi izgoneau că ei pentru sufletul lor se vor bate, s-au întors.</span>
<span class="v-num v-52">52&nbsp;</span><span class="v M112_52" data-id="M112_52">Şi au ajuns toţi sănătoşi în ţara lui Iuda şi au plâns pe Ionatan şi pe cei care erau cu el şi s-au temut şi a jelit tot Israelul cu jale mare.</span>
<span class="v-num v-53">53&nbsp;</span><span class="v M112_53" data-id="M112_53">Şi au încercat toate neamurile cele de primprejurul lor, ca să-i piardă.</span>
<span class="v-num v-54">54&nbsp;</span><span class="v M112_54" data-id="M112_54">Că ziceau: "N-au căpetenie şi ajutor; acum dar să-i batem şi să pierdem dintre oameni pomenirea lor".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="M111.html">&lt;</a>
<a class="home" href="index.html">=</a>
<a class="next" href="M113.html">&gt;</a>
</div></div>
</body>
</html>