<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA JUDECĂTORILOR 17 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JG.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="JG.html">CARTEA JUDECĂTORILOR 17</a><a class="prev" href="JG16.html">&lt;</a>
<a class="home" href="index.html">=</a>
<a class="next" href="JG18.html">&gt;</a>
</div></div>
<div class="section chapter JG JG17 ron_roa ron " dir="ltr" lang="ro" data-id="JG17" data-nextid="JG18" data-previd="JG16">
<div class="c">17</div>
<div class="p">
<span class="v-num v-1">1&nbsp;</span><span class="v JG17_1" data-id="JG17_1">Era un om din muntele lui Efraim, care se numea Mica.</span>
<span class="v-num v-2">2&nbsp;</span><span class="v JG17_2" data-id="JG17_2">Şi a zis el către mama sa: "Cei o mie şi o sută de arginţi care ţi s'au luat şi din pricina cărora tu ai rostit un blestem - l-ai spus chiar în auzul meu -, iată, argintul e la mine: eu l-am luat". Iar mama sa a zis: "Binecuvântat să fie fiul meu înaintea Domnului!"</span>
<span class="v-num v-3">3&nbsp;</span><span class="v JG17_3" data-id="JG17_3">El i-a înapoiat mamei sale cei o mie şi o sută de arginţi, iar mama sa a zis: "Argintul l-am afierosit Domnului din partea mea pentru fiul meu, ca să fac din el un chip cioplit, un chip turnat; acum ţi-l dau ţie".</span>
<span class="v-num v-4">4&nbsp;</span><span class="v JG17_4" data-id="JG17_4">Dar el i-a înapoiat argintul mamei sale. Iar mama sa a luat două sute de arginţi şi i-a dat argintarului; iar acela a făcut un chip cioplit, chip turnat; acesta se afla în casa lui Mica.</span>
<span class="v-num v-5">5&nbsp;</span><span class="v JG17_5" data-id="JG17_5">Iar casa lui Mica era în ochii lui casa lui Dumnezeu ; şi a făcut un efod şi un terafim şi şi-a pus mâna pe unul din fiii săi, iar acela i-a devenit preot.</span>
<span class="v-num v-6">6&nbsp;</span><span class="v JG17_6" data-id="JG17_6">În zilele acelea nu era rege în Israel; de aceea fiecare om făcea ceea ce i se părea lui că e drept .</span>
<span class="v-num v-7">7&nbsp;</span><span class="v JG17_7" data-id="JG17_7">Se afla pe atunci un tânăr în Betleemul seminţiei lui Iuda; era levit şi locuia acolo.</span>
<span class="v-num v-8">8&nbsp;</span><span class="v JG17_8" data-id="JG17_8">Iar omul acela a plecat din Betleem, cetate a lui Iuda, să se aşeze unde va găsi un loc. Şi a venit până la muntele lui Efraim şi la casa lui Mica, adică la capătul drumului.</span>
<span class="v-num v-9">9&nbsp;</span><span class="v JG17_9" data-id="JG17_9">Iar Mica l-a întrebat: "De unde vii?" El a răspuns: "Eu sunt levit din Betleemul lui Iuda şi merg să mă aşez oriunde voi găsi un loc".</span>
<span class="v-num v-10">10&nbsp;</span><span class="v JG17_10" data-id="JG17_10">Iar Mica i-a zis: "Şezi cu mine, şi să-mi fii părinte şi preot; şi-ţi voi da zece arginţi pe an şi un rând de haine şi cele pentru trai".</span>
<span class="v-num v-11">11&nbsp;</span><span class="v JG17_11" data-id="JG17_11">Şi levitul a mers şi a început să locuiască cu omul acela; şi tânărul i-a devenit ca unul din fiii săi.</span>
<span class="v-num v-12">12&nbsp;</span><span class="v JG17_12" data-id="JG17_12">Iar Mica şi-a pus mâna pe capul levitului, iar tânărul i s'a făcut preot; şi a rămas în casa lui Mica.</span>
<span class="v-num v-13">13&nbsp;</span><span class="v JG17_13" data-id="JG17_13">Şi a zis Mica: "Acum ştiu că Domnul îmi va face bine, fiindcă levitul mi-a devenit mie preot".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JG16.html">&lt;</a>
<a class="home" href="index.html">=</a>
<a class="next" href="JG18.html">&gt;</a>
</div></div>
</body>
</html>