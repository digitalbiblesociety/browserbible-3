<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>ISAIA 66 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="IS.html">Biblia Ortodoxă Română Sinodală (2006)</a><a class="location" href="IS.html">ISAIA 66</a><a class="prev" href="IS65.html">&lt;</a>
<a class="home" href="index.html">=</a>
<a class="next" href="JR1.html">&gt;</a>
</div></div>
<div class="section chapter IS IS66 ron_bor ron " dir="ltr" lang="ron" data-id="IS66" data-nextid="JR1" data-previd="IS65">
<div class="c">66</div>
<div class="p">
<span class="v-num v-1">1&nbsp;</span><span class="v IS66_1" data-id="IS66_1">Aşa zice Domnul: "Cerul este scaunul Meu şi pământul aşternut picioarelor Mele! Ce fel de casă Îmi veţi zidi voi şi ce loc de odihnă pentru Mine?"</span>
<span class="v-num v-2">2&nbsp;</span><span class="v IS66_2" data-id="IS66_2">"Toate acestea mâna Mea le-a făcut şi sunt ale Mele, zice Domnul. Spre unii ca aceştia Îmi îndrept privirea Mea: spre cei smeriţi, cu duhul umilit şi care tremură la cuvântul Meu!</span>
<span class="v-num v-3">3&nbsp;</span><span class="v IS66_3" data-id="IS66_3">Cel ce junghie un bou şi în acelaşi timp omoară un om, cel ce jertfeşte o oaie şi în acelaşi timp rupe gâtul unui câine, cel ce aduce prinos şi în acelaşi timp aduce sânge de porc, cel ce aduce jertfă de tămâie şi în acelaşi timp se închină la idoli, - toţi aceştia şi-au ales căi nelegiuite şi în urâciunile lor trăieşte sufletul lor.</span>
<span class="v-num v-4">4&nbsp;</span><span class="v IS66_4" data-id="IS66_4">Pentru aceasta şi Eu voi alege pentru ei soarta cea rea şi cele ce îi înfricoşează le voi aduce peste ei; că am strigat şi nu Mi-au răspuns, am grăit şi nu M-au auzit, au făcut fărădelegi înaintea ochilor Mei şi ceea ce Eu nu binevoiesc întru Mine, au ales.</span>
<span class="v-num v-5">5&nbsp;</span><span class="v IS66_5" data-id="IS66_5">Luaţi aminte la cuvântul Domnului, voi care tremuraţi de El! Iată ce grăiesc fraţii voştri care vă urăsc şi vă prigonesc pentru numele Meu: "Să-Şi arate Domnul slava Sa şi noi să o vedem din bucuria voastră!" Dar ei se vor face de ocară.</span>
<span class="v-num v-6">6&nbsp;</span><span class="v IS66_6" data-id="IS66_6">Un glas! Un vuiet din cetate! Un glas din templu! Este glasul Domnului! El răsplăteşte vrăjmaşilor Săi după faptele lor.</span>
<span class="v-num v-7">7&nbsp;</span><span class="v IS66_7" data-id="IS66_7">Înainte de a se zvârcoli în dureri de naştere, ea a născut; înainte de a simţi chinul, ea a născut un fiu.</span>
<span class="v-num v-8">8&nbsp;</span><span class="v IS66_8" data-id="IS66_8">Cine a auzit sau cine a văzut unele ca acestea? Oare o ţară se naşte într-o singură zi şi un popor dintr-odată? Abia au apucat-o durerile naşterii şi fiica Sionului a şi născut fii!</span>
<span class="v-num v-9">9&nbsp;</span><span class="v IS66_9" data-id="IS66_9">Oare, Eu voi deschide pântecele fără să-l laţ să nască? Zice Domnul. Sau Eu, Cel ce fac să nască, îl voi închide?</span>
<span class="v-num v-10">10&nbsp;</span><span class="v IS66_10" data-id="IS66_10">Bucură-te, Ierusalime, şi voi, cei care îl iubiţi, săltaţi de veselie. Fiii în culmea veseliei, voi cei care îl plângeaţi!</span>
<span class="v-num v-11">11&nbsp;</span><span class="v IS66_11" data-id="IS66_11">Astfel ca voi să fiii alăptaţi şi să vă săturaţi la pieptul mângâierilor sale, să sorbiţi şi să vă desfătaţi la sânul slavei sale!</span>
<span class="v-num v-12">12&nbsp;</span><span class="v IS66_12" data-id="IS66_12">Acestea zice Domnul: "Vărsa-voi pacea peste el ca un râu şi slava popoarelor ca un şuvoi ieşit din albia lui. Pruncii lui vor fi purtaţi în braţe şi dezmierdaţi pe genunchi.</span>
<span class="v-num v-13">13&nbsp;</span><span class="v IS66_13" data-id="IS66_13">După cum mama îşi mângâie pe fiul ei şi Eu vă voi mângâia pe voi, şi voi veţi fi mângâiaţi în Ierusalim.</span>
<span class="v-num v-14">14&nbsp;</span><span class="v IS66_14" data-id="IS66_14">Când veţi vedea, inima voastră va tresări de bucurie şi oasele voastre vor odrăsli ca iarba. Şi mâna Domnului se va arăta slujitorilor Săi, iar urgia, peste vrăjmaşii Săi.</span>
<span class="v-num v-15">15&nbsp;</span><span class="v IS66_15" data-id="IS66_15">Căci Domnul vine în văpaie şi carele Lui sunt ca o vijelie, ca să dezlănţuie cu fierbinţeală mânia Lui şi certarea Lui cu văpăi de foc.</span>
<span class="v-num v-16">16&nbsp;</span><span class="v IS66_16" data-id="IS66_16">Domnul va judeca cu foc şi cu sabie pe tot omul şi mulţi vor fi cei ce vor cădea de bătaia Domnului!</span>
<span class="v-num v-17">17&nbsp;</span><span class="v IS66_17" data-id="IS66_17">Faptele şi gândurile celor ce se sfinţesc şi se curăţesc pentru închinăciunile din grădini, într-un loc ascuns, în mijlocul unei adunări de ucenici, ale celor care mănâncă din carnea de porc, mâncăruri scârnave şi şoareci, vor fi zădărnicite, zice Domnul.</span>
<span class="v-num v-18">18&nbsp;</span><span class="v IS66_18" data-id="IS66_18">Dar Eu vin ca să strâng la un loc popoarele şi toate limbile. Ele vor veni şi vor vedea slava Mea,</span>
<span class="v-num v-19">19&nbsp;</span><span class="v IS66_19" data-id="IS66_19">Şi le voi da un semn. Şi pe cei scăpaţi cu viaţă îi voi trimite către popoarele din Tarsis, Put, Lud, Meşec, Roş, Tubal, Iavan, către ţinuturile cele mai depărtate care n-au auzit despre Mine şi nu au văzut slava Mea. Şi la aceste neamuri vor vesti slava Mea.</span>
<span class="v-num v-20">20&nbsp;</span><span class="v IS66_20" data-id="IS66_20">Şi din toate neamurile vor aduce pe fraţii voştri prinos Domnului: pe cai, în căruţe, pe paturi, pe catâri şi pe cămile, până la muntele cel sfânt al Meu, la Ierusalim, zice Domnul, precum fiii lui Israel aduc prinoase în vase curate pentru templul Domnului.</span>
<span class="v-num v-21">21&nbsp;</span><span class="v IS66_21" data-id="IS66_21">Şi din ei voi lua preoţi şi leviţi, zice Domnul.</span>
<span class="v-num v-22">22&nbsp;</span><span class="v IS66_22" data-id="IS66_22">Într-adevăr, precum cerul cel nou şi pământul cel nou pe care le voi face, zice Domnul, vor rămânea înaintea Mea, aşa va dăinui totdeauna seminţia voastră şi numele vostru.</span>
<span class="v-num v-23">23&nbsp;</span><span class="v IS66_23" data-id="IS66_23">Şi din lună nouă în lună nouă şi din zi de odihnă în zi de odihnă vor veni toţi şi se vor închina înaintea Mea, zice Domnul.</span>
<span class="v-num v-24">24&nbsp;</span><span class="v IS66_24" data-id="IS66_24">Şi când vor ieşi, vor vedea trupurile moarte ale celor care s-au răzvrătit împotriva Mea, că viermele lor nu va muri şi focul lor nu se va stinge. Şi ei vor fi o sperietoare pentru toţi.</span>
</div>
</div>
<div class="footnotes">

</div>

<div class="footer"><div class="nav">
<a class="prev" href="IS65.html">&lt;</a>
<a class="home" href="index.html">=</a>
<a class="next" href="JR1.html">&gt;</a>
</div></div>
</body>
</html>