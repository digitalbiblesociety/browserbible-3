<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>2CORINTENI 11 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="C2.html">Biblia Ortodoxă Română Sinodală (2006)</a><a class="location" href="C2.html">2CORINTENI 11</a><a class="prev" href="C210.html">&lt;</a>
<a class="home" href="index.html">=</a>
<a class="next" href="C212.html">&gt;</a>
</div></div>
<div class="section chapter C2 C211 ron_bor ron " dir="ltr" lang="ro" data-id="C211" data-nextid="C212" data-previd="C210">
<div class="c">11</div>
<div class="p">
<span class="v-num v-1">1&nbsp;</span><span class="v C211_1" data-id="C211_1">O, de mi-aţi îngădui puţină neînţelepţie! Dar îmi şi îngăduiţi,</span>
<span class="v-num v-2">2&nbsp;</span><span class="v C211_2" data-id="C211_2">Căci vă râvnesc pe voi cu râvna lui Dumnezeu, pentru că v-am logodit unui singur bărbat, ca să vă înfăţişez lui Hristos fecioară neprihănită.</span>
<span class="v-num v-3">3&nbsp;</span><span class="v C211_3" data-id="C211_3">Dar mă tem ca nu cumva, precum şarpele a amăgit pe Eva în viclenia lui, tot aşa să se abată şi gândurile voastre de la curăţia şi nevinovăţia cea în Hristos.</span>
<span class="v-num v-4">4&nbsp;</span><span class="v C211_4" data-id="C211_4">Căci dacă cel ce vine vă propovăduieşte un alt Iisus, pe care nu l-am propovăduit noi, sau luaţi un alt duh, pe care nu l-aţi luat, sau altă evanghelie pe care nu aţi primit-o, - voi l-aţi îngădui foarte bine.</span>
<span class="v-num v-5">5&nbsp;</span><span class="v C211_5" data-id="C211_5">Dar eu socotesc că nu sunt cu nimic mai prejos decât cei mai de frunte dintre apostoli.</span>
<span class="v-num v-6">6&nbsp;</span><span class="v C211_6" data-id="C211_6">Şi chiar dacă sunt neiscusit în cuvânt, nu însă în cunoştinţă, ci v-am dovedit-o în totul faţă de voi toţi.</span>
<span class="v-num v-7">7&nbsp;</span><span class="v C211_7" data-id="C211_7">Sau am făcut păcat că v-am propovăduit în dar Evanghelia lui Dumnezeu, smerindu-mă pe mine însumi, pentru ca voi să vă înălţaţi?</span>
<span class="v-num v-8">8&nbsp;</span><span class="v C211_8" data-id="C211_8">Alte Biserici am prădat, luând plată ca să vă slujesc pe voi.</span>
<span class="v-num v-9">9&nbsp;</span><span class="v C211_9" data-id="C211_9">Şi de faţă fiind la voi şi în lipsuri aflându-mă, n-am făcut supărare nimănui. Căci în cele ce mi-au lipsit, m-au îndestulat fraţii veniţi din Macedonia. Şi în toate m-am păzit şi mă voi păzi, să nu vă fiu povară.</span>
<span class="v-num v-10">10&nbsp;</span><span class="v C211_10" data-id="C211_10">Este în mine adevărul lui Hristos, că lauda aceasta nu-mi va fi îngrădită în ţinuturile Ahaei.</span>
<span class="v-num v-11">11&nbsp;</span><span class="v C211_11" data-id="C211_11">Pentru ce? Pentru că nu vă iubesc? Dumnezeu ştie!</span>
<span class="v-num v-12">12&nbsp;</span><span class="v C211_12" data-id="C211_12">Dar ceea ce fac, voi face şi în viitor, ca să tai pricina celor ce poftesc pricină, pentru a se afla ca şi noi în ceea ce se laudă.</span>
<span class="v-num v-13">13&nbsp;</span><span class="v C211_13" data-id="C211_13">Pentru că unii ca aceştia sunt apostoli mincinoşi, lucrători vicleni, care iau chip de apostoli ai lui Hristos.</span>
<span class="v-num v-14">14&nbsp;</span><span class="v C211_14" data-id="C211_14">Nu este de mirare, deoarece însuşi satana se preface în înger al luminii.</span>
<span class="v-num v-15">15&nbsp;</span><span class="v C211_15" data-id="C211_15">Nu este deci lucru mare dacă şi slujitorii lui iau chip de slujitori ai dreptăţii, al căror sfârşit va fi după faptele lor.</span>
<span class="v-num v-16">16&nbsp;</span><span class="v C211_16" data-id="C211_16">Iarăşi zic: Să nu mă socotească cineva că sunt fără minte, iar de nu primiţi-mă măcar ca pe un fără-de-minte, ca să mă laud şi eu puţin.</span>
<span class="v-num v-17">17&nbsp;</span><span class="v C211_17" data-id="C211_17">Ceea ce grăiesc, nu după Domnul grăiesc, ci ca în neînţelepţie, în această stare de laudă.</span>
<span class="v-num v-18">18&nbsp;</span><span class="v C211_18" data-id="C211_18">Deoarece mulţi se laudă după trup, mă voi lăuda şi eu.</span>
<span class="v-num v-19">19&nbsp;</span><span class="v C211_19" data-id="C211_19">Pentru că voi, înţelepţi fiind, îngăduiţi bucuros pe cei neînţelepţi.</span>
<span class="v-num v-20">20&nbsp;</span><span class="v C211_20" data-id="C211_20">Căci de vă robeşte cineva, de vă mănâncă cineva, de vă ia ce e al vostru, de vă priveşte cineva cu mândrie, de vă loveşte cineva peste obraz, - răbdaţi.</span>
<span class="v-num v-21">21&nbsp;</span><span class="v C211_21" data-id="C211_21">Spre necinste o spun, că noi ne-am arătat slabi. Dar în orice ar cuteza cineva - întru neînţelepţie zic, - cutez şi eu!</span>
<span class="v-num v-22">22&nbsp;</span><span class="v C211_22" data-id="C211_22">Sunt ei evrei? Sunt şi eu. Sunt ei israeliţi? Israelit sunt şi eu. Sunt ei sămânţa lui Avraam? Sunt şi eu.</span>
<span class="v-num v-23">23&nbsp;</span><span class="v C211_23" data-id="C211_23">Sunt ei slujitori ai lui Hristos? Nebuneşte spun: eu nu mai mult ca ei! În osteneli mai mult, în închisori mai mult, în bătăi peste măsură, la moarte adeseori.</span>
<span class="v-num v-24">24&nbsp;</span><span class="v C211_24" data-id="C211_24">De la iudei, de cinci ori am luat patruzeci de lovituri de bici fără una.</span>
<span class="v-num v-25">25&nbsp;</span><span class="v C211_25" data-id="C211_25">De trei ori am fost bătut cu vergi; o dată am fost bătut cu pietre; de trei ori s-a sfărâmat corabia cu mine; o noapte şi o zi am petrecut în largul mării.</span>
<span class="v-num v-26">26&nbsp;</span><span class="v C211_26" data-id="C211_26">În călătorii adeseori, în primejdii de râuri, în primejdii de la tâlhari, în primejdii de la neamul meu, în primejdii de la păgâni; în primejdii în cetăţi, în primejdii în pustie, în primejdii pe mare, în primejdii între fraţii cei mincinoşi;</span>
<span class="v-num v-27">27&nbsp;</span><span class="v C211_27" data-id="C211_27">În osteneală şi în trudă, în privegheri adeseori, în foame şi în sete, în posturi de multe ori, în frig şi în lipsă de haine.</span>
<span class="v-num v-28">28&nbsp;</span><span class="v C211_28" data-id="C211_28">Pe lângă cele din afară, ceea ce mă împresoară în toate zilele este grija de toate Bisericile.</span>
<span class="v-num v-29">29&nbsp;</span><span class="v C211_29" data-id="C211_29">Cine este slab şi eu să nu fiu slab? Cine se sminteşte şi eu să nu ard?</span>
<span class="v-num v-30">30&nbsp;</span><span class="v C211_30" data-id="C211_30">Dacă trebuie să mă laud, mă voi lăuda cu cele ale slăbiciunii mele!</span>
<span class="v-num v-31">31&nbsp;</span><span class="v C211_31" data-id="C211_31">Dumnezeu şi Tatăl Domnului nostru Iisus, Cel ce este binecuvântat în veci, ştie că nu mint!</span>
<span class="v-num v-32">32&nbsp;</span><span class="v C211_32" data-id="C211_32">În Damasc, dregătorul regelui Areta păzea cetatea Damascului, ca să mă prindă,</span>
<span class="v-num v-33">33&nbsp;</span><span class="v C211_33" data-id="C211_33">Şi printr-o fereastră am fost lăsat în jos, peste zid, într-un coş, şi am scăpat din mâinile lui.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="C210.html">&lt;</a>
<a class="home" href="index.html">=</a>
<a class="next" href="C212.html">&gt;</a>
</div></div>
</body>
</html>