<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNTÂI A REGILOR 7 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="S1.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="S1.html">CARTEA ÎNTÂI A REGILOR 7</a><a class="prev" href="S16.html">&lt;</a>
<a class="home" href="index.html">=</a>
<a class="next" href="S18.html">&gt;</a>
</div></div>
<div class="section chapter S1 S17 ron_roa ron " dir="ltr" lang="ro" data-id="S17" data-nextid="S18" data-previd="S16">
<div class="c">7</div>
<div class="p">
<span class="v-num v-1">1&nbsp;</span><span class="v S17_1" data-id="S17_1">Iar oamenii din Chiriat-Iearim au venit şi au adus chivotul legământului Domnului; şi l-au aşezat în casa lui Aminadab, pe deal; iar pe Eleazar, fiul său, l-au sfinţit ca să păzească chivotul legământului Domnului .</span>
<span class="v-num v-2">2&nbsp;</span><span class="v S17_2" data-id="S17_2">Şi a fost că, de la vremea când chivotul Domnului s'a aflat la Chiriat-Iearim, zilele s'au tot adăugat şi au trecut douăzeci de ani. Şi toată casa lui Israel s'a întors cu faţa spre Domnul.</span>
<span class="v-num v-3">3&nbsp;</span><span class="v S17_3" data-id="S17_3">Iar Samuel a grăit către toată casa lui Israel, zicând: "Dacă voi vă întoarceţi spre Domnul cu toată inima voastră, atunci lepădaţi din mijlocul vostru pe dumnezeii străini şi tufişurile , şi slujiţi-I numai Lui, iar El vă va scoate din mâna Filistenilor".</span>
<span class="v-num v-4">4&nbsp;</span><span class="v S17_4" data-id="S17_4">Atunci fiii lui Israel au lepădat baalii şi tufişurile Astartei şi I-au slujit numai Domnului.</span>
<span class="v-num v-5">5&nbsp;</span><span class="v S17_5" data-id="S17_5">Iar Samuel a zis: "Adunaţi tot Israelul la Miţpa , şi eu mă voi ruga Domnului pentru voi!"</span>
<span class="v-num v-6">6&nbsp;</span><span class="v S17_6" data-id="S17_6">Şi s'a adunat poporul la Miţpa; şi au scos apă şi au turnat-o pe pământ în faţa Domnului . Şi'n ziua aceea au ajunat şi au zis: "Am păcătuit în faţa Domnului!" Samuel îi judeca pe fiii lui Israel în Miţpa.</span>
<span class="v-num v-7">7&nbsp;</span><span class="v S17_7" data-id="S17_7">Dar Filistenii au auzit că fiii lui Israel s'au adunat toţi la Miţpa. Atunci cârmuitorii Filistenilor s'au ridicat împotriva lui Israel; iar fiii lui Israel au auzit şi s'au speriat de Filisteni.</span>
<span class="v-num v-8">8&nbsp;</span><span class="v S17_8" data-id="S17_8">Şi au zis fiii lui Israel către Samuel: "Nu înceta să strigi pentru noi către Domnul, Dumnezeul tău, ca să ne scape de mâna Filistenilor!" Iar Samuel a zis: "Să nu-mi fie mie una ca aceasta, să mă îndepărtez eu de Domnul, Dumnezeul meu, şi să nu strig pentru voi rugându-mă!"</span>
<span class="v-num v-9">9&nbsp;</span><span class="v S17_9" data-id="S17_9">Samuel a luat atunci un miel de lapte şi, împreună cu tot poporul, l-a a dus ardere-de-tot Domnului. Şi a strigat Samuel către Domnul pentru Israel, iar Domnul l-a ascultat.</span>
<span class="v-num v-10">10&nbsp;</span><span class="v S17_10" data-id="S17_10">Şi'n timp ce Samuel aducea arderea-de-tot, Filistenii s'au apropiat cu război împotriva lui Israel; dar Domnul a tunat în ziua aceea cu sunet mare asupra Filistenilor, iar aceia s'au destrămat şi s'au frânt în faţa lui Israel.</span>
<span class="v-num v-11">11&nbsp;</span><span class="v S17_11" data-id="S17_11">Atunci bărbaţii lui Israel au ieşit din Miţpa şi s'au luat pe urma Filistenilor şi i-au bătut până'n vale de Bet-Car.</span>
<span class="v-num v-12">12&nbsp;</span><span class="v S17_12" data-id="S17_12">Iar Samuel a luat o piatră şi a pus-o între Miţpa şi Şen; şi a numit-o Eben-Ezer, adică "Piatra-Celui-Ce-Ajută", zicând: "Până aici ne-a ajutat nouă Domnul".</span>
<span class="v-num v-13">13&nbsp;</span><span class="v S17_13" data-id="S17_13">Şi i-a umilit Domnul pe Filisteni, iar aceia n'au mai venit la hotarul lui Israel. Iar mâna Domnului a fost împotriva Filistenilor în toate zilele lui Samuel.</span>
<span class="v-num v-14">14&nbsp;</span><span class="v S17_14" data-id="S17_14">Cetăţile pe care Filistenii le luaseră de la fiii lui Israel au fost date înapoi; i le-au înapoiat lui Israel, de la Ecron până la Gat, dar şi ţinuturile lor au fost luate de către Israel din mâna Filistenilor. Şi a fost pace între Israel şi Amorei .</span>
<span class="v-num v-15">15&nbsp;</span><span class="v S17_15" data-id="S17_15">Iar Samuel a fost judecător peste Israel în toate zilele vieţii sale.</span>
<span class="v-num v-16">16&nbsp;</span><span class="v S17_16" data-id="S17_16">Şi'n fiecare an mergea, prin rotaţie, la Betel şi la Ghilgal şi la Miţpa şi-i făcea lui Israel judecată în toate aceste locuri sfinte.</span>
<span class="v-num v-17">17&nbsp;</span><span class="v S17_17" data-id="S17_17">Şi iarăşi se întorcea la Rama , fiindcă acolo era casa lui şi de acolo îl judeca pe Israel; şi acolo I-a zidit jertfelnic Domnului.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="S16.html">&lt;</a>
<a class="home" href="index.html">=</a>
<a class="next" href="S18.html">&gt;</a>
</div></div>
</body>
</html>