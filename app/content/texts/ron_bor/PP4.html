<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FILIPENI 4 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="PP.html">Biblia Ortodoxă Română Sinodală (2006)</a><a class="location" href="PP.html">FILIPENI 4</a><a class="prev" href="PP3.html">&lt;</a>
<a class="home" href="index.html">=</a>
<a class="next" href="CL1.html">&gt;</a>
</div></div>
<div class="section chapter PP PP4 ron_bor ron " dir="ltr" lang="ro" data-id="PP4" data-nextid="CL1" data-previd="PP3">
<div class="c">4</div>
<div class="p">
<span class="v-num v-1">1&nbsp;</span><span class="v PP4_1" data-id="PP4_1">Deci, fraţii mei iubiţi şi mult doriţi, bucuria şi cununa mea, aşa să staţi întru Domnul, iubiţii mei.</span>
<span class="v-num v-2">2&nbsp;</span><span class="v PP4_2" data-id="PP4_2">Rog pe Evodia şi rog pe Sintihi să aibă aceleaşi gânduri în Domnul.</span>
<span class="v-num v-3">3&nbsp;</span><span class="v PP4_3" data-id="PP4_3">Încă te rog şi pe tine, credinciosule Sizig, ajută-le lor, ca pe unele care au luptat pentru Evanghelie, împreună cu mine şi cu Clement şi cu ceilalţi împreună-lucrători cu mine, ale căror nume sunt scrise în cartea vieţii.</span>
<span class="v-num v-4">4&nbsp;</span><span class="v PP4_4" data-id="PP4_4">Bucuraţi-vă pururea întru Domnul. Şi iarăşi zic: Bucuraţi-vă.</span>
<span class="v-num v-5">5&nbsp;</span><span class="v PP4_5" data-id="PP4_5">Îngăduinţa voastră să se facă ştiută tuturor oamenilor. Domnul este aproape.</span>
<span class="v-num v-6">6&nbsp;</span><span class="v PP4_6" data-id="PP4_6">Nu vă împovăraţi cu nici o grijă. Ci întru toate, prin închinăciune şi prin rugă cu mulţumire, cererile voastre să fie arătate lui Dumnezeu.</span>
<span class="v-num v-7">7&nbsp;</span><span class="v PP4_7" data-id="PP4_7">Şi pacea lui Dumnezeu, care covârşeşte orice minte, să păzească inimile voastre şi cugetele voastre, întru Hristos Iisus.</span>
<span class="v-num v-8">8&nbsp;</span><span class="v PP4_8" data-id="PP4_8">Mai departe, fraţilor, câte sunt adevărate, câte sunt de cinste, câte sunt drepte, câte sunt curate, câte sunt vrednice de iubit, câte sunt cu nume bun, orice virtute şi orice laudă, la acestea să vă fie gândul.</span>
<span class="v-num v-9">9&nbsp;</span><span class="v PP4_9" data-id="PP4_9">Cele ce aţi învăţat şi aţi primit şi aţi auzit şi aţi văzut la mine, acestea să le faceţi, şi Dumnezeul păcii va fi cu voi.</span>
<span class="v-num v-10">10&nbsp;</span><span class="v PP4_10" data-id="PP4_10">M-am bucurat mult în Domnul, că a înflorit iarăşi purtarea voastră de grijă pentru mine, precum o şi aveaţi, dar v-a lipsit prilejul.</span>
<span class="v-num v-11">11&nbsp;</span><span class="v PP4_11" data-id="PP4_11">N-o spun ca şi cum aş duce lipsă, fiindcă eu m-am deprins să fiu îndestulat cu ceea ce am.</span>
<span class="v-num v-12">12&nbsp;</span><span class="v PP4_12" data-id="PP4_12">Ştiu să fiu şi smerit, ştiu să am şi de prisos; în orice şi în toate m-am învăţat să fiu şi sătul şi flămând, şi în belşug şi în lipsă.</span>
<span class="v-num v-13">13&nbsp;</span><span class="v PP4_13" data-id="PP4_13">Toate le pot întru Hristos, Cel care mă întăreşte.</span>
<span class="v-num v-14">14&nbsp;</span><span class="v PP4_14" data-id="PP4_14">Însă bine aţi făcut că aţi împărtăşit cu mine necazul.</span>
<span class="v-num v-15">15&nbsp;</span><span class="v PP4_15" data-id="PP4_15">Doar şi voi ştiţi, filipenilor, că la începutul Evangheliei, când am plecat din Macedonia, nici o Biserică nu s-a unit cu mine, când era vorba de dat şi de primit, decât voi singuri.</span>
<span class="v-num v-16">16&nbsp;</span><span class="v PP4_16" data-id="PP4_16">Pentru că şi în Tesalonic, o dată şi a doua oară, mi-aţi trimis ca să am cele trebuincioase.</span>
<span class="v-num v-17">17&nbsp;</span><span class="v PP4_17" data-id="PP4_17">Nu că doar caut darul vostru, dar caut rodul care prisoseşte, în folosul vostru.</span>
<span class="v-num v-18">18&nbsp;</span><span class="v PP4_18" data-id="PP4_18">Am de toate şi am şi de prisos; m-am îndestulat primind de la Epafrodit cele ce mi-aţi trimis, miros cu bună mireasmă, jertfă primită, bineplăcută lui Dumnezeu.</span>
<span class="v-num v-19">19&nbsp;</span><span class="v PP4_19" data-id="PP4_19">Iar Dumnezeul meu să împlinească toată lipsa voastră după bogăţia Sa, cu slavă, întru Hristos Iisus.</span>
<span class="v-num v-20">20&nbsp;</span><span class="v PP4_20" data-id="PP4_20">Iar lui Dumnezeu şi Tatălui nostru, slavă în vecii vecilor! Amin.</span>
<span class="v-num v-21">21&nbsp;</span><span class="v PP4_21" data-id="PP4_21">Îmbrăţişaţi în Hristos Iisus pe toţi sfinţii. Vă îmbrăţişează pe voi fraţii care sunt împreună cu mine.</span>
<span class="v-num v-22">22&nbsp;</span><span class="v PP4_22" data-id="PP4_22">Vă îmbrăţişează pe voi toţi sfinţii, mai ales cei din casa Cesarului.</span>
<span class="v-num v-23">23&nbsp;</span><span class="v PP4_23" data-id="PP4_23">Harul Domnului Iisus Hristos să fie cu duhul vostru!</span>
</div>
</div>
<div class="footnotes">

</div>

<div class="footer"><div class="nav">
<a class="prev" href="PP3.html">&lt;</a>
<a class="home" href="index.html">=</a>
<a class="next" href="CL1.html">&gt;</a>
</div></div>
</body>
</html>