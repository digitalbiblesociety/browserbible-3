<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>PSALMII 48 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="PS.html">Biblia Ortodoxă Română Sinodală (2006)</a><a class="location" href="PS.html">PSALMII 48</a><a class="prev" href="PS47.html">&lt;</a>
<a class="home" href="index.html">=</a>
<a class="next" href="PS49.html">&gt;</a>
</div></div>
<div class="section chapter PS PS48 ron_bor ron " dir="ltr" lang="ron" data-id="PS48" data-nextid="PS49" data-previd="PS47">
<div class="c">Psalmul 48</div>
<div class="p">
<span class="v-num v-1">1&nbsp;</span><span class="v PS48_1" data-id="PS48_1">Auziţi acestea toate neamurile, ascultaţi toţi cei ce locuiţi în lume:</span>
<span class="v-num v-2">2&nbsp;</span><span class="v PS48_2" data-id="PS48_2">Pământenii şi fiii oamenilor, împreună bogatul şi săracul.</span>
<span class="v-num v-3">3&nbsp;</span><span class="v PS48_3" data-id="PS48_3">Gura mea va grăi înţelepciune şi cugetul inimii mele pricepere.</span>
<span class="v-num v-4">4&nbsp;</span><span class="v PS48_4" data-id="PS48_4">Pleca-voi spre pildă urechea mea, tâlcui-voi în sunet de psaltire gândul meu.</span>
<span class="v-num v-5">5&nbsp;</span><span class="v PS48_5" data-id="PS48_5">Pentru ce să mă tem în ziua cea rea, când mă va înconjura fărădelegea vrăjmaşilor mei?</span>
<span class="v-num v-6">6&nbsp;</span><span class="v PS48_6" data-id="PS48_6">Ei se încred în puterea lor şi cu mulţimea bogăţiei lor se laudă.</span>
<span class="v-num v-7">7&nbsp;</span><span class="v PS48_7" data-id="PS48_7">Nimeni însă nu poate să scape de la moarte, nici să plătească lui Dumnezeu preţ de răscumpărare,</span>
<span class="v-num v-8">8&nbsp;</span><span class="v PS48_8" data-id="PS48_8">Că răscumpărarea sufletului e prea scumpă şi niciodată nu se va putea face,</span>
<span class="v-num v-9">9&nbsp;</span><span class="v PS48_9" data-id="PS48_9">Ca să rămână cineva pe totdeauna viu şi să nu vadă niciodată moartea.</span>
<span class="v-num v-10">10&nbsp;</span><span class="v PS48_10" data-id="PS48_10">Fiecare vede că înţelepţii mor, cum mor şi cei neînţelepţi şi nebunii, şi lasă altora bogăţia lor.</span>
<span class="v-num v-11">11&nbsp;</span><span class="v PS48_11" data-id="PS48_11">Mormântul lor va fi casa lor în veac, locaşurile lor din neam în neam, deşi numit-au cu numele lor pământurile lor.</span>
<span class="v-num v-12">12&nbsp;</span><span class="v PS48_12" data-id="PS48_12">Şi omul, în cinste fiind, n-a priceput; alăturatu-s-a dobitoacelor celor fără de minte şi s-a asemănat lor.</span>
<span class="v-num v-13">13&nbsp;</span><span class="v PS48_13" data-id="PS48_13">Această cale le este sminteală lor şi celor ce vor găsi de bune spusele lor.</span>
<span class="v-num v-14">14&nbsp;</span><span class="v PS48_14" data-id="PS48_14">Ca nişte oi în iad sunt puşi, moartea îi va paşte pe ei.</span>
<span class="v-num v-15">15&nbsp;</span><span class="v PS48_15" data-id="PS48_15">Şi-i vor stăpâni pe ei cei drepţi şi ajutorul ce-l nădăjduiau din slava lor, se va învechi în iad.</span>
<span class="v-num v-16">16&nbsp;</span><span class="v PS48_16" data-id="PS48_16">Dar Dumnezeu va izbăvi sufletul meu din mâna iadului, când mă va apuca.</span>
<span class="v-num v-17">17&nbsp;</span><span class="v PS48_17" data-id="PS48_17">Să nu te temi când se îmbogăţeşte omul şi când se înmulţeşte slava casei lui.</span>
<span class="v-num v-18">18&nbsp;</span><span class="v PS48_18" data-id="PS48_18">Că la moarte el nu va lua nimic, nici nu se va coborî cu el slava lui.</span>
<span class="v-num v-19">19&nbsp;</span><span class="v PS48_19" data-id="PS48_19">Chiar dacă sufletul lui se va binecuvânta în viaţa lui şi te va lăuda când îi vei face bine,</span>
<span class="v-num v-20">20&nbsp;</span><span class="v PS48_20" data-id="PS48_20">Totuşi intra-va până la neamul părinţilor lui şi în veac nu va vedea lumină.</span>
<span class="v-num v-21">21&nbsp;</span><span class="v PS48_21" data-id="PS48_21">Omul în cinste fiind n-a priceput; alăturatu-s-a dobitoacelor celor fără de minte şi s-a asemănat lor.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="PS47.html">&lt;</a>
<a class="home" href="index.html">=</a>
<a class="next" href="PS49.html">&gt;</a>
</div></div>
</body>
</html>