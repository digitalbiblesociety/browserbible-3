<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>ISAIA 54 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="IS.html">Biblia Ortodoxă Română Sinodală (2006)</a><a class="location" href="IS.html">ISAIA 54</a><a class="prev" href="IS53.html">&lt;</a>
<a class="home" href="index.html">=</a>
<a class="next" href="IS55.html">&gt;</a>
</div></div>
<div class="section chapter IS IS54 ron_bor ron " dir="ltr" lang="ro" data-id="IS54" data-nextid="IS55" data-previd="IS53">
<div class="c">54</div>
<div class="p">
<span class="v-num v-1">1&nbsp;</span><span class="v IS54_1" data-id="IS54_1">Veseleşte-te, cea stearpă, care nu năşteai, dă glas şi strigă tu care nu te-ai zvârcolit în dureri de naştere, căci mai mulţi sunt fiii celei părăsite, decât ai celei cu bărbat, zice Domnul.</span>
<span class="v-num v-2">2&nbsp;</span><span class="v IS54_2" data-id="IS54_2">Lărgeşte locul cortului tău şi acoperământul sălaşului tău întinde-l, nu cruţa nimic! Lungeşte funiile şi întăreşte ţăruşii!</span>
<span class="v-num v-3">3&nbsp;</span><span class="v IS54_3" data-id="IS54_3">Căci tu te vei lăţi la dreapta şi la stânga şi seminţia ta va cuceri neamurile şi cetăţile cele pustiite le va umple de oameni.</span>
<span class="v-num v-4">4&nbsp;</span><span class="v IS54_4" data-id="IS54_4">Nu te înfricoşa, căci nu vei rămâne de ocară; nu te ruşina, căci nu vei avea de ce să te ruşinezi; că tu vei uita ruşinea tinereţii tale şi de ocara văduviei tale nu-ti vei mai aduce aminte.</span>
<span class="v-num v-5">5&nbsp;</span><span class="v IS54_5" data-id="IS54_5">Căci bărbatul tău este Făcătorul tău, şi numele Lui: Domnul Savaot şi Răscumpărătorul tău este Sfântul lui Israel: "Dumnezeul a tot pământul" se cheamă!</span>
<span class="v-num v-6">6&nbsp;</span><span class="v IS54_6" data-id="IS54_6">Ca pe o femeie părăsită şi cu inima întristată te cheamă Domnul; ca pe soţia din tinereţe care a fost alungată; zice Dumnezeul tău.</span>
<span class="v-num v-7">7&nbsp;</span><span class="v IS54_7" data-id="IS54_7">O clipă te-am părăsit, dar cu mari îndurări te iau lângă Mine.</span>
<span class="v-num v-8">8&nbsp;</span><span class="v IS54_8" data-id="IS54_8">Într-o izbucnire de mânie, pentru o clipă Mi-am întors faţa de la tine, dar în îndurarea Mea cea veşnică Mă voi milostivi de tine, zice Răscumpărătorul tău, Domnul.</span>
<span class="v-num v-9">9&nbsp;</span><span class="v IS54_9" data-id="IS54_9">Şi va fi ca în vremea lui Noe, când M-am jurat că apele potopului nu se vor mai răspândi pe pământ; tot aşa Mă jur acum să nu Mă mai mânii împotriva ta şi să nu te mai cert.</span>
<span class="v-num v-10">10&nbsp;</span><span class="v IS54_10" data-id="IS54_10">Munţii pot să se mute din loc şi colinele să se clatine, dar milostivirea Mea nu se va depărta de la tine şi legământul Meu de pace nu se va zdruncina, zice Domnul, Care are milă de tine.</span>
<span class="v-num v-11">11&nbsp;</span><span class="v IS54_11" data-id="IS54_11">Sărmană, lovită de vijelie şi fără mângâiere! Iată, zidurile tale le voi împodobi cu pietre scumpe şi voi pune temelia ta pe safire.</span>
<span class="v-num v-12">12&nbsp;</span><span class="v IS54_12" data-id="IS54_12">Şi-ii voi face crestele zidurilor de rubin şi porţile tale de cristal, iar împrejmuirea de pietre nestemate.</span>
<span class="v-num v-13">13&nbsp;</span><span class="v IS54_13" data-id="IS54_13">Toţi copiii tăi vor fi ucenici ai Domnului şi se vor bucura de mare fericire.</span>
<span class="v-num v-14">14&nbsp;</span><span class="v IS54_14" data-id="IS54_14">Şi vei fi întemeiată pe dreptate: depărtează silnicia, căci nu ai de ce să te mai temi; leapădă şi groaza, căci nu se va mai apropia de tine.</span>
<span class="v-num v-15">15&nbsp;</span><span class="v IS54_15" data-id="IS54_15">Dacă cineva va mai da năvală, nu este pornită de la Mine, şi cine se hărţuieşte cu tine va cădea în lupta împotriva ta!</span>
<span class="v-num v-16">16&nbsp;</span><span class="v IS54_16" data-id="IS54_16">Iată Eu am făcut pe meşterul, care suflă în focul de cărbuni şi făureşte arma cu meşteşugul lui, dar Eu am lăsat şi pe cel ce trebuie s-o nimicească.</span>
<span class="v-num v-17">17&nbsp;</span><span class="v IS54_17" data-id="IS54_17">Orice armă făurită împotriva ta nu va izbuti şi orice limbă oare se ridică la judecată cu tine osândită va fi. Aceasta este moştenirea slugilor Domnului şi dreptatea care vine de la Mine, zice Domnul.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="IS53.html">&lt;</a>
<a class="home" href="index.html">=</a>
<a class="next" href="IS55.html">&gt;</a>
</div></div>
</body>
</html>