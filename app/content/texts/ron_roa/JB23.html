<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOV 23 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JB.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="JB.html">CARTEA LUI IOV 23</a><a class="prev" href="JB21.html">&lt;</a>
<a class="home" href="index.html">=</a>
<a class="next" href="JB24.html">&gt;</a>
</div></div>
<div class="section chapter JB JB23 ron_roa ron " dir="ltr" lang="ron" data-id="JB23" data-nextid="JB24" data-previd="JB21">
<div class="c">23</div>
<div class="p">
<span class="v-num v-1">1&nbsp;</span><span class="v JB23_1" data-id="JB23_1">Şi răspunzând Iov, a zis:</span>
<span class="v-num v-2">2&nbsp;</span><span class="v JB23_2" data-id="JB23_2">"Eu ştiu că-a mea mustrare e chiar din mâna mea, că mâna Lui apasă, grea, pe suspinul meu.</span>
<span class="v-num v-3">3&nbsp;</span><span class="v JB23_3" data-id="JB23_3">O, cine'n lumea asta m'ar învăţa să-L aflu şi să ajung odată la un deznodământ?</span>
<span class="v-num v-4">4&nbsp;</span><span class="v JB23_4" data-id="JB23_4">Atunci mi-aş spune mie că este-o judecată şi cu mustrări asupră-mi aş umple gura mea;</span>
<span class="v-num v-5">5&nbsp;</span><span class="v JB23_5" data-id="JB23_5">cuvintele le-aş paşte, pe care mi le-ar spune, şi spusele Lui toate le-aş pipăi cu mintea.</span>
<span class="v-num v-6">6&nbsp;</span><span class="v JB23_6" data-id="JB23_6">Şi de-ar veni asupră-mi, El, cu putere multă, cu una mai puţină nu mă va'nfricoşa:</span>
<span class="v-num v-7">7&nbsp;</span><span class="v JB23_7" data-id="JB23_7">din El e adevărul şi de la El mustrarea, prin El mi-i judecata'n deznodământul ei.</span>
<span class="v-num v-8">8&nbsp;</span><span class="v JB23_8" data-id="JB23_8">Că eu dacă voi merge'n ce-a fost întâi, mă pierd; iar ce va fi pe urmă, ce pot eu, biet, să ştiu?</span>
<span class="v-num v-9">9&nbsp;</span><span class="v JB23_9" data-id="JB23_9">El dac-o ia la stânga şi vreau să-L prind, nu pot, iar de S'a'ntors la dreapta, eu nici aici nu-L văd.</span>
<span class="v-num v-10">10&nbsp;</span><span class="v JB23_10" data-id="JB23_10">Dar El îmi ştie calea, şi m'a ales ca focul o lamură de aur.</span>
<span class="v-num v-11">11&nbsp;</span><span class="v JB23_11" data-id="JB23_11">El a grăit porunca, eu am ieşit s'o'ntâmpin, căci calea I-am păzit-o şi nu mă voi abate,</span>
<span class="v-num v-12">12&nbsp;</span><span class="v JB23_12" data-id="JB23_12">şi nici voi sta departe de ale Lui porunci, şi tainiţă mi-i sânul, a graiurilor Lui.</span>
<span class="v-num v-13">13&nbsp;</span><span class="v JB23_13" data-id="JB23_13">Dar dacă-aşa El zice , cine-I va sta'mpotrivă?: ce-a vrut a şi făcut.</span>
<span class="v-num v-14">14&nbsp;</span><span class="v JB23_14" data-id="JB23_14">Acesta mi-i temeiul că-am năzuit spre El şi, dojenit, gândit-am la El cu'ngrijorare.</span>
<span class="v-num v-15">15&nbsp;</span><span class="v JB23_15" data-id="JB23_15">Şi iată de ce, totuşi, de El îmi scutur pasul, şi mă socot cu mintea, şi iar mă tem de El.</span>
<span class="v-num v-16">16&nbsp;</span><span class="v JB23_16" data-id="JB23_16">Din inima mea Domnul făcu o slăbănoagă şi Cel-Atotputernic Se năpusti asupră-mi.</span>
<span class="v-num v-17">17&nbsp;</span><span class="v JB23_17" data-id="JB23_17">Căci n'am ştiut că-mi vine de-acolo întuneric şi nici că-mi va fi chipul acoperit de neguri.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JB21.html">&lt;</a>
<a class="home" href="index.html">=</a>
<a class="next" href="JB24.html">&gt;</a>
</div></div>
</body>
</html>