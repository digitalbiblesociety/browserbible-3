<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>PSALMII 21 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="PS.html">Biblia Ortodoxă Română Sinodală (2006)</a><a class="location" href="PS.html">PSALMII 21</a><a class="prev" href="PS20.html">&lt;</a>
<a class="home" href="index.html">=</a>
<a class="next" href="PS22.html">&gt;</a>
</div></div>
<div class="section chapter PS PS21 ron_bor ron " dir="ltr" lang="ro" data-id="PS21" data-nextid="PS22" data-previd="PS20">
<div class="c">Psalmul 21</div>
<div class="p">
<span class="v-num v-1">1&nbsp;</span><span class="v PS21_1" data-id="PS21_1">Dumnezeul meu, Dumnezeul meu, ia aminte la mine, pentru ce m-ai părăsit? Departe sunt de mântuirea mea cuvintele greşelilor mele.</span>
<span class="v-num v-2">2&nbsp;</span><span class="v PS21_2" data-id="PS21_2">Dumnezeul meu, striga-voi ziua şi nu vei auzi, şi noaptea şi nu Te vei gândi la mine.</span>
<span class="v-num v-3">3&nbsp;</span><span class="v PS21_3" data-id="PS21_3">Iar Tu întru cele sfinte locuieşti, lauda lui Israel.</span>
<span class="v-num v-4">4&nbsp;</span><span class="v PS21_4" data-id="PS21_4">În Tine au nădăjduit părinţii noştri, nădăjduit-au în Tine şi i-ai izbăvit pe ei.</span>
<span class="v-num v-5">5&nbsp;</span><span class="v PS21_5" data-id="PS21_5">Către Tine au strigat şi s-au mântuit, în Tine au nădăjduit şi nu s-au ruşinat.</span>
<span class="v-num v-6">6&nbsp;</span><span class="v PS21_6" data-id="PS21_6">Iar eu sunt vierme şi nu om, ocara oamenilor şi defăimarea poporului.</span>
<span class="v-num v-7">7&nbsp;</span><span class="v PS21_7" data-id="PS21_7">Toţi cei ce m-au văzut m-au batjocorit, grăit-au cu buzele, clătinat-au capul zicând:</span>
<span class="v-num v-8">8&nbsp;</span><span class="v PS21_8" data-id="PS21_8">"Nădăjduit-a spre Domnul, izbăvească-l pe el, mântuiască-l pe el, că-l voieşte pe el".</span>
<span class="v-num v-9">9&nbsp;</span><span class="v PS21_9" data-id="PS21_9">Că Tu eşti Cel ce m-ai scos din pântece, nădejdea mea, de la sânul maicii mele.</span>
<span class="v-num v-10">10&nbsp;</span><span class="v PS21_10" data-id="PS21_10">Spre Tine m-am aruncat de la naştere, din pântecele maicii mele Dumnezeul meu eşti Tu.</span>
<span class="v-num v-11">11&nbsp;</span><span class="v PS21_11" data-id="PS21_11">Nu Te depărta de la mine, că necazul este aproape, şi nu este cine să-mi ajute.</span>
<span class="v-num v-12">12&nbsp;</span><span class="v PS21_12" data-id="PS21_12">Înconjuratu-m-au viţei mulţi, tauri graşi m-au împresurat.</span>
<span class="v-num v-13">13&nbsp;</span><span class="v PS21_13" data-id="PS21_13">Deschis-au asupra mea gura lor, ca un leu ce răpeşte şi răcneşte.</span>
<span class="v-num v-14">14&nbsp;</span><span class="v PS21_14" data-id="PS21_14">Ca apa m-am vărsat şi s-au risipit toate oasele mele.</span>
<span class="v-num v-15">15&nbsp;</span><span class="v PS21_15" data-id="PS21_15">Făcutu-s-a inima mea ca ceara ce se topeşte în mijlocul pântecelui meu.</span>
<span class="v-num v-16">16&nbsp;</span><span class="v PS21_16" data-id="PS21_16">Uscatu-s-a ca un vas de lut tăria mea, şi limba mea s-a lipit de cerul gurii mele şi în ţărâna morţii m-ai coborât.</span>
<span class="v-num v-17">17&nbsp;</span><span class="v PS21_17" data-id="PS21_17">Că m-au înconjurat câini mulţi, adunarea celor vicleni m-a împresurat.</span>
<span class="v-num v-18">18&nbsp;</span><span class="v PS21_18" data-id="PS21_18">Străpuns-au mâinile mele şi picioarele mele.</span>
<span class="v-num v-19">19&nbsp;</span><span class="v PS21_19" data-id="PS21_19">Numărat-au toate oasele mele, iar ei priveau şi se uitau la mine.</span>
<span class="v-num v-20">20&nbsp;</span><span class="v PS21_20" data-id="PS21_20">Împărţit-au hainele mele loruşi şi pentru cămaşa mea au aruncat sorţi.</span>
<span class="v-num v-21">21&nbsp;</span><span class="v PS21_21" data-id="PS21_21">Iar Tu, Doamne, nu depărta ajutorul Tău de la mine, spre sprijinul meu ia aminte.</span>
<span class="v-num v-22">22&nbsp;</span><span class="v PS21_22" data-id="PS21_22">Izbăveşte de sabie sufletul meu şi din gheara câinelui viaţa mea.</span>
<span class="v-num v-23">23&nbsp;</span><span class="v PS21_23" data-id="PS21_23">Izbăveşte-mă din gura leului şi din coarnele taurilor smerenia mea.</span>
<span class="v-num v-24">24&nbsp;</span><span class="v PS21_24" data-id="PS21_24">Spune-voi numele Tău fraţilor mei; în mijlocul adunării Te voi lăuda, zicând:</span>
<span class="v-num v-25">25&nbsp;</span><span class="v PS21_25" data-id="PS21_25">Cei ce vă temeţi de Domnul, lăudaţi-L pe El, toată seminţia lui Iacob slăviţi-L pe El!</span>
<span class="v-num v-26">26&nbsp;</span><span class="v PS21_26" data-id="PS21_26">Să se teamă de Dânsul toată seminţia lui Israel.</span>
<span class="v-num v-27">27&nbsp;</span><span class="v PS21_27" data-id="PS21_27">Că n-a defăimat, nici n-a lepădat ruga săracului,</span>
<span class="v-num v-28">28&nbsp;</span><span class="v PS21_28" data-id="PS21_28">Nici n-a întors fala Lui de la mine şi când am strigat către Dânsul, m-a auzit.</span>
<span class="v-num v-29">29&nbsp;</span><span class="v PS21_29" data-id="PS21_29">De la Tine este lauda mea în adunare mare, rugăciunile mele le voi face înaintea celor ce se tem de El.</span>
<span class="v-num v-30">30&nbsp;</span><span class="v PS21_30" data-id="PS21_30">Mânca-vor săracii şi se vor sătura şi vor lăuda pe Domnul, iar cei ce-L caută pe Dânsul vii vor fi inimile lor în veacul veacului.</span>
<span class="v-num v-31">31&nbsp;</span><span class="v PS21_31" data-id="PS21_31">Îşi vor aduce aminte şi se vor întoarce la Domnul toate marginile pământului.</span>
<span class="v-num v-32">32&nbsp;</span><span class="v PS21_32" data-id="PS21_32">Şi se vor închina înaintea Lui toate seminţiile neamurilor.</span>
<span class="v-num v-33">33&nbsp;</span><span class="v PS21_33" data-id="PS21_33">Că a Domnului este împărăţia şi El stăpâneşte peste neamuri.</span>
<span class="v-num v-34">34&nbsp;</span><span class="v PS21_34" data-id="PS21_34">Mâncat-au şi s-au închinat toţi graşii pământului, înaintea Lui vor cădea toţi cei ce se coboară în pământ.</span>
<span class="v-num v-35">35&nbsp;</span><span class="v PS21_35" data-id="PS21_35">Şi sufletul meu în El viază, şi seminţia mea va sluji Lui.</span>
<span class="v-num v-36">36&nbsp;</span><span class="v PS21_36" data-id="PS21_36">Se va vesti Domnului neamul ce va să vină. Şi vor vesti dreptatea Lui poporului ce se va naşte şi ce a făcut Domnul.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="PS20.html">&lt;</a>
<a class="home" href="index.html">=</a>
<a class="next" href="PS22.html">&gt;</a>
</div></div>
</body>
</html>