<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>ZAHARIA 2 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="ZC.html">Biblia Ortodoxă Română Sinodală (2006)</a><a class="location" href="ZC.html">ZAHARIA 2</a><a class="prev" href="ZC1.html">&lt;</a>
<a class="home" href="index.html">=</a>
<a class="next" href="ZC3.html">&gt;</a>
</div></div>
<div class="section chapter ZC ZC2 ron_bor ron " dir="ltr" lang="ro" data-id="ZC2" data-nextid="ZC3" data-previd="ZC1">
<div class="c">2</div>
<div class="p">
<span class="v-num v-1">1&nbsp;</span><span class="v ZC2_1" data-id="ZC2_1">Şi am ridicat ochii mei şi am privit, şi iată patru coarne.</span>
<span class="v-num v-2">2&nbsp;</span><span class="v ZC2_2" data-id="ZC2_2">Atunci am zis îngerului care grăia cu mine: "Ce sunt acestea?" Şi el mi-a răspuns: "Acestea sunt coarnele care au împrăştiat pe Iuda, pe Israel şi Ierusalimul".</span>
<span class="v-num v-3">3&nbsp;</span><span class="v ZC2_3" data-id="ZC2_3">Apoi Domnul m-a făcut să văd patru făurari.</span>
<span class="v-num v-4">4&nbsp;</span><span class="v ZC2_4" data-id="ZC2_4">Şi am întrebat: "Ce vor să facă aceştia?" Şi El a răspuns: "Acestea sunt coarnele care au risipit pe Iuda, încât nimeni n-a îndrăznit să ridice capul. Iar ei au venit ca să doboare la pământ coarnele acelor neamuri care şi-au ridicat cornul împotriva ţării lui Iuda, pentru a o risipi".</span>
<span class="v-num v-5">5&nbsp;</span><span class="v ZC2_5" data-id="ZC2_5">Şi am ridicat ochii, m-am uitat şi iată un om cu o funie de măsurat în mână. Şi i-am zis: "Încotro ai pornit?"</span>
<span class="v-num v-6">6&nbsp;</span><span class="v ZC2_6" data-id="ZC2_6">Şi el mi-a răspuns: "Să măsor Ierusalimul, ca să văd care este lungimea şi lăţimea lui!"</span>
<span class="v-num v-7">7&nbsp;</span><span class="v ZC2_7" data-id="ZC2_7">Şi iată că s-a arătat îngerul care grăia cu mine şi alt înger a ieşit în întâmpinarea lui.</span>
<span class="v-num v-8">8&nbsp;</span><span class="v ZC2_8" data-id="ZC2_8">Şi iţa grăit, zicând: "Aleargă şi spune tânărului acestuia: Ierusalimul va fi locuit ca un oraş deschis, atât de mare va fi mulţimea de oameni şi de dobitoace înăuntrul lui.</span>
<span class="v-num v-9">9&nbsp;</span><span class="v ZC2_9" data-id="ZC2_9">Şi Eu voi fi pentru el un zid de foc de jur împrejurul lui", zice Domnul, "şi voi fi slava lui în mijlocul lui".</span>
<span class="v-num v-10">10&nbsp;</span><span class="v ZC2_10" data-id="ZC2_10">"Sculaţi, sculaţi şi fugiţi din ţara de la miazănoapte", zice Domnul, "că v-am împrăştiat în cele patru vânturi ale cerului;</span>
<span class="v-num v-11">11&nbsp;</span><span class="v ZC2_11" data-id="ZC2_11">Fugi, Sioane, şi te izbăveşte, tu care locuieşti la fiica Babilonului.</span>
<span class="v-num v-12">12&nbsp;</span><span class="v ZC2_12" data-id="ZC2_12">Căci aşa zice Domnul Savaot: "Pentru slava Sa, El m-a trimis la neamurile care v-au jefuit pe voi; căci cel care se atinge de voi se atinge de lumina ochiului Lui!</span>
<span class="v-num v-13">13&nbsp;</span><span class="v ZC2_13" data-id="ZC2_13">Căci iată că Eu rotesc mâna Mea peste ei şi ei vor fi pradă pentru cei care au fost robii lor, ca să vă daţi seama că Domnul Savaot m-a trimis.</span>
<span class="v-num v-14">14&nbsp;</span><span class="v ZC2_14" data-id="ZC2_14">Bucură-te şi te veseleşte, fiica Sionului, căci iată Eu vin să locuiesc în mijlocul tău", zice Domnul.</span>
<span class="v-num v-15">15&nbsp;</span><span class="v ZC2_15" data-id="ZC2_15">"Şi multe neamuri se vor alipi de Domnul în ziua aceea şi Îmi vor fi Mie popor şi voi locui în mijlocul tău, ca să ştii că Domnul Savaot m-a trimis la tine.</span>
<span class="v-num v-16">16&nbsp;</span><span class="v ZC2_16" data-id="ZC2_16">Şi va lua Domnul ca moştenire a Sa pe Iuda, în ţara cea sfântă, şi va alege încă o dată Ierusalimul.</span>
<span class="v-num v-17">17&nbsp;</span><span class="v ZC2_17" data-id="ZC2_17">Să tacă tot trupul înaintea Domnului, căci El S-a ridicat din locaşul Său cel sfânt".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="ZC1.html">&lt;</a>
<a class="home" href="index.html">=</a>
<a class="next" href="ZC3.html">&gt;</a>
</div></div>
</body>
</html>