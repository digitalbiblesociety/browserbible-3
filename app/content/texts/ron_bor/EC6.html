<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>ECCLESIASTUL 6 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EC.html">Biblia Ortodoxă Română Sinodală (2006)</a><a class="location" href="EC.html">ECCLESIASTUL 6</a><a class="prev" href="EC5.html">&lt;</a>
<a class="home" href="index.html">=</a>
<a class="next" href="EC7.html">&gt;</a>
</div></div>
<div class="section chapter EC EC6 ron_bor ron " dir="ltr" lang="ron" data-id="EC6" data-nextid="EC7" data-previd="EC5">
<div class="c">6</div>
<div class="p">
<span class="v-num v-1">1&nbsp;</span><span class="v EC6_1" data-id="EC6_1">Este un rău pe care l-am văzut sub soare şi care apasă greu asupra omului;</span>
<span class="v-num v-2">2&nbsp;</span><span class="v EC6_2" data-id="EC6_2">Omului căruia Dumnezeu i-a dat averi şi bunuri, iar sufletului lui nu-i lipseşte nimic din ceea ce ar putea să dorească, Dumnezeu nu-i îngăduie însă să se bucure de ele, ci un străin le va mânca. Iată o deşertăciune şi un rău nespus de mare!</span>
<span class="v-num v-3">3&nbsp;</span><span class="v EC6_3" data-id="EC6_3">Dacă un om ar fi să aibă o sută de fii şi să trăiască mulţi ani şi numeroase să fie zilele anilor săi, dacă nu s-a săturat sufletul lui de bine şi el nu are loc de îngropare zic: "Chiar şi fătul lepădat e mai fericit decât el!"</span>
<span class="v-num v-4">4&nbsp;</span><span class="v EC6_4" data-id="EC6_4">A venit în zadar şi se duce în întuneric şi în întuneric numele lui va fi învăluit;</span>
<span class="v-num v-5">5&nbsp;</span><span class="v EC6_5" data-id="EC6_5">Nici n-a văzut, nici n-a cunoscut soarele, şi fătul lepădat a avut mai multă odihnă decât omul acesta.</span>
<span class="v-num v-6">6&nbsp;</span><span class="v EC6_6" data-id="EC6_6">Şi dacă ar fi trăit de două ori câte o mie de ani şi nu s-a bucurat de fericire, oare nu toii se duc în acelaşi loc?</span>
<span class="v-num v-7">7&nbsp;</span><span class="v EC6_7" data-id="EC6_7">Toată munca omului este pentru gura lui şi cu toate acestea pofta lui nu e astâmpărată.</span>
<span class="v-num v-8">8&nbsp;</span><span class="v EC6_8" data-id="EC6_8">Căci ce are înţeleptul mai mult decât nebunul? Ce folos are săracul care ştie să se poarte înaintea celor vii?</span>
<span class="v-num v-9">9&nbsp;</span><span class="v EC6_9" data-id="EC6_9">Mai bine să te uiţi cu ochii decât să pribegeşti cu dorinţa. Şi aceasta este deşertăciune şi vinare de vânt!</span>
<span class="v-num v-10">10&nbsp;</span><span class="v EC6_10" data-id="EC6_10">La tot ce îşi ia fiinţă i s-a hotărât numele de mai înainte; se ştie ce va fi omul; el nu poate să intre în pricină cu cel ce este mai tare decât el.</span>
<span class="v-num v-11">11&nbsp;</span><span class="v EC6_11" data-id="EC6_11">Cu cit se spun mai multe cuvinte, cu atât este mai multă deşertăciune. Ce folos trage omul?</span>
<span class="v-num v-12">12&nbsp;</span><span class="v EC6_12" data-id="EC6_12">Căci cine ştie ce este de folos pentru om în viaţă, în vremea zilelor sale de nimicnicie pe care le trece asemenea unei umbre? Şi cine va spune mai dinainte omului ce va fi după el sub soare?</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EC5.html">&lt;</a>
<a class="home" href="index.html">=</a>
<a class="next" href="EC7.html">&gt;</a>
</div></div>
</body>
</html>