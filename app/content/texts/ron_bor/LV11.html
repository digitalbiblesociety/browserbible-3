<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>LEVITICUL 11 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="LV.html">Biblia Ortodoxă Română Sinodală (2006)</a><a class="location" href="LV.html">LEVITICUL 11</a><a class="prev" href="LV10.html">&lt;</a>
<a class="home" href="index.html">=</a>
<a class="next" href="LV12.html">&gt;</a>
</div></div>
<div class="section chapter LV LV11 ron_bor ron " dir="ltr" lang="ron" data-id="LV11" data-nextid="LV12" data-previd="LV10">
<div class="c">11</div>
<div class="p">
<span class="v-num v-1">1&nbsp;</span><span class="v LV11_1" data-id="LV11_1">În vremea aceea a grăit Domnul cu Moise şi cu Aaron şi a zis:</span>
<span class="v-num v-2">2&nbsp;</span><span class="v LV11_2" data-id="LV11_2">"Grăiţi fiilor lui Israel şi le ziceţi: Iată animalele pe care le puteţi mânca din toate dobitoacele de pe pământ:</span>
<span class="v-num v-3">3&nbsp;</span><span class="v LV11_3" data-id="LV11_3">Orice animal cu copita despicată, care are copita despărţită în două şi îşi rumegă mâncarea, îl puteţi mânca.</span>
<span class="v-num v-4">4&nbsp;</span><span class="v LV11_4" data-id="LV11_4">Dar şi din cele ce-şi rumegă mâncarea, sau îşi au copita despicată sau împărţită în două, nu veţi mânca pe acestea: cămila, pentru că aceasta-şi rumegă mâncarea, dar copita n-o are despicată; aceasta e necurată pentru voi.</span>
<span class="v-num v-5">5&nbsp;</span><span class="v LV11_5" data-id="LV11_5">Iepurele de casă îşi rumegă mâncarea, dar laba n-o are despicată; acesta este necurat pentru voi.</span>
<span class="v-num v-6">6&nbsp;</span><span class="v LV11_6" data-id="LV11_6">Iepurele de câmp îşi rumegă mâncarea, dar laba n-o are despicată; acesta este necurat pentru voi.</span>
<span class="v-num v-7">7&nbsp;</span><span class="v LV11_7" data-id="LV11_7">Porcul are copita despicată şi despărţită în două, dar nu rumegă; acesta este necurat pentru voi.</span>
<span class="v-num v-8">8&nbsp;</span><span class="v LV11_8" data-id="LV11_8">Din carnea acestora să nu mâncaţi şi de stârvurile lor să nu vă atingeţi, că acestea sunt necurate pentru voi.</span>
<span class="v-num v-9">9&nbsp;</span><span class="v LV11_9" data-id="LV11_9">Din toate vieţuitoarele, care sunt în apă, veţi mânca pe acestea: toate câte sunt în ape; în mări, în râuri şi în bălţi, şi au aripi şi solzi, pe acelea să le mâncaţi.</span>
<span class="v-num v-10">10&nbsp;</span><span class="v LV11_10" data-id="LV11_10">Iar toate câte sunt în ape, în mări, în râuri, şi în bălţi, toate cele ce mişună în ape, dar n-au aripi şi solzi, spurcăciune sunt pentru voi.</span>
<span class="v-num v-11">11&nbsp;</span><span class="v LV11_11" data-id="LV11_11">De acestea să vă îngreţoşaţi, carnea lor să n-o mâncaţi şi de stârvurile lor să vă îngreţoşaţi.</span>
<span class="v-num v-12">12&nbsp;</span><span class="v LV11_12" data-id="LV11_12">Toate vietăţile din ape, care n-au aripi şi solzi, sunt spurcate pentru voi.</span>
<span class="v-num v-13">13&nbsp;</span><span class="v LV11_13" data-id="LV11_13">Din păsări să nu mâncaţi şi să vă îngreţoşaţi de acestea, că sunt spurcate: vulturul, zgripţorul şi vulturul de mare;</span>
<span class="v-num v-14">14&nbsp;</span><span class="v LV11_14" data-id="LV11_14">Corbul şi şoimul cu soiurile lor;</span>
<span class="v-num v-15">15&nbsp;</span><span class="v LV11_15" data-id="LV11_15">Toată cioara cu soiurile ei;</span>
<span class="v-num v-16">16&nbsp;</span><span class="v LV11_16" data-id="LV11_16">Struţul, cucuveaua, rândunica şi uliul cu soiurile lui;</span>
<span class="v-num v-17">17&nbsp;</span><span class="v LV11_17" data-id="LV11_17">Huhurezul, pescarul şi ibisul;</span>
<span class="v-num v-18">18&nbsp;</span><span class="v LV11_18" data-id="LV11_18">Lebăda, pelicanul şi cocorul;</span>
<span class="v-num v-19">19&nbsp;</span><span class="v LV11_19" data-id="LV11_19">Cocostârcul, bâtlanul cu soiurile lui; pupăza şi liliacul.</span>
<span class="v-num v-20">20&nbsp;</span><span class="v LV11_20" data-id="LV11_20">Toate insectele înaripate, care umblă pe patru picioare, sunt spurcate pentru voi.</span>
<span class="v-num v-21">21&nbsp;</span><span class="v LV11_21" data-id="LV11_21">Dar din toate insectele înaripate, care umblă în patru picioare, să mâncaţi numai pe acelea care au fluierele picioarelor de dinapoi mai lungi, ca să poată sări pe pământ.</span>
<span class="v-num v-22">22&nbsp;</span><span class="v LV11_22" data-id="LV11_22">Din acestea să mâncaţi următoarele: lăcusta şi soiurile ei, solamul şi soiurile lui, hargolul şi soiurile lui, şi hagabul cu soiurile lui.</span>
<span class="v-num v-23">23&nbsp;</span><span class="v LV11_23" data-id="LV11_23">Orice altă insectă înaripată care are patru picioare e spurcată pentru voi şi vă spurcaţi de ele.</span>
<span class="v-num v-24">24&nbsp;</span><span class="v LV11_24" data-id="LV11_24">Tot cel ce se va atinge de trupul lor necurat va fi până seara;</span>
<span class="v-num v-25">25&nbsp;</span><span class="v LV11_25" data-id="LV11_25">Şi tot cel ce va lua în mâini trupul lor să-şi spele haina şi necurat va fi până seara.</span>
<span class="v-num v-26">26&nbsp;</span><span class="v LV11_26" data-id="LV11_26">Tot dobitocul cu copita despicată, care n-are copita despărţită adânc sau nu-şi rumegă mâncarea, este necurat pentru voi; tot cel ce se va atinge de el necurat va fi până seara.</span>
<span class="v-num v-27">27&nbsp;</span><span class="v LV11_27" data-id="LV11_27">Din toate fiarele cu patru picioare, cele care calcă pe labe sunt necurate pentru voi şi tot cel ce se va atinge de stârvul lor necurat va fi până seara.</span>
<span class="v-num v-28">28&nbsp;</span><span class="v LV11_28" data-id="LV11_28">Cel ce va umbla cu stârvul lor să-şi spele haina şi necurat va fi până seara, căci ele sunt necurate pentru voi.</span>
<span class="v-num v-29">29&nbsp;</span><span class="v LV11_29" data-id="LV11_29">Din dobitoacele ce mişună pe pământ, iată care sunt necurate pentru voi: cârtiţa, şoarecele şi şopârla, cu soiurile lor;</span>
<span class="v-num v-30">30&nbsp;</span><span class="v LV11_30" data-id="LV11_30">Ariciul, crocodilul, salamandra, melcul şi cameleonul.</span>
<span class="v-num v-31">31&nbsp;</span><span class="v LV11_31" data-id="LV11_31">Acestea dintre toate cele ce mişună pe pământ sunt necurate pentru voi. Tot cel ce se atinge de stârvurile lor necurat va fi până seara.</span>
<span class="v-num v-32">32&nbsp;</span><span class="v LV11_32" data-id="LV11_32">Tot lucrul, pe care va cădea vreuna din acestea, moartă, fie vas de lemn, sau haină, sau piele, sau orice fel de lucru ce se întrebuinţează la ceva, lucrul acela necurat va fi; să-l puneţi în apă şi va fi necurat până seara, iar apoi va fi curat.</span>
<span class="v-num v-33">33&nbsp;</span><span class="v LV11_33" data-id="LV11_33">Tot vasul de lut, în care va cădea vreuna din ele, să-l spargeţi, iar cele din el sunt necurate.</span>
<span class="v-num v-34">34&nbsp;</span><span class="v LV11_34" data-id="LV11_34">Orice lucru de mâncare, peste care "a cădea apă din acel vas, necurat va fi pentru voi şi toată băutura de băut, din asemenea vas, necurată va fi.</span>
<span class="v-num v-35">35&nbsp;</span><span class="v LV11_35" data-id="LV11_35">Tot lucrul, peste care va cădea ceva din trupul mort al acestora, se va spurca; soba şi căminul să le stricaţi, că necurate sunt şi necurate vor fi pentru voi.</span>
<span class="v-num v-36">36&nbsp;</span><span class="v LV11_36" data-id="LV11_36">Numai izvorul, fântâna şi adunările de apă vor rămâne curate, iar cel ce se va atinge de mortăciunile din ele, acela necurat va fi.</span>
<span class="v-num v-37">37&nbsp;</span><span class="v LV11_37" data-id="LV11_37">De va cădea ceva din trupul acestora pe sămânţa de semănat, aceasta curată va fi.</span>
<span class="v-num v-38">38&nbsp;</span><span class="v LV11_38" data-id="LV11_38">Dacă însă va cădea ceva din trupul lor peste sămânţă, după ce aceasta s-a muiat cu apă, atunci sămânţa necurată să fie pentru voi.</span>
<span class="v-num v-39">39&nbsp;</span><span class="v LV11_39" data-id="LV11_39">Iar de va muri vreun dobitoc din cele ce se mănâncă şi se va atinge cineva de stârvul lui, acela necurat va fi până seara;</span>
<span class="v-num v-40">40&nbsp;</span><span class="v LV11_40" data-id="LV11_40">Iar cel ce va mânca mortăciunea lui, să-şi spele hainele sale şi necurat va fi până seara; cel ce va duce stârvul lui să-şi spele hainele sale şi necurat va fi până seara.</span>
<span class="v-num v-41">41&nbsp;</span><span class="v LV11_41" data-id="LV11_41">Toată vietatea ce se târăşte pe pământ este spurcată pentru voi; să n-o mâncaţi.</span>
<span class="v-num v-42">42&nbsp;</span><span class="v LV11_42" data-id="LV11_42">Tot ce se târăşte pe pântece şi tot ce umblă în patru picioare şi cele cu picioare multe dintre vietăţile ce se târăsc pe pământ, să nu le mâncaţi, că sunt spurcate pentru voi.</span>
<span class="v-num v-43">43&nbsp;</span><span class="v LV11_43" data-id="LV11_43">Să nu vă spurcaţi sufletele voastre cu vreo vietate târâtoare şi să nu vă pângăriţi cu ea, ca să fiţi din pricina ei necuraţi,</span>
<span class="v-num v-44">44&nbsp;</span><span class="v LV11_44" data-id="LV11_44">Că Eu sunt Domnul Dumnezeul vostru. Sfinţiţi-vă şi veţi fi sfinţi, că Eu, Domnul Dumnezeul vostru, sfânt sunt; să nu vă pângăriţi sufletele voastre cu vreo vietate din cele ce se târăsc pe pământ,</span>
<span class="v-num v-45">45&nbsp;</span><span class="v LV11_45" data-id="LV11_45">Că Eu sunt Domnul, Cel ce v-am scos din pământul Egiptului, ca să vă fiu Dumnezeu. Deci fiţi sfinţi, că Eu, Domnul, sunt sfânt".</span>
<span class="v-num v-46">46&nbsp;</span><span class="v LV11_46" data-id="LV11_46">Aceasta este legea cea pentru dobitoace, pentru păsări, pentru toate vietăţile ce mişună în apă şi pentru toate vietăţile ce trăiesc pe pământ,</span>
<span class="v-num v-47">47&nbsp;</span><span class="v LV11_47" data-id="LV11_47">După care se pot deosebi cele necurate de cele curate şi vietăţile ce se mănâncă de vietătile ce nu se mănâncă.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="LV10.html">&lt;</a>
<a class="home" href="index.html">=</a>
<a class="next" href="LV12.html">&gt;</a>
</div></div>
</body>
</html>