<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>LEVITICUL 23 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="LV.html">Biblia Ortodoxă Română Sinodală (2006)</a><a class="location" href="LV.html">LEVITICUL 23</a><a class="prev" href="LV22.html">&lt;</a>
<a class="home" href="index.html">=</a>
<a class="next" href="LV24.html">&gt;</a>
</div></div>
<div class="section chapter LV LV23 ron_bor ron " dir="ltr" lang="ron" data-id="LV23" data-nextid="LV24" data-previd="LV22">
<div class="c">23</div>
<div class="p">
<span class="v-num v-1">1&nbsp;</span><span class="v LV23_1" data-id="LV23_1">Grăit-a Domnul cu Moise şi a zis:</span>
<span class="v-num v-2">2&nbsp;</span><span class="v LV23_2" data-id="LV23_2">"Vorbeşte fiilor lui Israel şi le spune care sunt sărbătorile Domnului, în care se vor face adunările sfinte. Sărbătorile Mele sunt acestea:</span>
<span class="v-num v-3">3&nbsp;</span><span class="v LV23_3" data-id="LV23_3">Şase zile să lucraţi, iar ziua a şaptea este ziua odihnei, adunare sfântă a Domnului: nici o muncă să nu faceţi; aceasta este odihna Domnului în toate locuinţele voastre.</span>
<span class="v-num v-4">4&nbsp;</span><span class="v LV23_4" data-id="LV23_4">Iată şi celelalte sărbători ale Domnului, adunările sfinte, pe care trebuie să le vestiţi la vremea lor:</span>
<span class="v-num v-5">5&nbsp;</span><span class="v LV23_5" data-id="LV23_5">În luna întâi, în ziua a paisprezecea a lunii, către seară, sunt Paştile Domnului.</span>
<span class="v-num v-6">6&nbsp;</span><span class="v LV23_6" data-id="LV23_6">Iar în ziua a cincisprezecea a aceleiaşi luni este sărbătoarea azimei Domnului: şapte zile să mâncaţi azime.</span>
<span class="v-num v-7">7&nbsp;</span><span class="v LV23_7" data-id="LV23_7">În ziua întâi a sărbătorilor să aveţi adunare sfântă şi nici o muncă să nu faceţi.</span>
<span class="v-num v-8">8&nbsp;</span><span class="v LV23_8" data-id="LV23_8">Timp de şapte zile să aduceţi jertfă Domnului, şi în ziua a şaptea iar e adunare sfântă; nici o muncă să nu faceţi".</span>
<span class="v-num v-9">9&nbsp;</span><span class="v LV23_9" data-id="LV23_9">Şi a grăit Domnul cu Moise şi a zis:</span>
<span class="v-num v-10">10&nbsp;</span><span class="v LV23_10" data-id="LV23_10">"Vorbeşte fiilor lui Israel şi le spune: Când veţi intra în pământul pe care Eu vi-l dau vouă şi veţi face seceriş în el, cel dintâi snop al secerişului vostru să-l aduceţi la preot;</span>
<span class="v-num v-11">11&nbsp;</span><span class="v LV23_11" data-id="LV23_11">El va ridica acest snop înaintea Domnului, ca să aflaţi bunăvoinţă la El; a doua zi după cea dintâi a sărbătorii îl va ridica preotul.</span>
<span class="v-num v-12">12&nbsp;</span><span class="v LV23_12" data-id="LV23_12">În ziua ridicării snopului veţi aduce Domnului ardere de tot un miel de un an, fără meteahnă.</span>
<span class="v-num v-13">13&nbsp;</span><span class="v LV23_13" data-id="LV23_13">Împreună cu el veţi aduce prinos de pâine două din zece părţi de efă de făină de grâu, amestecată cu untdelemn, ca să fie jertfă Domnului, mireasmă plăcută, şi veţi face şi turnare un sfert de hin de vin.</span>
<span class="v-num v-14">14&nbsp;</span><span class="v LV23_14" data-id="LV23_14">Nici un fel de pâine nouă, nici grăunţe uscate, nici grăunţe crude să nu mâncaţi până la ziua aceea în care veţi aduce prinos Dumnezeului vostru. Acesta este aşezământ veşnic în neamul vostru, oriunde veţi locui.</span>
<span class="v-num v-15">15&nbsp;</span><span class="v LV23_15" data-id="LV23_15">Din ziua a doua după întâi a sărbătorii, din ziua în care veţi aduce snopul legănat, să număraţi şapte săptămâni întregi,</span>
<span class="v-num v-16">16&nbsp;</span><span class="v LV23_16" data-id="LV23_16">Până la ziua întâi de după cea din urmă zi a săptămânii a şaptea, să număraţi cincizeci de zile şi atunci să aduceţi un nou dar de pâine Domnului.</span>
<span class="v-num v-17">17&nbsp;</span><span class="v LV23_17" data-id="LV23_17">Să aduceţi din locuinţele voastre dar ridicat: două pâini făcute din două zecimi de efă de făină de grâu, coapte cu dospitură, ca pârgă Domnului.</span>
<span class="v-num v-18">18&nbsp;</span><span class="v LV23_18" data-id="LV23_18">Împreună cu pâinile să mai aduceţi şapte miei fără meteahnă, de câte un an, un junc din cireadă şi doi berbeci fără meteahnă; ca să fie acestea Domnului ardere de tot, dar de pâine, turnare şi jertfă cu mireasmă plăcută Domnului.</span>
<span class="v-num v-19">19&nbsp;</span><span class="v LV23_19" data-id="LV23_19">Să jertfiţi de asemenea din turma de capre un ţap, jertfă pentru păcat, şi doi miei de câte un an, jertfă de mântuire, împreună cu pâinile din pârgă.</span>
<span class="v-num v-20">20&nbsp;</span><span class="v LV23_20" data-id="LV23_20">Pe acestea să le aducă preotul legănându-le înaintea Domnului, împreună cu pâinile din pârgă de grâu legănate şi cu cei doi miei; acestea vor fi sfinţenie Domnului şi vor fi ale preotului, care le înfăţişează.</span>
<span class="v-num v-21">21&nbsp;</span><span class="v LV23_21" data-id="LV23_21">Să daţi de ştire prăznuirea în ziua aceasta şi să aveţi adunare sfântă, nici o muncă să nu faceţi. Acesta este aşezământ veşnic în neamul vostru, în toate aşezările voastre.</span>
<span class="v-num v-22">22&nbsp;</span><span class="v LV23_22" data-id="LV23_22">Când veţi secera holda în pământul vostru, să nu adunaţi ce rămâne după seceratul ogorului vostru şi spicele ce cad de sub secere să nu le adunaţi, ci să lăsaţi pe acestea săracului şi străinului. Eu sunt Domnul, Dumnezeul vostru".</span>
<span class="v-num v-23">23&nbsp;</span><span class="v LV23_23" data-id="LV23_23">Şi a grăit Domnul cu Moise şi a zis:</span>
<span class="v-num v-24">24&nbsp;</span><span class="v LV23_24" data-id="LV23_24">"Spune fiilor lui Israel: În luna a şaptea, ziua întâi a lunii să vă fie zi de odihnă, sărbătoarea trâmbiţelor şi adunare sfântă să aveţi;</span>
<span class="v-num v-25">25&nbsp;</span><span class="v LV23_25" data-id="LV23_25">Nici o muncă să nu faceţi, ci să aduceţi ardere de tot Domnului",</span>
<span class="v-num v-26">26&nbsp;</span><span class="v LV23_26" data-id="LV23_26">Apoi a grăit Domnul cu Moise şi a zis:</span>
<span class="v-num v-27">27&nbsp;</span><span class="v LV23_27" data-id="LV23_27">"Şi în ziua a zecea a lunii aceleia a şaptea, care este ziua curăţirii, să aveţi adunare sfântă; să postiţi şi să aduceţi ardere de tot Domnului;</span>
<span class="v-num v-28">28&nbsp;</span><span class="v LV23_28" data-id="LV23_28">Nici o muncă să nu faceţi în ziua aceea, că aceasta este ziua curăţirii" ca să vă curăţiţi înaintea feţei Domnului Dumnezeului vostru.</span>
<span class="v-num v-29">29&nbsp;</span><span class="v LV23_29" data-id="LV23_29">Tot sufletul care nu va posti în ziua aceea se va stârpi din poporul său;</span>
<span class="v-num v-30">30&nbsp;</span><span class="v LV23_30" data-id="LV23_30">Şi tot sufletul care va lucra în ziua aceea, îl voi stârpi din mijlocul poporului său.</span>
<span class="v-num v-31">31&nbsp;</span><span class="v LV23_31" data-id="LV23_31">Nici o muncă să nu faceţi: acesta este aşezământ veşnic în neamul vostru în toate cetăţile voastre.</span>
<span class="v-num v-32">32&nbsp;</span><span class="v LV23_32" data-id="LV23_32">Aceasta este pentru voi zi de odihnă; să postiţi din seara zilei a noua a lunii; din acea seară până în seara zilei a zecea a lunii să prăznuiţi odihna voastră".</span>
<span class="v-num v-33">33&nbsp;</span><span class="v LV23_33" data-id="LV23_33">Grăit-a Domnul cu Moise şi a zis:</span>
<span class="v-num v-34">34&nbsp;</span><span class="v LV23_34" data-id="LV23_34">"Spune fiilor lui Israel: Din ziua a cincisprezecea a lunii a şaptea începe sărbătoarea corturilor; şapte zile să sărbătoreşti în cinstea Domnului.</span>
<span class="v-num v-35">35&nbsp;</span><span class="v LV23_35" data-id="LV23_35">În ziua întâi va fi adunare sfântă; nici o muncă să nu faceţi.</span>
<span class="v-num v-36">36&nbsp;</span><span class="v LV23_36" data-id="LV23_36">Şapte zile să aduceţi jertfă Domnului şi în ziua a opta va fi adunare sfântă; să aduceţi arderi de tot Domnului: aceasta este încheierea sărbătorii; nici o muncă să nu faceţi.</span>
<span class="v-num v-37">37&nbsp;</span><span class="v LV23_37" data-id="LV23_37">Acestea sunt sărbătorile Domnului, în care trebuie să se ţină adunările sfinte, ca să aducă jertfe Domnului, ardere de tot, prinos de pâine, jertfe junghiate şi turnări, fiecare din ele la ziua hotărâtă;</span>
<span class="v-num v-38">38&nbsp;</span><span class="v LV23_38" data-id="LV23_38">Afară de zilele de odihnă ale Domnului, afară de darurile voastre, afară de toate afierosirile voastre şi afară de tot ce aduceţi din evlavie şi daţi Domnului,</span>
<span class="v-num v-39">39&nbsp;</span><span class="v LV23_39" data-id="LV23_39">În ziua a cincisprezecea a lunii a şaptea, când vă strângeţi roadele pământului, să sărbătoriţi sărbătoarea Domnului şapte zile: în ziua întâi este odihnă şi în ziua a opta iară este odihnă.</span>
<span class="v-num v-40">40&nbsp;</span><span class="v LV23_40" data-id="LV23_40">În ziua întâi să luaţi ramuri de copaci frumoşi, ramuri de finici, ramuri de copaci cu frunzele late şi sălcii de râu şi să vă veseliţi înaintea Domnului Dumnezeului vostru, şapte zile.</span>
<span class="v-num v-41">41&nbsp;</span><span class="v LV23_41" data-id="LV23_41">Să prăznuiţi sărbătoarea aceasta a Domnului şapte zile în an: acesta este aşezământ veşnic în neamul vostru. În luna a şaptea să o prăznuiţi.</span>
<span class="v-num v-42">42&nbsp;</span><span class="v LV23_42" data-id="LV23_42">Să locuiţi şapte zile în corturi; tot israelitul băştinaş să locuiască în corturi,</span>
<span class="v-num v-43">43&nbsp;</span><span class="v LV23_43" data-id="LV23_43">Ca să ştie urmaşii voştri că în corturi am aşezat Eu pe fiii lui Israel, când i-am scos din pământul Egiptului. Eu sunt Domnul Dumnezeul vostru".</span>
<span class="v-num v-44">44&nbsp;</span><span class="v LV23_44" data-id="LV23_44">Astfel a grăit Moise fiilor lui Israel despre sărbătorile Domnului.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="LV22.html">&lt;</a>
<a class="home" href="index.html">=</a>
<a class="next" href="LV24.html">&gt;</a>
</div></div>
</body>
</html>