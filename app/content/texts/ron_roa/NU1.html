<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>NUMERELE (A PATRA CARTE A LUI MOISE) 1 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="NU.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="NU.html">NUMERELE (A PATRA CARTE A LUI MOISE) 1</a><a class="prev" href="LV27.html">&lt;</a>
<a class="home" href="index.html">=</a>
<a class="next" href="NU2.html">&gt;</a>
</div></div>
<div class="section chapter NU NU1 ron_roa ron " dir="ltr" lang="ro" data-id="NU1" data-nextid="NU2" data-previd="LV27">
<div class="mt">NUMERELE (A PATRA CARTE A LUI MOISE)</div>
<div class="c">1</div>
<div class="p">
<span class="v-num v-1">1&nbsp;</span><span class="v NU1_1" data-id="NU1_1">În cel de al doilea an de la ieşirea lor din ţara Egiptului, în ziua întâi a lunii a doua grăit-a Domnul către Moise în pustia Sinai, în cortul mărturiei, zicând:</span>
<span class="v-num v-2">2&nbsp;</span><span class="v NU1_2" data-id="NU1_2">"Număraţi toată obştea fiilor lui Israel după neamurile lor , după familiile lor , socotindu-le numărul după numele lor, om cu om, tot bărbatul</span>
<span class="v-num v-3">3&nbsp;</span><span class="v NU1_3" data-id="NU1_3">de la douăzeci de ani în sus, tot cel ce poate ieşi la oaste în Israel, toţi să fie număraţi de tine şi de Aaron după armele lor.</span>
<span class="v-num v-4">4&nbsp;</span><span class="v NU1_4" data-id="NU1_4">Cu voi va mai fi câte un om din fiecare neam, bărbatul cel mai de seamă în familia sa.</span>
<span class="v-num v-5">5&nbsp;</span><span class="v NU1_5" data-id="NU1_5">Iată numele bărbaţilor care vor fi cu voi: Din Ruben: Eliţur, fiul lui Şedeur;</span>
<span class="v-num v-6">6&nbsp;</span><span class="v NU1_6" data-id="NU1_6">din Simeon: Şelumiel, fiul lui Ţurişadai;</span>
<span class="v-num v-7">7&nbsp;</span><span class="v NU1_7" data-id="NU1_7">din Iuda: Naason, fiul lui Aminadab;</span>
<span class="v-num v-8">8&nbsp;</span><span class="v NU1_8" data-id="NU1_8">din Isahar: Natanael, fiul lui Ţuar;</span>
<span class="v-num v-9">9&nbsp;</span><span class="v NU1_9" data-id="NU1_9">din Zabulon: Eliab, fiul lui Helon;</span>
<span class="v-num v-10">10&nbsp;</span><span class="v NU1_10" data-id="NU1_10">din fiii lui Iosif: Elişama, fiul lui Amihud, din Efraim; şi Gamaliel, fiul lui Pedaţur, din Manase;</span>
<span class="v-num v-11">11&nbsp;</span><span class="v NU1_11" data-id="NU1_11">din Veniamin: Abidan, fiul lui Ghedeon;</span>
<span class="v-num v-12">12&nbsp;</span><span class="v NU1_12" data-id="NU1_12">din Dan: Ahiezer, fiul lui Amişadai;</span>
<span class="v-num v-13">13&nbsp;</span><span class="v NU1_13" data-id="NU1_13">din Aşer: Paghiel, fiul lui Ocran;</span>
<span class="v-num v-14">14&nbsp;</span><span class="v NU1_14" data-id="NU1_14">din Gad: Eliasaf, fiul lui Raguel;</span>
<span class="v-num v-15">15&nbsp;</span><span class="v NU1_15" data-id="NU1_15">din Neftali: Ahira, fiul lui Enan.</span>
<span class="v-num v-16">16&nbsp;</span><span class="v NU1_16" data-id="NU1_16">Aceştia sunt cei aleşi din obşte, capii seminţiilor strămoşeşti, căpeteniile peste mii în Israel".</span>
<span class="v-num v-17">17&nbsp;</span><span class="v NU1_17" data-id="NU1_17">Moise şi Aaron i-au luat pe bărbaţii aceştia ce fuseseră numiţi pe numele lor,</span>
<span class="v-num v-18">18&nbsp;</span><span class="v NU1_18" data-id="NU1_18">au adunat toată obştea în ziua cea dintâi a lunii a doua din anul al doilea, şi au înscris, după spiţa neamurilor lor, pe toţi bărbaţii de la douăzeci de ani în sus, pe seminţii, pe familii şi pe numele lor, om cu om.</span>
<span class="v-num v-19">19&nbsp;</span><span class="v NU1_19" data-id="NU1_19">Numărătoarea aceasta a făcut-o Moise în pustia Sinai, aşa cum îi poruncise Domnul.</span>
<span class="v-num v-20">20&nbsp;</span><span class="v NU1_20" data-id="NU1_20">Fiii lui Ruben - întâiul-născut al lui Israel - după neamurile lor, după rudenia lor, după familiile lor, socotindu-i om cu om după numărul numelor lor, toţi bărbaţii de la douăzeci de ani în sus, toţi cei în stare să poarte arme:</span>
<span class="v-num v-21">21&nbsp;</span><span class="v NU1_21" data-id="NU1_21">din seminţia lui Ruben au fost număraţi patruzeci şi şase de mii cinci sute.</span>
<span class="v-num v-22">22&nbsp;</span><span class="v NU1_22" data-id="NU1_22">Fiii lui Simeon, după neamurile lor, după rudenia lor, după familiile lor, socotindu-i om cu om după numărul numelor lor, toţi bărbaţii de la douăzeci de ani în sus, toţi cei în stare să poarte arme:</span>
<span class="v-num v-23">23&nbsp;</span><span class="v NU1_23" data-id="NU1_23">din seminţia lui Simeon au fost număraţi cincizeci şi nouă de mii trei sute.</span>
<span class="v-num v-24">24&nbsp;</span><span class="v NU1_24" data-id="NU1_24">Fiii lui Gad, după neamurile lor, după rudenia lor, după familiile lor, socotindu-i om cu om după numărul numelor lor, toţi bărbaţii de la douăzeci de ani în sus, toţi cei în stare să poarte arme:</span>
<span class="v-num v-25">25&nbsp;</span><span class="v NU1_25" data-id="NU1_25">din seminţia lui Gad au fost număraţi patruzeci şi cinci de mii şase sute cincizeci.</span>
<span class="v-num v-26">26&nbsp;</span><span class="v NU1_26" data-id="NU1_26">Fiii lui Iuda, după neamurile lor, după rudenia lor, după familiile lor, socotindu-i om cu om după numărul numelor lor, toţi bărbaţii de la douăzeci de ani în sus, toţi cei în stare să poarte arme:</span>
<span class="v-num v-27">27&nbsp;</span><span class="v NU1_27" data-id="NU1_27">din seminţia lui Iuda au fost număraţi şaptezeci şi patru de mii şase sute.</span>
<span class="v-num v-28">28&nbsp;</span><span class="v NU1_28" data-id="NU1_28">Fiii lui Isahar, după neamurile lor, după rudenia lor, după familiile lor, socotindu-i om cu om după numărul numelor lor, toţi bărbaţii de la douăzeci de ani în sus, toţi cei în stare să poarte arme:</span>
<span class="v-num v-29">29&nbsp;</span><span class="v NU1_29" data-id="NU1_29">din seminţia lui Isahar au fost număraţi cincizeci şi patru de mii patru sute.</span>
<span class="v-num v-30">30&nbsp;</span><span class="v NU1_30" data-id="NU1_30">Fiii lui Zabulon, după neamurile lor, după rudenia lor, după familiile lor, socotindu-i om cu om după numărul numelor lor, toţi bărbaţii de la douăzeci de ani în sus, toţi cei în stare să poarte arme:</span>
<span class="v-num v-31">31&nbsp;</span><span class="v NU1_31" data-id="NU1_31">din seminţia lui Zabulon au fost număraţi cincizeci şi şapte de mii patru sute.</span>
<span class="v-num v-32">32&nbsp;</span><span class="v NU1_32" data-id="NU1_32">Dintre fiii lui Iosif, fiii lui Efraim, după neamurile lor, după rudenia lor, după familiile lor, socotindu-i după numărul numelor lor, toţi bărbaţii de la douăzeci de ani în sus, toţi cei în stare să poarte arme:</span>
<span class="v-num v-33">33&nbsp;</span><span class="v NU1_33" data-id="NU1_33">din seminţia lui Efraim au fost număraţi patruzeci de mii cinci sute;</span>
<span class="v-num v-34">34&nbsp;</span><span class="v NU1_34" data-id="NU1_34">fiii lui Manase, după neamurile lor, după rudenia lor, după familiile lor, socotindu-i om cu om după numărul numelor lor, toţi bărbaţii de la douăzeci de ani în sus, toţi cei în stare să poarte arme:</span>
<span class="v-num v-35">35&nbsp;</span><span class="v NU1_35" data-id="NU1_35">din seminţia lui Manase au fost număraţi treizeci şi două de mii două sute.</span>
<span class="v-num v-36">36&nbsp;</span><span class="v NU1_36" data-id="NU1_36">Fiii lui Veniamin, după neamurile lor, după rudenia lor, după familiile lor, socotindu-i om cu om după numărul numelor lor, toţi bărbaţii de la douăzeci de ani în sus, toţi cei în stare să poarte arme:</span>
<span class="v-num v-37">37&nbsp;</span><span class="v NU1_37" data-id="NU1_37">din seminţia lui Veniamin au fost număraţi treizeci şi cinci de mii patru sute.</span>
<span class="v-num v-38">38&nbsp;</span><span class="v NU1_38" data-id="NU1_38">Fiii lui Dan, după neamurile lor, după rudenia lor, după familiile lor, socotindu-i om cu om după numărul numelor lor, toţi bărbaţii de la douăzeci de ani în sus, toţi cei în stare să poarte arme:</span>
<span class="v-num v-39">39&nbsp;</span><span class="v NU1_39" data-id="NU1_39">din seminţia lui Dan au fost număraţi şaizeci şi două de mii şapte sute.</span>
<span class="v-num v-40">40&nbsp;</span><span class="v NU1_40" data-id="NU1_40">Fiii lui Aşer, după neamurile lor, după rudenia lor, după familiile lor, socotindu-i om cu om după numărul numelor lor, toţi bărbaţii de la douăzeci de ani în sus, toţi cei în stare să poarte arme:</span>
<span class="v-num v-41">41&nbsp;</span><span class="v NU1_41" data-id="NU1_41">din seminţia lui Aşer au fost număraţi patruzeci şi una de mii cinci sute.</span>
<span class="v-num v-42">42&nbsp;</span><span class="v NU1_42" data-id="NU1_42">Fiii lui Neftali, după neamurile lor, după rudenia lor, după familiile lor, socotindu-i om cu om după numărul numelor lor, toţi bărbaţii de la douăzeci de ani în sus, toţi cei în stare să poarte arme:</span>
<span class="v-num v-43">43&nbsp;</span><span class="v NU1_43" data-id="NU1_43">din seminţia lui Neftali au fost număraţi cincizeci şi trei de mii patru sute.</span>
<span class="v-num v-44">44&nbsp;</span><span class="v NU1_44" data-id="NU1_44">Acestea sunt numerele ieşite din numărătoarea făcută de Moise şi Aaron împreună cu cei doisprezece bărbaţi, căpeteniile lui Israel, câte un bărbat pentru fiecare seminţie, după neamul strămoşesc.</span>
<span class="v-num v-45">45&nbsp;</span><span class="v NU1_45" data-id="NU1_45">Aşadar, întregul număr al fiilor lui Israel, cu armele lor, al celor de la douăzeci de ani în sus, al tuturor celor în stare să iasă la război întru Israel,</span>
<span class="v-num v-46">46&nbsp;</span><span class="v NU1_46" data-id="NU1_46">a fost de şase sute trei mii cinci sute cincizeci.</span>
<span class="v-num v-47">47&nbsp;</span><span class="v NU1_47" data-id="NU1_47">Cu ei însă nu au fost număraţi şi leviţii după seminţia părinţilor lor.</span>
<span class="v-num v-48">48&nbsp;</span><span class="v NU1_48" data-id="NU1_48">Şi a grăit Domnul către Moise, zicând:</span>
<span class="v-num v-49">49&nbsp;</span><span class="v NU1_49" data-id="NU1_49">"Vezi ca seminţia lui Levi să n'o treci la numărătoare; numărul lor să nu-l socoteşti între fiii lui Israel;</span>
<span class="v-num v-50">50&nbsp;</span><span class="v NU1_50" data-id="NU1_50">ci pe leviţi rânduieşte-i la cortul mărturiei şi la toate lucrurile lui şi la toate câte sunt în el. Ei vor purta cortul cu toate lucrurile lui, vor sluji în el, şi'mprejurul cortului îşi vor aşeza tabăra.</span>
<span class="v-num v-51">51&nbsp;</span><span class="v NU1_51" data-id="NU1_51">Când va fi să plece cortul, leviţii îl vor strânge; când va fi să se oprească, leviţii îl vor întinde; străinul care se va apropia va fi omorât.</span>
<span class="v-num v-52">52&nbsp;</span><span class="v NU1_52" data-id="NU1_52">Fiii lui Israel vor tăbărî fiecare în tabăra sa, fiecare sub steagul său şi sub armele sale.</span>
<span class="v-num v-53">53&nbsp;</span><span class="v NU1_53" data-id="NU1_53">Iar leviţii îşi vor aşeza tabăra în apropiere, împrejurul cortului mărturiei, ca nu cumva păcat să fie întru fiii lui Israel ; ei, leviţii, vor fi straja cortului mărturiei".</span>
<span class="v-num v-54">54&nbsp;</span><span class="v NU1_54" data-id="NU1_54">Şi au făcut fiii lui Israel după tot ceea ce Domnul le poruncise lui Moise şi Aaron; aşa au făcut.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="LV27.html">&lt;</a>
<a class="home" href="index.html">=</a>
<a class="next" href="NU2.html">&gt;</a>
</div></div>
</body>
</html>