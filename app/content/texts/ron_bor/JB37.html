<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOV 37 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JB.html">Biblia Ortodoxă Română Sinodală (2006)</a><a class="location" href="JB.html">CARTEA LUI IOV 37</a><a class="prev" href="JB36.html">&lt;</a>
<a class="home" href="index.html">=</a>
<a class="next" href="JB38.html">&gt;</a>
</div></div>
<div class="section chapter JB JB37 ron_bor ron " dir="ltr" lang="ro" data-id="JB37" data-nextid="JB38" data-previd="JB36">
<div class="c">37</div>
<div class="p">
<span class="v-num v-1">1&nbsp;</span><span class="v JB37_1" data-id="JB37_1">Şi din pricina aceasta inima mea se zbuciumă şi se zbate din locul ei.</span>
<span class="v-num v-2">2&nbsp;</span><span class="v JB37_2" data-id="JB37_2">Ascultaţi bubuitul glasului Său Şi tunetul care iese din gura Sa.</span>
<span class="v-num v-3">3&nbsp;</span><span class="v JB37_3" data-id="JB37_3">Peste toată întinderea cerului El azvârle fulgerul Său şi fulgerul Său ajunge până la marginile pământului.</span>
<span class="v-num v-4">4&nbsp;</span><span class="v JB37_4" data-id="JB37_4">În urma fulgerului, vine un muget prelung. El tună cu glasul Lui zguduitor, El nu mai împiedică fulgerele cât timp glasul Lui răsună.</span>
<span class="v-num v-5">5&nbsp;</span><span class="v JB37_5" data-id="JB37_5">Dumnezeu cu tunetul Său săvârşeşte minuni, El face lucruri mari pe care noi nu putem să le pricepem.</span>
<span class="v-num v-6">6&nbsp;</span><span class="v JB37_6" data-id="JB37_6">El porunceşte zăpezii: "Cazi pe pământ ", şi ploilor îmbelşugate: "Stăruiţi cu putere!"</span>
<span class="v-num v-7">7&nbsp;</span><span class="v JB37_7" data-id="JB37_7">Pe fiecare om El pune a Sa pecetie, pentru ca toţi oamenii să recunoască puterea Lui.</span>
<span class="v-num v-8">8&nbsp;</span><span class="v JB37_8" data-id="JB37_8">Fiarele sălbatice se dau înapoi în culcuşurile lor şi rămân ascunse în vizuinile lor.</span>
<span class="v-num v-9">9&nbsp;</span><span class="v JB37_9" data-id="JB37_9">Vijelia vine de la miazăzi şi frigul vine de la miazănoapte.</span>
<span class="v-num v-10">10&nbsp;</span><span class="v JB37_10" data-id="JB37_10">La suflarea lui Dumnezeu se încheagă ghiaţa şi întinderea apelor se face sloi.</span>
<span class="v-num v-11">11&nbsp;</span><span class="v JB37_11" data-id="JB37_11">El umple norii cu apă şi din întunecimea furtunii sloboade fulgerele.</span>
<span class="v-num v-12">12&nbsp;</span><span class="v JB37_12" data-id="JB37_12">Iar norii, învârtindu-se în cercuri, aleargă după planurile Sale, astfel că îndeplinesc tot ce le porunceşte, în lungul şi în latul lumii Sale pământeşti.</span>
<span class="v-num v-13">13&nbsp;</span><span class="v JB37_13" data-id="JB37_13">Şi Domnul îi trimite: aici ca o bătaie pentru pământ, dincolo ca o milostivire a voinţei Sale.</span>
<span class="v-num v-14">14&nbsp;</span><span class="v JB37_14" data-id="JB37_14">Iov, ia aminte la aceste lucruri, stai locului şi te uită la minunile lui Dumnezeu!</span>
<span class="v-num v-15">15&nbsp;</span><span class="v JB37_15" data-id="JB37_15">Înţelegi tu cum cârmuieşte Dumnezeu norii Săi şi în ce fel poate norul să sloboadă fulgerul pe pământ?</span>
<span class="v-num v-16">16&nbsp;</span><span class="v JB37_16" data-id="JB37_16">Înţelegi tu plutirea norilor, minuni ale Aceluia a Cărui ştiinţă este desăvârşită?</span>
<span class="v-num v-17">17&nbsp;</span><span class="v JB37_17" data-id="JB37_17">Tu, care te aprinzi în veşmintele tale, când pământul se odihneşte sub vântul arzător din miazăzi,</span>
<span class="v-num v-18">18&nbsp;</span><span class="v JB37_18" data-id="JB37_18">Poţi să întinzi la fel cu El boltitura cerului, ca o oglindă turnată din metal?</span>
<span class="v-num v-19">19&nbsp;</span><span class="v JB37_19" data-id="JB37_19">Spune-mi şi mie ce vom putea să grăim cu El? Ce vorbă vom începe noi cu El, astfel întunecaţi la minte precum suntem?</span>
<span class="v-num v-20">20&nbsp;</span><span class="v JB37_20" data-id="JB37_20">Acum, când eu vorbesc, cine-I dă de veste ce zic eu? Când a vorbit cineva ceva, El o ştie fiindcă I-a Spus altul?</span>
<span class="v-num v-21">21&nbsp;</span><span class="v JB37_21" data-id="JB37_21">Oamenii nu pot să privească prealuminosul soare, care străluceşte pe cer, acum după ce vântul a împrăştiat norii.</span>
<span class="v-num v-22">22&nbsp;</span><span class="v JB37_22" data-id="JB37_22">Acum lumină biruitoare se revarsă din norii de la miazănoapte şi măreţia Domnului robeşte şi cutremură inima.</span>
<span class="v-num v-23">23&nbsp;</span><span class="v JB37_23" data-id="JB37_23">Pe Cel Atotputernic nu putem să-L ajungem cu priceperea noastră. El este atotînalt în putere şi bogat în judecată şi nu calcă niciodată dreptatea în picioare.</span>
<span class="v-num v-24">24&nbsp;</span><span class="v JB37_24" data-id="JB37_24">Pentru aceea oamenii se tem de El şi I se închină; El însă nu-şi pogoară privirile asupra nici unuia dintre cei ce se cred pe sine înţelepţi".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JB36.html">&lt;</a>
<a class="home" href="index.html">=</a>
<a class="next" href="JB38.html">&gt;</a>
</div></div>
</body>
</html>