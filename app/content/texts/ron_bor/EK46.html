<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEZECHIEL 46 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EK.html">Biblia Ortodoxă Română Sinodală (2006)</a><a class="location" href="EK.html">IEZECHIEL 46</a><a class="prev" href="EK45.html">&lt;</a>
<a class="home" href="index.html">=</a>
<a class="next" href="EK47.html">&gt;</a>
</div></div>
<div class="section chapter EK EK46 ron_bor ron " dir="ltr" lang="ron" data-id="EK46" data-nextid="EK47" data-previd="EK45">
<div class="c">46</div>
<div class="p">
<span class="v-num v-1">1&nbsp;</span><span class="v EK46_1" data-id="EK46_1">Aşa zice Domnul Dumnezeu: "Poarta curţii celei dinăuntru, care dă spre răsărit, trebuie să fie încuiată în timpul celor şapte zile de lucru, iar în ziua odihnei ea trebuie să fie deschisă, şi în ziua de lună nouă trebuie să fie deschisă.</span>
<span class="v-num v-2">2&nbsp;</span><span class="v EK46_2" data-id="EK46_2">Regele va trece prin pridvorul din afară al porţii acesteia şi va sta la uşorul acestei porţi; iar preoţii vor săvârşi arderea de tot a lui, şi jertfa lui cea de împăcare; şi el din pragul porţii se va închina Domnului şi va ieşi, iar poarta va rămâne neîncuiată până seara.</span>
<span class="v-num v-3">3&nbsp;</span><span class="v EK46_3" data-id="EK46_3">Poporul ţării se va închina înaintea Domnului, dinaintea porţii, în ziua odihnei şi la lună nouă.</span>
<span class="v-num v-4">4&nbsp;</span><span class="v EK46_4" data-id="EK46_4">Arderea de tot pe care regele trebuie să o aducă Domnului în ziua odihnei, trebuie să fie de şase miei fără meteahnă şi un berbec fără meteahnă,</span>
<span class="v-num v-5">5&nbsp;</span><span class="v EK46_5" data-id="EK46_5">Prinosul de pâine de o efă de făină, cu berbecul şi cu mieii, cât îi va da mâna, iar untdelemnul, un hin la efă.</span>
<span class="v-num v-6">6&nbsp;</span><span class="v EK46_6" data-id="EK46_6">În ziua de lună nouă se va aduce de el un junc fără meteahnă din cireada de boi şi de asemenea şase miei şi un berbec fără meteahnă.</span>
<span class="v-num v-7">7&nbsp;</span><span class="v EK46_7" data-id="EK46_7">Prinos de pâine va aduce o efă cu viţelul şi o efă cu berbecul, iar cu mieii, cât îi va da mâna, untdelemn, câte un hin la efă.</span>
<span class="v-num v-8">8&nbsp;</span><span class="v EK46_8" data-id="EK46_8">Când vine regele, trebuie să intre prin pridvorul porţii celei dinăuntru şi tot pe acolo să iasă.</span>
<span class="v-num v-9">9&nbsp;</span><span class="v EK46_9" data-id="EK46_9">Iar când va veni poporul ţării înaintea feţei Domnului, la sărbători, atunci, intrând pe poarta de miazănoapte pentru închinare, trebuie să iasă pe poarta de miazăzi, iar când intră pe poarta de miazăzi, trebuie să iasă pe poarta de miazănoapte; el nu trebuie să iasă tot pe acea poartă pe care a intrat, ci trebuie să iasă pe cea din faţa aceleia.</span>
<span class="v-num v-10">10&nbsp;</span><span class="v EK46_10" data-id="EK46_10">Regele trebuie să fie în mijlocul lor; când intră ei, intră şi el, şi când ies ei, iese şi el.</span>
<span class="v-num v-11">11&nbsp;</span><span class="v EK46_11" data-id="EK46_11">În zilele de sărbătoare şi în zilele de bucurie, prinosul de pâine din partea lui trebuie să fie de câte o efă, cu viţelul şi berbecul, iar cu mieii, cât îi va da mina, iar untdelemn, câte un hin la efă.</span>
<span class="v-num v-12">12&nbsp;</span><span class="v EK46_12" data-id="EK46_12">Iar dacă regele, din evlavie, vrea să aducă ardere de tot Domnului, trebuie să i se deschidă porţile cete de la răsărit şi el va săvârşi arderea sa de tot şi jertfa sa de mulţumire tot aşa cum a săvârşit-o în ziua odihnei, şi după aceea va ieşi, iar după ieşirea lui poarta se va închide.</span>
<span class="v-num v-13">13&nbsp;</span><span class="v EK46_13" data-id="EK46_13">În fiecare zi să aduci Domnului ardere de tot un miel de un an, fără meteahnă; în fiecare dimineaţă să-l aduci.</span>
<span class="v-num v-14">14&nbsp;</span><span class="v EK46_14" data-id="EK46_14">Iar ca prinos de pâine să adaugi la el în fiecare dimineaţă a şasea parte de efă şi untdelemn a treia parte din hin, ca să amesteci făina. Aceasta este o lege veşnică despre prinosul de pâine ce trebuie să se aducă Domnului totdeauna.</span>
<span class="v-num v-15">15&nbsp;</span><span class="v EK46_15" data-id="EK46_15">Să se aducă ardere de tot un miel şi prinos de pâine şi untdelemn necontenit în fiecare dimineaţă.</span>
<span class="v-num v-16">16&nbsp;</span><span class="v EK46_16" data-id="EK46_16">Aşa zice Domnul Dumnezeu: "Dacă regele va da vreunuia din fiii săi dar, acest dar trebuie să treacă moştenire şi la fiii aceluia. Ei îl vor stăpâni ca pe o moştenire.</span>
<span class="v-num v-17">17&nbsp;</span><span class="v EK46_17" data-id="EK46_17">Iar dacă el dă din moştenirea sa cuiva din robii săi dar, acesta va fi al aceluia numai până la anul jubileu şi atunci se va întoarce la rege. Moştenirea lui poate trece numai la fiii lui.</span>
<span class="v-num v-18">18&nbsp;</span><span class="v EK46_18" data-id="EK46_18">Dar regele nu poate lua din partea de moştenire a poporului, strâmtorându-l în moştenirea lui. El numai din moştenirea sa poate împărţi copiilor săi, ca nimeni din poporul Meu să nu fie izgonit din moştenirea iuim.</span>
<span class="v-num v-19">19&nbsp;</span><span class="v EK46_19" data-id="EK46_19">Apoi m-a dus bărbatul acela pe calea porţii celei de miazăzi la camerele sfinţite ale preoţilor, dinspre miazănoapte, şi iată era un loc în fund, spre apus.</span>
<span class="v-num v-20">20&nbsp;</span><span class="v EK46_20" data-id="EK46_20">Şi mi-a zis: "Acesta este locul unde preoţii trebuie să fiarbă jertfa cea pentru vină şi jertfa cea pentru păcat; unde trebuie să coacă pâinile din prinoase, fără să le scoată în curtea cea din afară, pentru sfinţirea poporului".</span>
<span class="v-num v-21">21&nbsp;</span><span class="v EK46_21" data-id="EK46_21">După aceea m-a scos în curtea cea din afară şi m-a dus în cele patru colţuri ale curţii şi iată în fiecare colţ al curţii era încă o curte.</span>
<span class="v-num v-22">22&nbsp;</span><span class="v EK46_22" data-id="EK46_22">În toate patru colţurile curţii erau curţi acoperite, de patruzeci de coţi în lungime şi de treizeci în lăţime; curţile din toate patru colţurile aveau o singură măsură.</span>
<span class="v-num v-23">23&nbsp;</span><span class="v EK46_23" data-id="EK46_23">Şi împrejurul celor patru curţi erau ziduri, iar pe lângă pereţi de jur împrejur erau vetre pentru gătit mâncare.</span>
<span class="v-num v-24">24&nbsp;</span><span class="v EK46_24" data-id="EK46_24">Şi mi-a zis bărbatul acela: "Iată bucătăriile în care slujitorii templului fierb jertfele poporului".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EK45.html">&lt;</a>
<a class="home" href="index.html">=</a>
<a class="next" href="EK47.html">&gt;</a>
</div></div>
</body>
</html>