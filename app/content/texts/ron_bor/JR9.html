<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEREMIA 9 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JR.html">Biblia Ortodoxă Română Sinodală (2006)</a><a class="location" href="JR.html">IEREMIA 9</a><a class="prev" href="JR8.html">&lt;</a>
<a class="home" href="index.html">=</a>
<a class="next" href="JR10.html">&gt;</a>
</div></div>
<div class="section chapter JR JR9 ron_bor ron " dir="ltr" lang="ro" data-id="JR9" data-nextid="JR10" data-previd="JR8">
<div class="c">9</div>
<div class="p">
<span class="v-num v-1">1&nbsp;</span><span class="v JR9_1" data-id="JR9_1">O, cine va da capului meu apă şi ochilor mei izvoare de lacrimi, ca să plâng ziua şi noaptea pe cei loviţi ai fiicei poporului meu?</span>
<span class="v-num v-2">2&nbsp;</span><span class="v JR9_2" data-id="JR9_2">O, de mi-ar da cineva un adăpost de călători în pustiu, aş părăsi pe poporul meu şi m-aş duce de la ei, căci eu toţii sunt nişte desfrânaţi şi ceată de defăimători!</span>
<span class="v-num v-3">3&nbsp;</span><span class="v JR9_3" data-id="JR9_3">"Ca un arc îşi încordează limbile lor pentru minciună şi se întăresc pe pământ prin nedreptate, că trec de la rău la mai rău şi pe Mine nu Mă cunosc, zice Domnul.</span>
<span class="v-num v-4">4&nbsp;</span><span class="v JR9_4" data-id="JR9_4">Păziţi-vă fiecare de prietenul vostru şi nu vă încredeţi în nici unul din fraţii voştri, că fiecare frate pune piedică celuilalt şi fiecare prieten împrăştie clevetiri.</span>
<span class="v-num v-5">5&nbsp;</span><span class="v JR9_5" data-id="JR9_5">Fiecare înşală pe prietenul său şi nu spune adevărul; şi-au deprins limba la minciună şi viclenesc până obosesc.</span>
<span class="v-num v-6">6&nbsp;</span><span class="v JR9_6" data-id="JR9_6">Tu trăieşti în mijlocul viclenilor şi ei din pricina vicleniei nu Mă cunosc pe Mine", zice Domnul.</span>
<span class="v-num v-7">7&nbsp;</span><span class="v JR9_7" data-id="JR9_7">De aceea, aşa zice Domnul Savaot: "Îi voi topi şi-i voi încerca; oare ce altceva pot să fac Eu cu fiica poporului Meu?</span>
<span class="v-num v-8">8&nbsp;</span><span class="v JR9_8" data-id="JR9_8">Limba lor este săgeată ucigătoare şi grăieşte viclenii; cu buzele lor grăiesc prietenos către aproapele lor, iar în inimă ei făuresc cătuşe.</span>
<span class="v-num v-9">9&nbsp;</span><span class="v JR9_9" data-id="JR9_9">E cu putinţă, oare, să nu-i pedepsesc pentru aceasta, zice Domnul, şi sufletul Meu să nu se răzbune pe un popor ca acesta?</span>
<span class="v-num v-10">10&nbsp;</span><span class="v JR9_10" data-id="JR9_10">Pentru munţi voi ridica plângere şi bocet şi pentru păşunile pustiului mă voi tângui, pentru că vor fi arse, şi nimeni nu va mai umbla pe acolo şi nu se va mai auzi glasul turmelor; de la păsările cerului şi până la animale toate s-au împrăştiat şi s-au dus!</span>
<span class="v-num v-11">11&nbsp;</span><span class="v JR9_11" data-id="JR9_11">Şi voi face Ierusalimul o movilă de pietre şi sălaş şacalilor, iar cetăţile lui Iuda le voi face pustietate fără locuitori".</span>
<span class="v-num v-12">12&nbsp;</span><span class="v JR9_12" data-id="JR9_12">Cine este înţeleptul, care să priceapă, şi cui a grăit gura Domnului, ca să spună pentru ce a pierit ţara şi a fost arsă ca un pustiu, încât nimeni să nu mai treacă prin ea?</span>
<span class="v-num v-13">13&nbsp;</span><span class="v JR9_13" data-id="JR9_13">Şi Domnul a răspuns: "Pentru că au părăsit Legea Mea, pe care le-am pus-o Eu, şi n-au ascultat glasul Meu, nici nu s-au purtat cum le poruncea acel glas,</span>
<span class="v-num v-14">14&nbsp;</span><span class="v JR9_14" data-id="JR9_14">Ci au umblat după îndărătnicia inimii lor şi în urma lui Baal, cum i-au învăţat părinţii lor".</span>
<span class="v-num v-15">15&nbsp;</span><span class="v JR9_15" data-id="JR9_15">De aceea, aşa zice Domnul Savaot, Dumnezeul lui Israel: "Iată, îi voi hrăni cu pelin şi le voi da să bea apă cu fiere, şi-i voi risipi printre popoarele</span>
<span class="v-num v-16">16&nbsp;</span><span class="v JR9_16" data-id="JR9_16">Pe care nu le-au cunoscut nici ei, nici părinţii lor, şi voi trimite pe urma lor sabie până îi voi pierde".</span>
<span class="v-num v-17">17&nbsp;</span><span class="v JR9_17" data-id="JR9_17">Aşa zice Domnul Savaot: "Gândiţi-vă şi chemaţi bocitoare ca să bocească; trimiteţi la cele mai isteţe în asemenea lucru, ca să vină!"</span>
<span class="v-num v-18">18&nbsp;</span><span class="v JR9_18" data-id="JR9_18">Să se grăbească dar a înălţa o cântare de jale pentru noi, ca să curgă lacrimi din ochii noştri şi din genele noastre să curgă apă.</span>
<span class="v-num v-19">19&nbsp;</span><span class="v JR9_19" data-id="JR9_19">Căci glas de plângere se aude din Sion, zicând: "Cât suntem de prăpădiţi şi cât de cumplit batjocoriţi, că trebuie să părăsim ţara, pentru că locuinţele noastre au fost dărâmate!</span>
<span class="v-num v-20">20&nbsp;</span><span class="v JR9_20" data-id="JR9_20">Aşadar, femei, ascultaţi cuvântul Domnului şi să ia aminte urechea voastră la cuvântul gurii Lui! învăţaţi pe fiicele voastre a boci şi una pe alta să se înveţe cântece de bocet,</span>
<span class="v-num v-21">21&nbsp;</span><span class="v JR9_21" data-id="JR9_21">Că iată moartea intră pe ferestrele noastre şi dă năvală în casele noastre, ca să piardă pe copiii din uliţă şi pe tinerii din pieţe;</span>
<span class="v-num v-22">22&nbsp;</span><span class="v JR9_22" data-id="JR9_22">Şi vor cădea trupurile oamenilor ca gunoiul aruncat pe ogor şi ca snopii în urma secerătorului, şi nu va fi cine să-i strângă".</span>
<span class="v-num v-23">23&nbsp;</span><span class="v JR9_23" data-id="JR9_23">Aşa zice Domnul: "Să nu se laude cel înţelept cu înţelepciunea sa, să nu se laude cel puternic cu puterea sa, nici cel bogat să nu se laude cu bogăţia sa;</span>
<span class="v-num v-24">24&nbsp;</span><span class="v JR9_24" data-id="JR9_24">Ci de se laudă cineva, să se laude numai cu aceea că pricepe; şi Mă cunoaşte că Eu sunt Domnul, Cel ce fac milă şi judecată şi dreptate pe pământ, căci numai aceasta este plăcut înaintea Mea, zice Domnul.</span>
<span class="v-num v-25">25&nbsp;</span><span class="v JR9_25" data-id="JR9_25">Iată, vin zile, zice Domnul, când voi cerceta pe toţi cei tăiaţi şi netăiaţi împrejur:</span>
<span class="v-num v-26">26&nbsp;</span><span class="v JR9_26" data-id="JR9_26">Egiptul şi Iuda, Edomul şi pe fiii lui Amon, Moabul şi pe toţi locuitorii pustiului, care-şi tund părul împrejurul frunţii lor, căci toate aceste popoare sunt netăiate împrejur, iar casa lui Israel toată este cu inima netăiată împrejur".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JR8.html">&lt;</a>
<a class="home" href="index.html">=</a>
<a class="next" href="JR10.html">&gt;</a>
</div></div>
</body>
</html>