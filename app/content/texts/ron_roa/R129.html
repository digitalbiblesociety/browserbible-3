<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNTÂI PARALIPOMENA 29 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="R1.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="R1.html">CARTEA ÎNTÂI PARALIPOMENA 29</a><a class="prev" href="R128.html">&lt;</a>
<a class="home" href="index.html">=</a>
<a class="next" href="R21.html">&gt;</a>
</div></div>
<div class="section chapter R1 R129 ron_roa ron " dir="ltr" lang="ro" data-id="R129" data-nextid="R21" data-previd="R128">
<div class="c">29</div>
<div class="p">
<span class="v-num v-1">1&nbsp;</span><span class="v R129_1" data-id="R129_1">Şi a zis regele David către întreaga adunare: "Solomon, fiul meu, cel pe care Domnul l-a ales, e tânăr şi plăpând, iar lucrarea e grea, de vreme ce zidirea nu-i pentru om, ci pentru Domnul Dumnezeu.</span>
<span class="v-num v-2">2&nbsp;</span><span class="v R129_2" data-id="R129_2">Pe cât mi-a stat în putere, pentru templul Domnului meu am pregătit aur, argint, aramă, fier, lemn şi piatră, onix şi pietre scumpe pentru tot felul de podoabe, pietre nestemate şi multă marmură.</span>
<span class="v-num v-3">3&nbsp;</span><span class="v R129_3" data-id="R129_3">Şi fiindcă mare dragoste am eu pentru casa Dumnezeului meu, aurul şi argintul pe care l-am agonisit pentru mine, iată, îl dau pentru casa Dumnezeului meu, ca adaos la cel pe care l-am pregătit anume pentru casa celor sfinte:</span>
<span class="v-num v-4">4&nbsp;</span><span class="v R129_4" data-id="R129_4">trei mii de talanţi de aur de Ofir şi şapte mii de talanţi de argint curat, pentru îmbrăcarea pereţilor casei Domnului:</span>
<span class="v-num v-5">5&nbsp;</span><span class="v R129_5" data-id="R129_5">aur pentru ceea ce e de aur, argint pentru ceea ce e de argint; şi totul să fie lucrat de mână de meşter... Şi acum: cine vrea să vină cu mâinile pline pentru Domnul?"</span>
<span class="v-num v-6">6&nbsp;</span><span class="v R129_6" data-id="R129_6">Atunci capii de familie şi mai-marii fiilor lui Israel şi căpeteniile peste mii şi căpeteniile peste sute şi supraveghetorii lucrurilor şi iconomii regelui s'au îndemnat</span>
<span class="v-num v-7">7&nbsp;</span><span class="v R129_7" data-id="R129_7">şi au dat pentru lucrările templului Domnului cinci mii de talanţi de aur şi zece mii de galbeni din aur şi zece mii de talanţi de argint şi optsprezece mii de talanţi de aramă şi o sută de mii de talanţi de fier.</span>
<span class="v-num v-8">8&nbsp;</span><span class="v R129_8" data-id="R129_8">Iar cei care aveau pietre scumpe, le-au dat şi pe acelea în vistieria templului Domnului prin mâinile lui Iehiel Gherşonitul.</span>
<span class="v-num v-9">9&nbsp;</span><span class="v R129_9" data-id="R129_9">Şi s'au bucurat poporenii de râvna lor, că din plinul inimii au binevoit să-I dea Domnului; iar regele David s'a bucurat foarte.</span>
<span class="v-num v-10">10&nbsp;</span><span class="v R129_10" data-id="R129_10">Atunci regele David L-a binecuvântat pe Domnul în faţa adunării, zicând: "Binecuvântat eşti, Doamne, Dumnezeul lui Israel, Tatăl nostru din veac până'n veac!</span>
<span class="v-num v-11">11&nbsp;</span><span class="v R129_11" data-id="R129_11">A Ta este, Doamne, mărirea şi puterea şi lauda şi biruinţa şi tăria; că Tu eşti Stăpânul a tot ce e în cer şi a tot ce e pe pământ, şi de faţa ta se cutremură fiecare rege şi fiecare neam.</span>
<span class="v-num v-12">12&nbsp;</span><span class="v R129_12" data-id="R129_12">De la Tine sunt bogăţia şi slava; Tu, Doamne, pe toţi îi stăpâneşti, că Tu eşti Stăpânul a toată stăpânia şi'n mâna Ta este puterea şi domnia; şi'n puterea Ta, Atotţiitorule, stă ca pe toate să le măreşti şi să le întăreşti.</span>
<span class="v-num v-13">13&nbsp;</span><span class="v R129_13" data-id="R129_13">Şi acum, Doamne, ne mărturisim Ţie şi lăudăm numele slavei Tale.</span>
<span class="v-num v-14">14&nbsp;</span><span class="v R129_14" data-id="R129_14">Dar cine sunt eu şi cine e poporul meu, că ne-am învrednicit să-Ţi aducem acestea?: că ale Tale sunt toate şi dintru ale Tale Ţi-am dat;</span>
<span class="v-num v-15">15&nbsp;</span><span class="v R129_15" data-id="R129_15">că străini suntem noi în faţa Ta, străini precum toţi părinţii noştri; ca umbra sunt zilele noastre pe pământ, şi nimic nu rămâne.</span>
<span class="v-num v-16">16&nbsp;</span><span class="v R129_16" data-id="R129_16">Doamne, Dumnezeul nostru, tot belşugul acesta pe care noi l-am pregătit ca să-i zidim casă numelui Tău celui sfânt este din mâna Ta, şi al Tău este totul.</span>
<span class="v-num v-17">17&nbsp;</span><span class="v R129_17" data-id="R129_17">Şi am cunoscut, Doamne, că Tu eşti Cel care cercetezi inimile şi iubeşti dreptatea; eu cu inimă curată Ţi-am jertfit toate acestea, iar acum l-am văzut pe poporul Tău, care se află aici, că'ntru bucurie Ţi-a jertfit.</span>
<span class="v-num v-18">18&nbsp;</span><span class="v R129_18" data-id="R129_18">Doamne, Dumnezeul lui Avraam şi al lui Isaac şi al lui Israel, părinţii noştri, în veac păzeşte aceste lucrări în cugetul inimii poporului Tău, şi inimile lor le îndreaptă spre Tine!</span>
<span class="v-num v-19">19&nbsp;</span><span class="v R129_19" data-id="R129_19">Iar lui Solomon, fiul meu, dă-i inimă bună, ca să-Ţi plinească poruncile şi mărturiile şi învăţăturile şi să ducă la capăt zidirea templului Tău, pentru care am făcut pregătire!"</span>
<span class="v-num v-20">20&nbsp;</span><span class="v R129_20" data-id="R129_20">Şi a zis David către toată adunarea: "Binecuvântaţi-L pe Domnul, Dumnezeul nostru!" Şi toată adunarea L-a binecuvântat pe Domnul, Dumnezeul părinţilor ei; şi, plecându-şi genunchii, S'a închinat Domnului şi regelui.</span>
<span class="v-num v-21">21&nbsp;</span><span class="v R129_21" data-id="R129_21">Iar în ziua următoare I-a adus David jertfe Domnului şi arderi-de-tot lui Dumnezeu: o mie de miei, o mie de berbeci şi o mie de viţei, cu libaţiile lor; şi o mulţime de jertfe pentru tot Israelul.</span>
<span class="v-num v-22">22&nbsp;</span><span class="v R129_22" data-id="R129_22">Şi'n ziua aceea au mâncat şi au băut în faţa Domnului cu bucurie mare; şi pentru a doua oară l-au făcut rege pe Solomon, fiul lui David, şi l-au uns în faţa Domnului, ca rege , iar pe Ţadoc ca preot.</span>
<span class="v-num v-23">23&nbsp;</span><span class="v R129_23" data-id="R129_23">Şi s'a aşezat Solomon pe tronul lui David, tatăl său, şi a sporit, şi tot Israelul i s'a supus.</span>
<span class="v-num v-24">24&nbsp;</span><span class="v R129_24" data-id="R129_24">I s'au supus şi căpeteniile şi dregătorii şi toţi fiii regelui David, părintele său.</span>
<span class="v-num v-25">25&nbsp;</span><span class="v R129_25" data-id="R129_25">Domnul l-a mărit pe Solomon în ochii întregului Israel; şi i-a dat slavă regească, aşa cum nici un rege n'a avut înaintea lui.</span>
<span class="v-num v-26">26&nbsp;</span><span class="v R129_26" data-id="R129_26">David, fiul lui Iesei, a domnit peste Israel vreme de patruzeci de ani:</span>
<span class="v-num v-27">27&nbsp;</span><span class="v R129_27" data-id="R129_27">şapte ani în Hebron şi treizeci şi trei de ani în Ierusalim.</span>
<span class="v-num v-28">28&nbsp;</span><span class="v R129_28" data-id="R129_28">Şi a murit la bătrâneţe bună, sătul de zile, în bogăţie şi mărire. Iar în locul lui a domnit Solomon, fiul său.</span>
<span class="v-num v-29">29&nbsp;</span><span class="v R129_29" data-id="R129_29">Iar celelalte fapte ale regelui David, cele dintâi şi cele din urmă, sunt scrise în cartea lui Samuel văzătorul şi în cartea profetului Natan şi în cartea lui Gad văzătorul,</span>
<span class="v-num v-30">30&nbsp;</span><span class="v R129_30" data-id="R129_30">despre toată domnia lui şi despre puterea lui şi despre vremile care-au fost peste el şi peste Israel şi peste toate împărăţiile pământului.</span>
</div>
</div>
<div class="footnotes">

</div>

<div class="footer"><div class="nav">
<a class="prev" href="R128.html">&lt;</a>
<a class="home" href="index.html">=</a>
<a class="next" href="R21.html">&gt;</a>
</div></div>
</body>
</html>