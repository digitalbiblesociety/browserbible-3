<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A TREIA A REGILOR 19 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="K1.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="K1.html">CARTEA A TREIA A REGILOR 19</a><a class="prev" href="K118.html">&lt;</a>
<a class="home" href="index.html">=</a>
<a class="next" href="K120.html">&gt;</a>
</div></div>
<div class="section chapter K1 K119 ron_roa ron " dir="ltr" lang="ron" data-id="K119" data-nextid="K120" data-previd="K118">
<div class="c">19</div>
<div class="p">
<span class="v-num v-1">1&nbsp;</span><span class="v K119_1" data-id="K119_1">Iar Ahab i-a spus Izabelei, femeia sa, tot ceea ce făcuse Ilie, şi cum îi omorâse pe profeţi cu sabia.</span>
<span class="v-num v-2">2&nbsp;</span><span class="v K119_2" data-id="K119_2">Atunci Izabela a trimis la Ilie şi a zis: "Tu eşti Ilie, iar eu sunt Izabela: aşa să-mi facă mie dumnezeu - ba încă mai mult - dacă mâine la vremea aceasta nu voi face cu viaţa ta ceea ce ai făcut tu cu viaţa fiecăruia dintre ei!"</span>
<span class="v-num v-3">3&nbsp;</span><span class="v K119_3" data-id="K119_3">Iar Ilie s'a temut şi s'a ridicat să-şi scape viaţa şi a venit la Beer-Şeba, în ţara lui Iuda, unde şi-a lăsat servul.</span>
<span class="v-num v-4">4&nbsp;</span><span class="v K119_4" data-id="K119_4">Şi a mers în pustie, cale de o zi; şi a venit şi s'a aşezat sub un ienupăr şi-şi ruga moartea, zicând: "Destul îmi este acum! Ia-mi, Doamne, viaţa, că nu sunt eu mai bun decât părinţii mei!"</span>
<span class="v-num v-5">5&nbsp;</span><span class="v K119_5" data-id="K119_5">Şi s'a culcat şi a adormit acolo, sub copac. Şi, iată, Cineva S'a atins de el şi i-a zis: "Scoală-te şi mănâncă!"</span>
<span class="v-num v-6">6&nbsp;</span><span class="v K119_6" data-id="K119_6">Ilie s'a uitat şi, iată, lângă căpătâiul său era o azimă de orz şi un urcior cu apă. Şi s'a sculat şi a mâncat şi a băut şi a adormit din nou.</span>
<span class="v-num v-7">7&nbsp;</span><span class="v K119_7" data-id="K119_7">Iar îngerul Domnului s'a întors şi l-a atins din nou şi i-a zis: "Scoală-te şi te hrăneşte, că lungă îţi este calea!"</span>
<span class="v-num v-8">8&nbsp;</span><span class="v K119_8" data-id="K119_8">Iar el s'a sculat şi a mâncat şi a băut; şi în puterea acelei hrane a mers patruzeci de zile şi patruzeci de nopţi până la muntele Horeb .</span>
<span class="v-num v-9">9&nbsp;</span><span class="v K119_9" data-id="K119_9">Acolo a intrat în peşteră şi a locuit în ea. Şi, iată, cuvântul Domnului a fost către el şi i-a zis: "Ce faci aici, Ilie?"</span>
<span class="v-num v-10">10&nbsp;</span><span class="v K119_10" data-id="K119_10">Iar Ilie a zis: "Mare râvnă am avut pentru Domnul Atotţiitorul, de vreme ce fiii lui Israel Te-au părăsit şi Ţi-au dărâmat jertfelnicele, iar pe profeţii Tăi i-au ucis cu sabia; eu singur am rămas, iar ei caută să-mi ia viaţa".</span>
<span class="v-num v-11">11&nbsp;</span><span class="v K119_11" data-id="K119_11">Iar El a zis: "Să ieşi mâine şi să stai în faţa Domnului în munte. Şi, iată, Domnul va trece; şi, iată, înaintea Domnului va fi năprasnică vijelie ce va despica munţii şi va sfărâma stâncile, dar nu în vijelie va fi Domnul; după vijelie va fi cutremur, dar nu în cutremur va fi Domnul;</span>
<span class="v-num v-12">12&nbsp;</span><span class="v K119_12" data-id="K119_12">şi după cutremur va fi foc, dar nu în foc va fi Domnul; şi după foc va fi adiere de vânt lin, şi într'însa va fi Domnul".</span>
<span class="v-num v-13">13&nbsp;</span><span class="v K119_13" data-id="K119_13">Şi a fost că dacă Ilie a auzit, şi-a acoperit faţa cu cojocul şi a ieşit şi a stat lângă peşteră. Şi, iată, un glas a venit la el şi i-a zis: "Ce faci aici, Ilie?"</span>
<span class="v-num v-14">14&nbsp;</span><span class="v K119_14" data-id="K119_14">Iar Ilie a zis: "Mare râvnă am avut pentru Domnul Atotţiitorul, de vreme ce fiii lui Israel au părăsit legământul Tău şi Ţi-au dărâmat jertfelnicele, iar pe profeţii Tăi i-au ucis cu sabia; eu singur am rămas, iar ei caută să-mi ia viaţa".</span>
<span class="v-num v-15">15&nbsp;</span><span class="v K119_15" data-id="K119_15">Şi a zis Domnul către el: "Du-te, întoarce-te pe calea ta şi mergi pe calea din pustia Damascului; şi te vei duce şi-l vei unge pe Hazael rege peste Siria.</span>
<span class="v-num v-16">16&nbsp;</span><span class="v K119_16" data-id="K119_16">Pe Iehu, fiul lui Nimşi, îl vei unge rege peste Israel; iar pe Elisei, fiul lui Şafat din Abel-Mehola, îl vei unge profet în locul tău.</span>
<span class="v-num v-17">17&nbsp;</span><span class="v K119_17" data-id="K119_17">Şi va fi că cel ce va scăpa de sabia lui Hazael, pe acela îl va ucide Iehu; iar cel ce va scăpa de sabia lui Iehu, pe acela îl va ucide Elisei.</span>
<span class="v-num v-18">18&nbsp;</span><span class="v K119_18" data-id="K119_18">Eu însă voi păstra în Israel şapte mii de bărbaţi: toţi genunchii care nu i s'au plecat lui Baal şi toate gurile care nu l-au cinstit".</span>
<span class="v-num v-19">19&nbsp;</span><span class="v K119_19" data-id="K119_19">Iar el a plecat de acolo şi l-a aflat pe Elisei, fiul lui Şafat, care ara cu boii: douăsprezece perechi de boi erau înaintea lui, iar el în urma celei de a douăsprezecea; şi a mers Ilie la el şi şi-a aruncat cojocul asupră-i .</span>
<span class="v-num v-20">20&nbsp;</span><span class="v K119_20" data-id="K119_20">Atunci Elisei a lăsat boii şi a alergat după Ilie şi a zis: "Îi voi săruta pe tatăl meu şi pe mama mea şi voi veni după tine!" Iar acela i-a zis: "Întoarce-te, că am treabă cu tine!"</span>
<span class="v-num v-21">21&nbsp;</span><span class="v K119_21" data-id="K119_21">Iar acesta a plecat de lângă el şi a luat o pereche de boi şi i-a înjunghiat şi i-a fript cu jugurile boilor şi i-a dat poporului; aceia au mâncat, iar el s'a ridicat şi a mers după Ilie şi-i slujea.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="K118.html">&lt;</a>
<a class="home" href="index.html">=</a>
<a class="next" href="K120.html">&gt;</a>
</div></div>
</body>
</html>