<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOSUA NAVI 1 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JS.html">Biblia Ortodoxă Română Sinodală (2006)</a><a class="location" href="JS.html">CARTEA LUI IOSUA NAVI 1</a><a class="prev" href="DT34.html">&lt;</a>
<a class="home" href="index.html">=</a>
<a class="next" href="JS2.html">&gt;</a>
</div></div>
<div class="section chapter JS JS1 ron_bor ron " dir="ltr" lang="ro" data-id="JS1" data-nextid="JS2" data-previd="DT34">
<div class="mt">CARTEA LUI IOSUA NAVI</div>
<div class="c">1</div>
<div class="p">
<span class="v-num v-1">1&nbsp;</span><span class="v JS1_1" data-id="JS1_1">După moartea lui Moise, robul Domnului, a grăit Domnul cu Iosua, fiul lui Navi, slujitorul lui Moise, şi a zis:</span>
<span class="v-num v-2">2&nbsp;</span><span class="v JS1_2" data-id="JS1_2">"Moise, robul Meu, a murit. Scoală dar şi treci Iordanul tu şi tot poporul acesta, în ţara pe care o voi da fiilor lui Israel.</span>
<span class="v-num v-3">3&nbsp;</span><span class="v JS1_3" data-id="JS1_3">Tot locul pe care vor călca tălpile picioarelor voastre, îl voi da vouă, cum am spus lui Moise:</span>
<span class="v-num v-4">4&nbsp;</span><span class="v JS1_4" data-id="JS1_4">De la pustie şi de la Libanul acesta până la râul cel mare, până la râul Eufratului şi până la marea cea mare spre asfinţitul soarelui vor fi hotarele voastre.</span>
<span class="v-num v-5">5&nbsp;</span><span class="v JS1_5" data-id="JS1_5">Nimeni nu se va putea împotrivi ţie, în toate zilele vieţii tale. Precum am fost cu Moise, aşa voi fi şi cu tine; nu Mă voi depărta de tine şi nu te voi părăsi.</span>
<span class="v-num v-6">6&nbsp;</span><span class="v JS1_6" data-id="JS1_6">Fii tare şi curajos, că tu vei împărţi poporului acestuia, prin sorţi, tara pe care M-am jurat părinţilor lor să le-o dau.</span>
<span class="v-num v-7">7&nbsp;</span><span class="v JS1_7" data-id="JS1_7">Fii dar tare şi foarte curajos, ca să păzeşti şi să împlineşti toată legea pe care ţi-a încredinţat-o Moise, robul Meu; să nu te abaţi de la ea nici la dreapta nici la stânga, ca să pricepi toate câte ai de făcut.</span>
<span class="v-num v-8">8&nbsp;</span><span class="v JS1_8" data-id="JS1_8">Să nu se pogoare cartea legii acesteia de pe buzele tale, ci călăuzeşte-te de ea ziua şi noaptea, ca să plineşti întocmai tot ce este scris în ea; atunci vei fi cu izbândă în căile tale şi vei păşi cu spor.</span>
<span class="v-num v-9">9&nbsp;</span><span class="v JS1_9" data-id="JS1_9">Iată îţi poruncesc: Fii tare şi curajos, să nu te temi, nici să te spăimântezi, căci Domnul Dumnezeul tău este cu tine pretutindenea, oriunde vei merge".</span>
<span class="v-num v-10">10&nbsp;</span><span class="v JS1_10" data-id="JS1_10">Atunci a poruncit Iosua căpeteniilor poporului şi a zis:</span>
<span class="v-num v-11">11&nbsp;</span><span class="v JS1_11" data-id="JS1_11">"Treceţi prin tabără şi porunciţi poporului şi-i ziceţi: Pregătiţi-vă merinde de drum, că după trei zile veţi trece peste Iordanul acesta, ca să mergeţi şi să luaţi în stăpânire pământul pe care Domnul Dumnezeul părinţilor voştri are să vi-l dea".</span>
<span class="v-num v-12">12&nbsp;</span><span class="v JS1_12" data-id="JS1_12">Iar seminţiei lui Ruben şi seminţiei lui Gad şi la jumătate din seminţia lui Manase, Iosua le-a zis:</span>
<span class="v-num v-13">13&nbsp;</span><span class="v JS1_13" data-id="JS1_13">"Aduceţi-vă aminte ce v-a poruncit Moise, sluga Domnului, când v-a zis: Domnul Dumnezeul vostru v-a liniştit şi v-a dat pământul acesta.</span>
<span class="v-num v-14">14&nbsp;</span><span class="v JS1_14" data-id="JS1_14">Femeile voastre, copiii voştri şi vitele voastre să rămână în pământul pe care vi l-a dat Moise dincoace de Iordan, iar voi toţi câţi puteţi lupta, înarmându-vă, duceţi-vă înaintea fraţilor voştri şi le ajutaţi,</span>
<span class="v-num v-15">15&nbsp;</span><span class="v JS1_15" data-id="JS1_15">Până ce Domnul Dumnezeul vostru va linişti şi pe fraţii voştri, cum va liniştit şi pe voi, şi până ce vor primi şi ei de moştenire pământul pe care Domnul Dumnezeul vostru îl dă lor. Atunci vă veţi întoarce în moştenirea voastră şi veţi stăpâni pământul pe care Moise, sluga Domnului, vi l-a dat dincolo de Iordan, spre răsăritul soarelui".</span>
<span class="v-num v-16">16&nbsp;</span><span class="v JS1_16" data-id="JS1_16">Iar ei au răspuns lui Iosua şi au zis: "Toate, oricâte ne vei porunci, vom face şi oriunde ne vei trimite, vom merge.</span>
<span class="v-num v-17">17&nbsp;</span><span class="v JS1_17" data-id="JS1_17">Cum am ascultat pe Moise, aşa te vom asculta şi pe tine, numai să fie Domnul Dumnezeul tău cu tine cum a fost cu Moise.</span>
<span class="v-num v-18">18&nbsp;</span><span class="v JS1_18" data-id="JS1_18">Tot cel ce se va împotrivi poruncilor tale şi nu va asculta cuvintele tale, în toate câte vei porunci, să moară. Dar fii tare şi curajos!"</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="DT34.html">&lt;</a>
<a class="home" href="index.html">=</a>
<a class="next" href="JS2.html">&gt;</a>
</div></div>
</body>
</html>