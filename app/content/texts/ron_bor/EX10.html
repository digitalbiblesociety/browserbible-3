<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEȘIREA 10 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EX.html">Biblia Ortodoxă Română Sinodală (2006)</a><a class="location" href="EX.html">IEȘIREA 10</a><a class="prev" href="EX9.html">&lt;</a>
<a class="home" href="index.html">=</a>
<a class="next" href="EX11.html">&gt;</a>
</div></div>
<div class="section chapter EX EX10 ron_bor ron " dir="ltr" lang="ro" data-id="EX10" data-nextid="EX11" data-previd="EX9">
<div class="c">10</div>
<div class="p">
<span class="v-num v-1">1&nbsp;</span><span class="v EX10_1" data-id="EX10_1">Atunci a grăit iarăşi Domnul cu Moise şi a zis: "Intră la Faraon, că i-am învârtoşat inima lui şi a slugilor lui, ca să arăt între ei pe rând aceste semne ale Mele;</span>
<span class="v-num v-2">2&nbsp;</span><span class="v EX10_2" data-id="EX10_2">Ca să istorisiţi în auzul fiilor voştri şi al fiilor fiilor voştri câte am făcut în Egipt şi semnele Mele, pe care le-am arătat într-însul, şi ca să cunoaşteţi că Eu sunt Domnul!"</span>
<span class="v-num v-3">3&nbsp;</span><span class="v EX10_3" data-id="EX10_3">Şi a intrat Moise şi Aaron la Faraon şi i-au zis: "Aşa grăieşte Domnul Dumnezeul Evreilor: Până când nu vei vrea să te smereşti înaintea Mea? Lasă pe poporul Meu, ca să-Mi slujească!</span>
<span class="v-num v-4">4&nbsp;</span><span class="v EX10_4" data-id="EX10_4">Iar de nu vei lăsa pe poporul Meu, iată mâine, pe vremea asta, voi aduce lăcuste multe în toate hotarele tale;</span>
<span class="v-num v-5">5&nbsp;</span><span class="v EX10_5" data-id="EX10_5">Şi vor acoperi ele faţa pământului, încât pământul nu se va putea vedea, şi vor mânca tot ce a mai rămas la voi, pe pământ, nestricat de grindină; toţi pomii ce cresc prin câmpiile voastre;</span>
<span class="v-num v-6">6&nbsp;</span><span class="v EX10_6" data-id="EX10_6">Vor umplea casele tale, casele tuturor slugilor tale şi toate casele în tot pământul Egiptenilor, cum n-au văzut părinţii tăi, nici părinţii părinţilor tăi de când trăiesc ei pe pământ şi până în ziua de astăzi". Apoi s-a întors Moise şi a ieşit de la Faraon.</span>
<span class="v-num v-7">7&nbsp;</span><span class="v EX10_7" data-id="EX10_7">Atunci dregătorii lui Faraon au zis către acesta: "Oare mult are să ne chinuiască omul acesta? Dă drumul oamenilor acestora, ca să facă slujbă Dumnezeului lor! Sau vrei să vezi Egiptul pierind?"</span>
<span class="v-num v-8">8&nbsp;</span><span class="v EX10_8" data-id="EX10_8">Şi ei au întors pe Moise şi pe Aaron la Faraon; iar Faraon a zis către ei: "Duceţi-vă şi faceţi slujbă Domnului Dumnezeului vostru! Dar cine sunt cei care trebuie să meargă?"</span>
<span class="v-num v-9">9&nbsp;</span><span class="v EX10_9" data-id="EX10_9">Răspuns-a Moise: "Vom merge cu cei tineri şi cu cei bătrâni ai noştri, cu fiii noştri, cu fiicele noastre, cu oile noastre şi cu boii noştri, căci e sărbătoarea Domnului Dumnezeului nostru".</span>
<span class="v-num v-10">10&nbsp;</span><span class="v EX10_10" data-id="EX10_10">Faraon însă le-a zis: "Fie aşa! Dumnezeu cu voi! Eu sunt gata să vă dau drumul. Dar la ce să vă duceţi cu copiii? Se vede că aveţi gând rău.</span>
<span class="v-num v-11">11&nbsp;</span><span class="v EX10_11" data-id="EX10_11">Nu! Duceţi-vă numai bărbaţii şi faceţi slujbă Domnului, cum aţi cerut!" Şi au fost daţi afară de la Faraon.</span>
<span class="v-num v-12">12&nbsp;</span><span class="v EX10_12" data-id="EX10_12">Atunci a zis Domnul către Moise: "Întinde-ţi mâna ta asupra pământului Egiptului şi vor năvăli lăcustele asupra pământului Egiptului şi vor mânca toată iarba pământului, toate roadele pomilor şi tot ce a rămas nestricat de grindină".</span>
<span class="v-num v-13">13&nbsp;</span><span class="v EX10_13" data-id="EX10_13">Deci şi-a ridicat Moise toiagul său asupra pământului Egiptului şi a adus Domnul asupra pământului acestuia vânt de la răsărit toată ziua aceea şi toată noaptea şi, când s-a făcut ziuă, vântul de la răsărit a adus lăcuste.</span>
<span class="v-num v-14">14&nbsp;</span><span class="v EX10_14" data-id="EX10_14">Şi au năvălit ele în tot pământul Egiptului, s-au aşezat în toate ţinuturile Egiptului mulţime multă; asemenea lăcuste n-au mai fost şi nu vor mai fi.</span>
<span class="v-num v-15">15&nbsp;</span><span class="v EX10_15" data-id="EX10_15">Şi au acoperit ele toată ţara, cât nu se mai vedea pământul; şi au mâncat toată iarba pământului şi toate roadele pomilor, care nu fuseseră stricate de grindină; şi n-a rămas nici un fir de verdeaţă, nici în arbori, nici în iarba câmpului în tot pământul Egiptului.</span>
<span class="v-num v-16">16&nbsp;</span><span class="v EX10_16" data-id="EX10_16">Atunci Faraon a chemat în grabă pe Moise şi pe Aaron şi le-a zis: "Greşit-am înaintea Domnului Dumnezeului vostru şi înaintea voastră!</span>
<span class="v-num v-17">17&nbsp;</span><span class="v EX10_17" data-id="EX10_17">Iertaţi-mi acum încă o dată greşeala mea şi vă rugaţi Domnului Dumnezeului vostru să abată în orice chip de la mine prăpădul acesta!"</span>
<span class="v-num v-18">18&nbsp;</span><span class="v EX10_18" data-id="EX10_18">Şi ieşind de la Faraon, Moise s-a rugat lui Dumnezeu,</span>
<span class="v-num v-19">19&nbsp;</span><span class="v EX10_19" data-id="EX10_19">Şi Domnul a stârnit vânt puternic de la apus şi acesta a dus lăcustele şi le-a aruncat în Marea Roşie şi n-a rămas nici o lăcustă în tot pământul Egiptului.</span>
<span class="v-num v-20">20&nbsp;</span><span class="v EX10_20" data-id="EX10_20">Dar Domnul a învârtoşat inima lui Faraon şi acesta n-a dat drumul fiilor lui Israel.</span>
<span class="v-num v-21">21&nbsp;</span><span class="v EX10_21" data-id="EX10_21">Atunci a zis Domnul către Moise: "Întinde mâna ta spre cer şi se va face întuneric în pământul Egiptului, încât să-l pipăi cu mâna".</span>
<span class="v-num v-22">22&nbsp;</span><span class="v EX10_22" data-id="EX10_22">Şi şi-a întins Moise mâna sa spre cer şi s-a făcut întuneric beznă trei zile în tot pământul Egiptului,</span>
<span class="v-num v-23">23&nbsp;</span><span class="v EX10_23" data-id="EX10_23">De nu se vedea om cu om, şi nimeni nu s-a urnit de la locul său trei zile. Iar la fiii lui Israel a fost lumină peste tot în locuinţele lor.</span>
<span class="v-num v-24">24&nbsp;</span><span class="v EX10_24" data-id="EX10_24">Atunci a chemat Faraon pe Moise şi pe Aaron şi le-a zis: "Duceţi-vă şi faceţi slujbă Domnului Dumnezeului vostru, dar să rămână aici vitele voastre mărunte şi mari, iar copiii să meargă cu voi".</span>
<span class="v-num v-25">25&nbsp;</span><span class="v EX10_25" data-id="EX10_25">Moise însă a zis: "Ba nu, ci dă-ne vite pentru jertfele şi arderile de tot ce avem să aducem Domnului Dumnezeului nostru.</span>
<span class="v-num v-26">26&nbsp;</span><span class="v EX10_26" data-id="EX10_26">Deci, să meargă cu noi şi turmele noastre şi să nu rămână nici un picior, căci din ele avem să luăm ca să aducem jertfă Domnului Dumnezeului nostru; dar, până nu vom ajunge acolo, nu ştim ce avem să aducem jertfă Domnului Dumnezeului nostru".</span>
<span class="v-num v-27">27&nbsp;</span><span class="v EX10_27" data-id="EX10_27">Domnul a învârtoşat inima lui Faraon şi el n-a vrut să le dea drumul,</span>
<span class="v-num v-28">28&nbsp;</span><span class="v EX10_28" data-id="EX10_28">Ci a zis Faraon către Moise: "Du-te de aici! Dar bagă de seamă să nu te mai arăţi în faţa mea, căci în ziua când vei vedea faţa mea, vei muri".</span>
<span class="v-num v-29">29&nbsp;</span><span class="v EX10_29" data-id="EX10_29">Răspuns-a Moise: "Cum ai zis, aşa va fi. Mai mult nu voi mai vedea faţa ta!"</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EX9.html">&lt;</a>
<a class="home" href="index.html">=</a>
<a class="next" href="EX11.html">&gt;</a>
</div></div>
</body>
</html>