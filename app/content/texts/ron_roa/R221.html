<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A DOUA PARALIPOMENA 21 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="R2.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="R2.html">CARTEA A DOUA PARALIPOMENA 21</a><a class="prev" href="R220.html">&lt;</a>
<a class="home" href="index.html">=</a>
<a class="next" href="R222.html">&gt;</a>
</div></div>
<div class="section chapter R2 R221 ron_roa ron " dir="ltr" lang="ro" data-id="R221" data-nextid="R222" data-previd="R220">
<div class="c">21</div>
<div class="p">
<span class="v-num v-1">1&nbsp;</span><span class="v R221_1" data-id="R221_1">Iosafat a adormit împreună cu părinţii săi; şi a fost îngropat în cetatea lui David; în locul lui a domnit Ioram, fiul său.</span>
<span class="v-num v-2">2&nbsp;</span><span class="v R221_2" data-id="R221_2">Acesta avea şase fraţi, fii ai lui Iosafat: Azaria, Iehiel, Zaharia, Azaria, Micael şi Şefatia; toţi aceştia erau fiii lui Iosafat, regele lui Iuda.</span>
<span class="v-num v-3">3&nbsp;</span><span class="v R221_3" data-id="R221_3">Tatăl lor le dăduse daruri multe, argint şi aur şi arme, împreună cu cetăţile întărite din ţara lui Iuda; domnia însă i-a dat-o lui Ioram, căci acesta era întâiul-născut.</span>
<span class="v-num v-4">4&nbsp;</span><span class="v R221_4" data-id="R221_4">Şi dacă Ioram a primit regatul tatălui său şi s'a întărit, i-a ucis cu sabia pe toţi fraţii săi şi câteva dintre căpeteniile lui Israel.</span>
<span class="v-num v-5">5&nbsp;</span><span class="v R221_5" data-id="R221_5">Ioram avea treizeci şi doi de ani când a început să domnească; şi a domnit în Ierusalim vreme de opt ani.</span>
<span class="v-num v-6">6&nbsp;</span><span class="v R221_6" data-id="R221_6">Şi a umblat în calea regilor lui Israel, aşa cum făcuse casa lui Ahab - căci fiica lui Ahab era soţia lui - şi a făcut ceea ce e rău în faţa Domnului.</span>
<span class="v-num v-7">7&nbsp;</span><span class="v R221_7" data-id="R221_7">Cu toate acestea, Domnul nu a vrut să nimicească de tot casa lui David, de dragul legământului pe care-l făcuse cu David, spunându-i că-i va da - lui şi fiilor săi - un luminător pe'ntotdeauna.</span>
<span class="v-num v-8">8&nbsp;</span><span class="v R221_8" data-id="R221_8">În zilele acelea s'au rupt Edomiţii de Iuda şi şi-au făcut propriul lor rege.</span>
<span class="v-num v-9">9&nbsp;</span><span class="v R221_9" data-id="R221_9">Atunci a purces Ioram împreună cu căpeteniile şi cu toată călărimea; şi, sculându-se noaptea, i-a lovit pe Edomiţii care-l împresuraseră, şi pe căpeteniile carelor, dar poporul a dat fuga la corturile lor.</span>
<span class="v-num v-10">10&nbsp;</span><span class="v R221_10" data-id="R221_10">Aşa s'au eliberat Edomiţii de sub Iuda până'n ziua de azi; şi tot atunci s'a eliberat de sub mâna lui şi Libna; aceasta, fiindcă el Îl părăsise pe Domnul, Dumnezeul părinţilor săi</span>
<span class="v-num v-11">11&nbsp;</span><span class="v R221_11" data-id="R221_11">şi fiindcă făcuse înălţimi în cetăţile lui Iuda şi-i făcuse pe locuitorii Ierusalimului să se dedea la desfrânare şi-l amăgise pe Iuda.</span>
<span class="v-num v-12">12&nbsp;</span><span class="v R221_12" data-id="R221_12">Atunci a venit la el o scrisoare de la profetul Ilie, zicând: "Aşa grăieşte Domnul, Dumnezeul lui David, părintele tău: "Pentru că n'ai umblat în calea lui Iosafat, tatăl tău, şi'n căile lui Asa, regele lui Iuda,</span>
<span class="v-num v-13">13&nbsp;</span><span class="v R221_13" data-id="R221_13">ci ai umblat în căile regilor lui Israel şi l-ai făcut pe Iuda şi pe locuitorii Ierusalimului să se desfrâneze aşa cum s'a desfrânat casa lui Ahab, şi i-ai ucis pe fraţii tăi - fiii tatălui tău -, care erau mai buni decât tine,</span>
<span class="v-num v-14">14&nbsp;</span><span class="v R221_14" data-id="R221_14">iată, Domnul te va lovi cu rană mare în poporul tău şi'n fiii tăi şi'n femeile tale şi'n toată casa ta;</span>
<span class="v-num v-15">15&nbsp;</span><span class="v R221_15" data-id="R221_15">iar tu vei fi lovit de o boală cumplită, o boală a pântecelui, până când măruntaiele vor ieşi din tine, zi de zi, odată cu boala"".</span>
<span class="v-num v-16">16&nbsp;</span><span class="v R221_16" data-id="R221_16">Aşa că Domnul a ridicat împotriva lui Ioram pe Filisteni şi pe Arabi şi pe cei ce se învecinau cu Etiopienii;</span>
<span class="v-num v-17">17&nbsp;</span><span class="v R221_17" data-id="R221_17">aceştia s'au ridicat împotriva Iudeilor şi i-au învins şi au luat toate bunurile ce se aflau în casa regelui, precum şi pe fiii lui şi pe fiicele lui, că nu i-a mai rămas nici un fecior, în afară de Ohozia, cel mai mic dintre fiii săi.</span>
<span class="v-num v-18">18&nbsp;</span><span class="v R221_18" data-id="R221_18">Şi după toate acestea, Domnul l-a lovit în măruntaie cu o boală fără leac,</span>
<span class="v-num v-19">19&nbsp;</span><span class="v R221_19" data-id="R221_19">care s'a tot lungit de la o zi la alta; iar când s'au împlinit doi ani, odată cu boala i-au ieşit şi măruntaiele; şi a murit de boală chinuitoare; iar poporul său nu i-a făcut o înmormântare aşa cum fusese aceea a părinţilor săi.</span>
<span class="v-num v-20">20&nbsp;</span><span class="v R221_20" data-id="R221_20">El avea treizeci şi doi de ani când a început să domnească; şi a domnit în Ierusalim vreme de opt ani. Şi s'a dus fără nici o cinstire şi a fost îngropat în cetatea lui David, dar nu printre mormintele regilor.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="R220.html">&lt;</a>
<a class="home" href="index.html">=</a>
<a class="next" href="R222.html">&gt;</a>
</div></div>
</body>
</html>