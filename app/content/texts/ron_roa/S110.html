<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNTÂI A REGILOR 10 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="S1.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="S1.html">CARTEA ÎNTÂI A REGILOR 10</a><a class="prev" href="S19.html">&lt;</a>
<a class="home" href="index.html">=</a>
<a class="next" href="S111.html">&gt;</a>
</div></div>
<div class="section chapter S1 S110 ron_roa ron " dir="ltr" lang="ro" data-id="S110" data-nextid="S111" data-previd="S19">
<div class="c">10</div>
<div class="p">
<span class="v-num v-1">1&nbsp;</span><span class="v S110_1" data-id="S110_1">Atunci Samuel a luat vasul cu untdelemn şi i l-a turnat pe cap şi l-a sărutat şi i-a zis: "Iată, Domnul te-a uns pe tine domn peste poporul Său, peste Israel ; tu vei domni în poporul Domnului şi tu îl vei mântui din mâinile vrăjmaşilor lui de primprejur. Iată care-ţi va fi semnul că Domnul te-a uns să fii cârmuitor peste moştenirea Lui:</span>
<span class="v-num v-2">2&nbsp;</span><span class="v S110_2" data-id="S110_2">După ce vei pleca astăzi de la mine vei afla doi oameni lângă mormântul Rahelei , în muntele lui Veniamin, sărind şi jucând. Ei îţi vor zice: "S'au găsit asinele pe care v'aţi dus să le căutaţi! Şi, iată, tatăl tău a uitat de asine şi duce grija voastră, zicând: Ce voi face eu pentru fiul meu?"</span>
<span class="v-num v-3">3&nbsp;</span><span class="v S110_3" data-id="S110_3">Şi dacă veţi pleca de acolo, veţi ajunge la stejarul Tabor şi veţi afla trei oameni urcându-se la Dumnezeu în Betel , unul ducând trei iezi, altul ducând trei coşuleţe cu pâine şi altul ducând un burduf cu vin.</span>
<span class="v-num v-4">4&nbsp;</span><span class="v S110_4" data-id="S110_4">Ei te vor întâmpina cu pace şi-ţi vor da două bucăţi de pâine, iar tu le vei lua din mâinile lor.</span>
<span class="v-num v-5">5&nbsp;</span><span class="v S110_5" data-id="S110_5">După aceea vei ajunge la Ghibeea lui Dumnezeu, unde se află tabăra Filistenilor; acolo este Nasib Filisteanul. Şi va fi că atunci când veţi fi intrat în cetate veţi întâlni o ceată de profeţi coborându-se de pe deal, având înaintea lor lăute şi timpane şi fluiere şi cobze; iar ei, profetizând .</span>
<span class="v-num v-6">6&nbsp;</span><span class="v S110_6" data-id="S110_6">Atunci Duhul Domnului va veni năprasnic peste tine şi vei profetiza împreună cu ei şi vei deveni alt om .</span>
<span class="v-num v-7">7&nbsp;</span><span class="v S110_7" data-id="S110_7">Iar după ce se vor petrece cu tine semnele acestea, fă tot ce vei găsi cu cale, căci Dumnezeu va fi cu tine.</span>
<span class="v-num v-8">8&nbsp;</span><span class="v S110_8" data-id="S110_8">Dar să te cobori înaintea mea la Ghilgal; şi, iată, eu mă voi coborî la tine, ca să aducem arderi-de-tot şi jertfe de pace; şapte zile vei aştepta până eu voi veni la tine şi-ţi voi arăta ce trebuie să faci".</span>
<span class="v-num v-9">9&nbsp;</span><span class="v S110_9" data-id="S110_9">Şi a fost că de îndată ce el şi-a întors grumajii să plece de la Samuel, Dumnezeu i-a întors o altă inimă ; toate aceste semne s'au petrecut în ziua aceea.</span>
<span class="v-num v-10">10&nbsp;</span><span class="v S110_10" data-id="S110_10">Şi de acolo a venit la Ghibeea; şi, iată, o ceată de profeţi în faţa lui; şi Duhul lui Dumnezeu a venit asupra lui, iar el a profetizat în mijlocul lor.</span>
<span class="v-num v-11">11&nbsp;</span><span class="v S110_11" data-id="S110_11">Şi toţi cei care-l ştiau mai dinainte au venit şi au văzut; şi, iată, el profetiza în mijlocul profeţilor. Iar poporul zicea, fiecare către cel de lângă el: "Ce i s'a întâmplat oare feciorului lui Chiş? Oare şi Saul este printre profeţi?"</span>
<span class="v-num v-12">12&nbsp;</span><span class="v S110_12" data-id="S110_12">Iar unul dintre ei, răspunzând, a zis: "Şi cine e taică-său?" De aici vine proverbul: "E şi Saul printre profeţi?"</span>
<span class="v-num v-13">13&nbsp;</span><span class="v S110_13" data-id="S110_13">Şi a încetat să mai profetizeze şi a venit la deal.</span>
<span class="v-num v-14">14&nbsp;</span><span class="v S110_14" data-id="S110_14">Iar o rudă de a sa a zis către el şi către argatul său: "Pe unde-aţi umblat?" Iar ei au zis: "Să căutăm asinele; şi, văzând că nu sunt, ne-am dus la Samuel".</span>
<span class="v-num v-15">15&nbsp;</span><span class="v S110_15" data-id="S110_15">Şi a zis ruda către Saul: "Spune-mi, ce ţi-a spus Samuel?"</span>
<span class="v-num v-16">16&nbsp;</span><span class="v S110_16" data-id="S110_16">Iar Saul a zis către ruda sa: "Mi-a spus de-a dreptul că asinele s'au găsit". Dar despre vorba asupra regatului nu i-a spus nimic.</span>
<span class="v-num v-17">17&nbsp;</span><span class="v S110_17" data-id="S110_17">Samuel i-a poruncit întregului popor să se adune la Domnul, în Miţpa.</span>
<span class="v-num v-18">18&nbsp;</span><span class="v S110_18" data-id="S110_18">Şi a grăit Samuel către fiii lui Israel: "Aşa grăieşte Domnul, Dumnezeul lui Israel: "Eu i-am scos din Egipt pe părinţii voştri, pe fiii lui Israel, şi v'am scăpat din mâna lui Faraon, regele Egiptului, şi din a tuturor regilor ce vă făceau necazuri.</span>
<span class="v-num v-19">19&nbsp;</span><span class="v S110_19" data-id="S110_19">Dar voi L-aţi lepădat astăzi pe Dumnezeu, Cel ce v'a mântuit din toate relele şi necazurile voastre, şi aţi zis: Nu, ci să pui peste noi rânduiala regatului! Acum, înfăţişaţi-vă înaintea Domnului după seminţiile voastre şi după familiile voastre!"</span>
<span class="v-num v-20">20&nbsp;</span><span class="v S110_20" data-id="S110_20">Şi a adunat Samuel toate seminţiile lui Israel, iar sorţii au căzut pe seminţia lui Veniamin .</span>
<span class="v-num v-21">21&nbsp;</span><span class="v S110_21" data-id="S110_21">Apoi şi-a apropiat seminţia lui Veniamin pe familii; iar sorţii au căzut pe familia lui Matri ; după aceea s'au adunat cei din familia lui Matri, bărbat cu bărbat, şi sorţii au căzut pe Saul, fiul lui Chiş. Şi l-a căutat, dar acesta nu era de găsit.</span>
<span class="v-num v-22">22&nbsp;</span><span class="v S110_22" data-id="S110_22">Samuel L-a întrebat iarăşi pe Domnul: "Veni-va oare bărbatul acela aici?" Iar Domnul a răspuns: "Iată-l ascuns printre boccele!"</span>
<span class="v-num v-23">23&nbsp;</span><span class="v S110_23" data-id="S110_23">Atunci el a alergat şi l-a luat de acolo şi l-a aşezat în mijlocul poporului: de la umeri în sus era mai înalt decât oricare din popor.</span>
<span class="v-num v-24">24&nbsp;</span><span class="v S110_24" data-id="S110_24">Iar Samuel a zis către'ntregul popor: "L-aţi văzut pe acela pe care Domnul Şi l-a ales? şi că'ntre voi toţi nu-i nimeni care să-i semene?" Atunci întreg poporul şi-a dat seama pe cine are în faţă şi a zis: "Trăiască regele !"</span>
<span class="v-num v-25">25&nbsp;</span><span class="v S110_25" data-id="S110_25">Samuel i-a spus întregului popor drepturile regelui şi le-a scris într'o carte pe care a pus-o apoi înaintea Domnului. Şi Samuel i-a dat drumul poporului şi s'a întors fiecare la casa lui.</span>
<span class="v-num v-26">26&nbsp;</span><span class="v S110_26" data-id="S110_26">Iar Saul s'a dus la casa lui, în Ghibeea; şi împreună cu Saul au mers şi vitejii a căror inimă o atinsese Dumnezeu .</span>
<span class="v-num v-27">27&nbsp;</span><span class="v S110_27" data-id="S110_27">Dar unii oameni de nimic ziceau: "Acesta oare ne va mântui?" Şi-l dispreţuiau şi nu i-au adus daruri . Dar el s'a făcut că nu aude .</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="S19.html">&lt;</a>
<a class="home" href="index.html">=</a>
<a class="next" href="S111.html">&gt;</a>
</div></div>
</body>
</html>