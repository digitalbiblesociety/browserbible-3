<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>ISAIA 2 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="IS.html">Biblia Ortodoxă Română Sinodală (2006)</a><a class="location" href="IS.html">ISAIA 2</a><a class="prev" href="IS1.html">&lt;</a>
<a class="home" href="index.html">=</a>
<a class="next" href="IS3.html">&gt;</a>
</div></div>
<div class="section chapter IS IS2 ron_bor ron " dir="ltr" lang="ro" data-id="IS2" data-nextid="IS3" data-previd="IS1">
<div class="c">2</div>
<div class="p">
<span class="v-num v-1">1&nbsp;</span><span class="v IS2_1" data-id="IS2_1">Vedenia pe care a văzut-o Isaia, fiul lui Amos, pentru Iuda şi Ierusalim.</span>
<span class="v-num v-2">2&nbsp;</span><span class="v IS2_2" data-id="IS2_2">Fi-va în vremurile cele de pe urmă, că muntele templului Domnului va fi întărit peste vârfurile munţilor şi se va ridica pe deasupra dealurilor. Şi toate popoarele vor curge într-acolo.</span>
<span class="v-num v-3">3&nbsp;</span><span class="v IS2_3" data-id="IS2_3">Multe popoare vor veni şi vor zice: "Veniţi să ne suim în muntele Domnului, în casa Dumnezeului lui Iacov, ca El să ne înveţe căile Sale şi să mergem pe cărările Sale". Căci din Sion va ieşi legea şi cuvântul lui Dumnezeu din Ierusalim.</span>
<span class="v-num v-4">4&nbsp;</span><span class="v IS2_4" data-id="IS2_4">El va judeca neamurile şi la popoare fără de număr va da legile Sale. Preface-vor săbiile în fiare de pluguri şi lăncile lor în cosoare. Nici un neam nu va mai ridica sabia împotriva altuia şi nu vor mai învăţa războiul.</span>
<span class="v-num v-5">5&nbsp;</span><span class="v IS2_5" data-id="IS2_5">Voi, cei din casa lui Iacov, veniţi să umblăm în lumina Domnului!</span>
<span class="v-num v-6">6&nbsp;</span><span class="v IS2_6" data-id="IS2_6">Tu ai lepădat neamul Tău, casa lui Iacov. Ea este plină de vrăjitori şi de magi ca Filistenii şi ea face legământ cu cei de alt neam.</span>
<span class="v-num v-7">7&nbsp;</span><span class="v IS2_7" data-id="IS2_7">Pământul ei este plin de aur şi de argint, de comori fără număr, pământul ei este plin de cai şi de căruţe fără sfârşit.</span>
<span class="v-num v-8">8&nbsp;</span><span class="v IS2_8" data-id="IS2_8">Pământul ei este plin de idoli şi locuitorii se închină la lucrul mâinilor lor, înaintea celor făcuţi de degetele lor.</span>
<span class="v-num v-9">9&nbsp;</span><span class="v IS2_9" data-id="IS2_9">Şi omul va fi umilit şi muritorul va fi pogorât şi Tu nu-i vei ierta!</span>
<span class="v-num v-10">10&nbsp;</span><span class="v IS2_10" data-id="IS2_10">Intraţi în crăpăturile stâncilor şi ascundeţi-vă în pulbere, din pricina fricii de Dumnezeu, de strălucirea slavei Lui.</span>
<span class="v-num v-11">11&nbsp;</span><span class="v IS2_11" data-id="IS2_11">Ochii celui mândru vor fi smeriţi, mândria celor de rând va fi pogorâtă şi numai Domnul în ziua aceea va fi ridicat în slăvi,</span>
<span class="v-num v-12">12&nbsp;</span><span class="v IS2_12" data-id="IS2_12">Că Domnul Savaot va avea ziua Lui, se va ridica împotriva a tot ceea ce este mândru şi semeţ şi-l va pogorî.</span>
<span class="v-num v-13">13&nbsp;</span><span class="v IS2_13" data-id="IS2_13">Împotriva tuturor cedrilor Libanului şi stejarilor celor înalţi ai Vasanului.</span>
<span class="v-num v-14">14&nbsp;</span><span class="v IS2_14" data-id="IS2_14">Împotriva tuturor munţilor înalţi şi colinelor celor mândre.</span>
<span class="v-num v-15">15&nbsp;</span><span class="v IS2_15" data-id="IS2_15">Împotriva tuturor turnurilor ridicate sus şi zidurilor întărite.</span>
<span class="v-num v-16">16&nbsp;</span><span class="v IS2_16" data-id="IS2_16">Împotriva tuturor corăbiilor Tarsisului şi lucrurilor de preţ.</span>
<span class="v-num v-17">17&nbsp;</span><span class="v IS2_17" data-id="IS2_17">Mândria omului va fi pogorâtă şi semeţia celor muritori va fi smerită; în ziua aceea numai Domnul va fi înalt;</span>
<span class="v-num v-18">18&nbsp;</span><span class="v IS2_18" data-id="IS2_18">Şi toţi idolii vor pieri.</span>
<span class="v-num v-19">19&nbsp;</span><span class="v IS2_19" data-id="IS2_19">Iar oamenii vor intra în scorburile stâncilor, în prăpăstiile şi în crăpăturile pământului, de frica Domnului şi de strălucirea slavei Lui, când va veni El ca să lovească pământul.</span>
<span class="v-num v-20">20&nbsp;</span><span class="v IS2_20" data-id="IS2_20">În ziua aceea idolii de argint şi de aur, pe care omul i-a făcut ca să li se închine, vor fi părăsiţi ca să fie sălaş şobolanilor şi liliecilor.</span>
<span class="v-num v-21">21&nbsp;</span><span class="v IS2_21" data-id="IS2_21">Iar el va intra în crăpăturile stâncilor şi în prăpăstiile munţilor, de frica Domnului şi de strălucirea slavei Lui, când va veni El ca să lovească pământul.</span>
<span class="v-num v-22">22&nbsp;</span><span class="v IS2_22" data-id="IS2_22">Nu mai nădăjduiţi în omul cel muritor, în nările căruia nu este decât o suflare! Oare, ce putere are el?</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="IS1.html">&lt;</a>
<a class="home" href="index.html">=</a>
<a class="next" href="IS3.html">&gt;</a>
</div></div>
</body>
</html>