<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>MATEI 6 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="MT.html">Biblia Ortodoxă Română Sinodală (2006)</a><a class="location" href="MT.html">MATEI 6</a><a class="prev" href="MT5.html">&lt;</a>
<a class="home" href="index.html">=</a>
<a class="next" href="MT7.html">&gt;</a>
</div></div>
<div class="section chapter MT MT6 ron_bor ron " dir="ltr" lang="ron" data-id="MT6" data-nextid="MT7" data-previd="MT5">
<div class="c">6</div>
<div class="p">
<span class="v-num v-1">1&nbsp;</span><span class="v MT6_1" data-id="MT6_1">Luaţi aminte ca faptele dreptăţii voastre să nu le faceţi înaintea oamenilor ca să fiţi văzuţi de ei; altfel nu veţi avea plată de la Tatăl vostru Cel din ceruri.</span>
<span class="v-num v-2">2&nbsp;</span><span class="v MT6_2" data-id="MT6_2">Deci, când faci milostenie, nu trâmbiţa înaintea ta, cum fac făţarnicii în sinagogi şi pe uliţe, ca să fie slăviţi de oameni; adevărat grăiesc vouă: şi-au luat plata lor.</span>
<span class="v-num v-3">3&nbsp;</span><span class="v MT6_3" data-id="MT6_3">Tu însă, când faci milostenie, să nu ştie stânga ta ce face dreapta ta,</span>
<span class="v-num v-4">4&nbsp;</span><span class="v MT6_4" data-id="MT6_4">Ca milostenia ta să fie într-ascuns şi Tatăl tău, Care vede în ascuns, îţi va răsplăti ţie.</span>
<span class="v-num v-5">5&nbsp;</span><span class="v MT6_5" data-id="MT6_5">Iar când vă rugaţi, nu fiţi ca făţarnicii cărora le place, prin sinagogi şi prin colţurile uliţelor, stând în picioare, să se roage, ca să se arate oamenilor; adevărat grăiesc vouă: şi-au luat plata lor.</span>
<span class="v-num v-6">6&nbsp;</span><span class="v MT6_6" data-id="MT6_6">Tu însă, când te rogi, intră în cămara ta şi, închizând uşa, roagă-te Tatălui tău, Care este în ascuns, şi Tatăl tău, Care vede în ascuns, îţi va răsplăti ţie.</span>
<span class="v-num v-7">7&nbsp;</span><span class="v MT6_7" data-id="MT6_7">Când vă rugaţi, nu spuneţi multe ca neamurile, că ele cred că în multa lor vorbărie vor fi ascultate.</span>
<span class="v-num v-8">8&nbsp;</span><span class="v MT6_8" data-id="MT6_8">Deci nu vă asemănaţi lor, că ştie Tatăl vostru de cele ce aveţi trebuinţă mai înainte ca să cereţi voi de la El.</span>
<span class="v-num v-9">9&nbsp;</span><span class="v MT6_9" data-id="MT6_9">Deci voi aşa să vă rugaţi: Tatăl nostru, Care eşti în ceruri, sfinţească-se numele Tău;</span>
<span class="v-num v-10">10&nbsp;</span><span class="v MT6_10" data-id="MT6_10">Vie împărăţia Ta; facă-se voia Ta, precum în cer şi pe pământ.</span>
<span class="v-num v-11">11&nbsp;</span><span class="v MT6_11" data-id="MT6_11">Pâinea noastră cea spre fiinţă dă-ne-o nouă astăzi;</span>
<span class="v-num v-12">12&nbsp;</span><span class="v MT6_12" data-id="MT6_12">Şi ne iartă nouă greşealele noastre, precum şi noi iertăm greşiţilor noştri;</span>
<span class="v-num v-13">13&nbsp;</span><span class="v MT6_13" data-id="MT6_13">Şi nu ne duce pe noi în ispită, ci ne izbăveşte de cel rău. Că a Ta este împărăţia şi puterea şi slava în veci. Amin!</span>
<span class="v-num v-14">14&nbsp;</span><span class="v MT6_14" data-id="MT6_14">Că de veţi ierta oamenilor greşealele lor, ierta-va şi vouă Tatăl vostru Cel ceresc;</span>
<span class="v-num v-15">15&nbsp;</span><span class="v MT6_15" data-id="MT6_15">Iar de nu veţi ierta oamenilor greşealele lor, nici Tatăl vostru nu vă va ierta greşealele voastre.</span>
<span class="v-num v-16">16&nbsp;</span><span class="v MT6_16" data-id="MT6_16">Când postiţi, nu fiţi trişti ca făţarnicii; că ei îşi smolesc feţele, ca să se arate oamenilor că postesc. Adevărat grăiesc vouă, şi-au luat plata lor.</span>
<span class="v-num v-17">17&nbsp;</span><span class="v MT6_17" data-id="MT6_17">Tu însă, când posteşti, unge capul tău şi faţa ta o spală,</span>
<span class="v-num v-18">18&nbsp;</span><span class="v MT6_18" data-id="MT6_18">Ca să nu te arăţi oamenilor că posteşti, ci Tatălui tău care este în ascuns, şi Tatăl tău, Care vede în ascuns, îţi va răsplăti ţie.</span>
<span class="v-num v-19">19&nbsp;</span><span class="v MT6_19" data-id="MT6_19">Nu vă adunaţi comori pe pământ, unde molia şi rugina le strică şi unde furii le sapă şi le fură.</span>
<span class="v-num v-20">20&nbsp;</span><span class="v MT6_20" data-id="MT6_20">Ci adunaţi-vă comori în cer, unde nici molia, nici rugina nu le strică, unde furii nu le sapă şi nu le fură.</span>
<span class="v-num v-21">21&nbsp;</span><span class="v MT6_21" data-id="MT6_21">Căci unde este comoara ta, acolo va fi şi inima ta.</span>
<span class="v-num v-22">22&nbsp;</span><span class="v MT6_22" data-id="MT6_22">Luminătorul trupului este ochiul; de va fi ochiul tău curat, tot trupul tău va fi luminat.</span>
<span class="v-num v-23">23&nbsp;</span><span class="v MT6_23" data-id="MT6_23">Iar de va fi ochiul tău rău, tot trupul tău va fi întunecat. Deci, dacă lumina care e în tine este întuneric, dar întunericul cu cât mai mult!</span>
<span class="v-num v-24">24&nbsp;</span><span class="v MT6_24" data-id="MT6_24">Nimeni nu poate să slujească la doi domni, căci sau pe unul îl va urî şi pe celălalt îl va iubi, sau de unul se va lipi şi pe celălalt îl va dispreţui; nu puteţi să slujiţi lui Dumnezeu şi lui mamona.</span>
<span class="v-num v-25">25&nbsp;</span><span class="v MT6_25" data-id="MT6_25">De aceea zic vouă: Nu vă îngrijiţi pentru sufletul vostru ce veţi mânca, nici pentru trupul vostru cu ce vă veţi îmbrăca; au nu este sufletul mai mult decât hrana şi trupul decât îmbrăcămintea?</span>
<span class="v-num v-26">26&nbsp;</span><span class="v MT6_26" data-id="MT6_26">Priviţi la păsările cerului, că nu seamănă, nici nu seceră, nici nu adună în jitniţe, şi Tatăl vostru Cel ceresc le hrăneşte. Oare nu sunteţi voi cu mult mai presus decât ele?</span>
<span class="v-num v-27">27&nbsp;</span><span class="v MT6_27" data-id="MT6_27">Şi cine dintre voi, îngrijindu-se poate să adauge staturii sale un cot?</span>
<span class="v-num v-28">28&nbsp;</span><span class="v MT6_28" data-id="MT6_28">Iar de îmbrăcăminte de ce vă îngrijiţi? Luaţi seama la crinii câmpului cum cresc: nu se ostenesc, nici nu torc.</span>
<span class="v-num v-29">29&nbsp;</span><span class="v MT6_29" data-id="MT6_29">Şi vă spun vouă că nici Solomon, în toată mărirea lui, nu s-a îmbrăcat ca unul dintre aceştia.</span>
<span class="v-num v-30">30&nbsp;</span><span class="v MT6_30" data-id="MT6_30">Iar dacă iarba câmpului, care astăzi este şi mâine se aruncă în cuptor, Dumnezeu astfel o îmbracă, oare nu cu mult mai mult pe voi, puţin credincioşilor?</span>
<span class="v-num v-31">31&nbsp;</span><span class="v MT6_31" data-id="MT6_31">Deci, nu duceţi grijă, spunând: Ce vom mânca, ori ce vom bea, ori cu ce ne vom îmbrăca?</span>
<span class="v-num v-32">32&nbsp;</span><span class="v MT6_32" data-id="MT6_32">Că după toate acestea se străduiesc neamurile; ştie doar Tatăl vostru Cel ceresc că aveţi nevoie de ele.</span>
<span class="v-num v-33">33&nbsp;</span><span class="v MT6_33" data-id="MT6_33">Căutaţi mai întâi împărăţia lui Dumnezeu şi dreptatea Lui şi toate acestea se vor adăuga vouă.</span>
<span class="v-num v-34">34&nbsp;</span><span class="v MT6_34" data-id="MT6_34">Nu vă îngrijiţi de ziua de mâine, căci ziua de mâine se va îngriji de ale sale. Ajunge zilei răutatea ei.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="MT5.html">&lt;</a>
<a class="home" href="index.html">=</a>
<a class="next" href="MT7.html">&gt;</a>
</div></div>
</body>
</html>