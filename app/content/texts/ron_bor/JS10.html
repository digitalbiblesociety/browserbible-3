<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOSUA NAVI 10 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JS.html">Biblia Ortodoxă Română Sinodală (2006)</a><a class="location" href="JS.html">CARTEA LUI IOSUA NAVI 10</a><a class="prev" href="JS9.html">&lt;</a>
<a class="home" href="index.html">=</a>
<a class="next" href="JS11.html">&gt;</a>
</div></div>
<div class="section chapter JS JS10 ron_bor ron " dir="ltr" lang="ro" data-id="JS10" data-nextid="JS11" data-previd="JS9">
<div class="c">10</div>
<div class="p">
<span class="v-num v-1">1&nbsp;</span><span class="v JS10_1" data-id="JS10_1">Auzind însă Adoni-Ţedec, regele Ierusalimului, că Iosua a luat cetatea Ai şi a dat-o blestemului şi a făcut cu Ai şi cu regele său cum făcuse cu Ierihonul şi cu regele lui şi că locuitorii Ghibeonului de bunăvoie s-au supus lui Iosua şi lui Israel şi au rămas între ei,</span>
<span class="v-num v-2">2&nbsp;</span><span class="v JS10_2" data-id="JS10_2">S-a spăimântat foarte tare, pentru că cetatea Ghibeonului era cetate mare, ca una ce era dintre cetăţile domneşti, mai mare decât Ai, şi toii locuitorii ei erau oameni viteji.</span>
<span class="v-num v-3">3&nbsp;</span><span class="v JS10_3" data-id="JS10_3">De aceea Adoni-Ţedec, regele Ierusalimului, a trimis la Hoham, regele Hebronului, la Piream, regele Iarmutului, la Iafia, regele Lachişului, şi la Debir, regele Eglonului, zicând:</span>
<span class="v-num v-4">4&nbsp;</span><span class="v JS10_4" data-id="JS10_4">"Veniţi la mine şi-mi ajutaţi să bat Ghibeonul, pentru că s-a supus lui Iosua şi fiilor lui Israel".</span>
<span class="v-num v-5">5&nbsp;</span><span class="v JS10_5" data-id="JS10_5">Şi aceşti cinci regi ai Amoreilor: regele Ierusalimului, regele Hebronului, regele Iarmutului, regele Lachisului şi regele Eglonului, s-au suit cu tot poporul lor şi au tăbărât asupra Ghibeonului şi l-au împresurat.</span>
<span class="v-num v-6">6&nbsp;</span><span class="v JS10_6" data-id="JS10_6">Atunci locuitorii Ghibeonului au trimis la Iosua, în tabăra Israeliţilor de la Ghilgal, zicând: "Să nu-ţi iei mâna de deasupra robilor tăi! Vino la noi repede de ne dă ajutor şi ne izbăveşte, că s-au adunat împotriva noastră toii regii Amoreilor care trăiesc în munţi".</span>
<span class="v-num v-7">7&nbsp;</span><span class="v JS10_7" data-id="JS10_7">Şi s-a suit Iosua din Ghilgal, el însuşi şi împreună cu dânsul tot poporul bun de război şi toţi bărbaţii viteji.</span>
<span class="v-num v-8">8&nbsp;</span><span class="v JS10_8" data-id="JS10_8">Iar Domnul a zis către Iosua: "Nu te teme de ei, că i-am dat în mâinile tale; nimeni dintre ei nu va putea sta împotriva voastră".</span>
<span class="v-num v-9">9&nbsp;</span><span class="v JS10_9" data-id="JS10_9">Şi a năvălit Iosua fără de veste asupra lor, după ce mersese toată noaptea venind din Ghilgal.</span>
<span class="v-num v-10">10&nbsp;</span><span class="v JS10_10" data-id="JS10_10">Şi Domnul i-a făcut să se sperie la vederea fiilor lui Israel şi i-a învins pe ei Domnul cu înfrângere grea la Ghibeon, şi i-a urmărit în calea spre înălţimile Bet-Horon şi i-a bătut până la Azeca şi până la Macheda.</span>
<span class="v-num v-11">11&nbsp;</span><span class="v JS10_11" data-id="JS10_11">Pe când însă fugeau ei de fiii lui Israel, pe povârnişul Bet-Horon, Domnul a aruncat din cer asupra lor grindină mare, până la Azeca, şi cei ce au murit de grindină au fost mai mulţi decât cei ucişi de fiii lui Israel cu sabia în luptă.</span>
<span class="v-num v-12">12&nbsp;</span><span class="v JS10_12" data-id="JS10_12">În ziua aceea în care Dumnezeu a dat pe Amorei în mâinile lui Israel şi când i-a bătut la Ghibeon şi au fost zdrobiţi înaintea feţei fiilor lui Israel, a strigat Iosua către Domnul şi a zis înaintea Israeliţilor: "Stai, soare, deasupra Ghibeonului, şi tu, lună, opreşte-te deasupra văii Aialon!"</span>
<span class="v-num v-13">13&nbsp;</span><span class="v JS10_13" data-id="JS10_13">Şi s-a oprit soarele şi luna a stat până ce Dumnezeu a făcut izbândă asupra vrăjmaşilor lor. Oare nu de aceea se scrie în Cartea Dreptului: "Soarele a stat în mijlocul cerului şi nu s-a grăbit către asfinţit aproape toată ziua".</span>
<span class="v-num v-14">14&nbsp;</span><span class="v JS10_14" data-id="JS10_14">Şi n-a mai fost nici înainte, nici după aceea, o astfel de zi în care Domnul să asculte aşa glasul omului; că Domnul lupta pentru Israel.</span>
<span class="v-num v-15">15&nbsp;</span><span class="v JS10_15" data-id="JS10_15">Apoi Iosua s-a întors cu tot Israelul în tabără, la Ghilgal.</span>
<span class="v-num v-16">16&nbsp;</span><span class="v JS10_16" data-id="JS10_16">Iar cei cinci regi au fugit şi s-au ascuns în peştera din Macheda.</span>
<span class="v-num v-17">17&nbsp;</span><span class="v JS10_17" data-id="JS10_17">Când însă i s-a spus lui Iosua că: "Cei cinci regi au fost găsiţi ascunşi în peşteră, la Macheda", Iosua a zis:</span>
<span class="v-num v-18">18&nbsp;</span><span class="v JS10_18" data-id="JS10_18">"Răsturnaţi pietre mari pe gura peşterii şi puneţi la uşa ei oameni ca să-i păzească;</span>
<span class="v-num v-19">19&nbsp;</span><span class="v JS10_19" data-id="JS10_19">Iar voi nu vă opriţi acolo, ci goniţi din urmă pe vrăjmaşii voştri şi nimiciţi partea din urmă a oştirii lor; să nu-i lăsaţi să scape în cetăţile lor, căci Domnul Dumnezeul vostru i-a dat în mâinile voastre!"</span>
<span class="v-num v-20">20&nbsp;</span><span class="v JS10_20" data-id="JS10_20">Şi după ce Iosua şi fiii lui Israel i-au zdrobit cu desăvârşire într-o bătălie foarte mare şi cei ce au scăpat au fugit în cetăţi întărite,</span>
<span class="v-num v-21">21&nbsp;</span><span class="v JS10_21" data-id="JS10_21">S-a întors tot poporul cu izbândă la Iosua, în tabără la Macheda, şi n-a rostit nimeni nici un cuvânt împotriva fiilor lui Israel.</span>
<span class="v-num v-22">22&nbsp;</span><span class="v JS10_22" data-id="JS10_22">Atunci Iosua a zis: "Deschideţi peştera şi scoateţi la mine pe cei cinci regi din peşteră!"</span>
<span class="v-num v-23">23&nbsp;</span><span class="v JS10_23" data-id="JS10_23">Şi s-a făcut aşa: au scos la dânsul pe cei cinci regi din peşteră: pe, regele Ierusalimului, pe regele Hebronului, pe regele Iarmutului, pe regele Lachişului şi pe regele Eglonului.</span>
<span class="v-num v-24">24&nbsp;</span><span class="v JS10_24" data-id="JS10_24">Şi după ce au scos pe regii aceştia la Iosua, Iosua a chemat pe toii Israeliţii şi a zis către căpeteniile oştenilor care fuseseră cu el: "Apropiaţi-vă şi puneţi-vă picioarele pe grumajii regilor acestora!" Şi ei s-au apropiat şi şi-au pus picioarele pe grumajii lor.</span>
<span class="v-num v-25">25&nbsp;</span><span class="v JS10_25" data-id="JS10_25">Atunci Iosua le-a zis: "Nu vă temeţi, nici nu vă spăimântaţi, ci îmbărbătaţi-vă şi vă întăriţi, că aşa va face Domnul cu toţi vrăjmaşii voştri cu care vă veţi lupta".</span>
<span class="v-num v-26">26&nbsp;</span><span class="v JS10_26" data-id="JS10_26">După aceea i-a lovit Iosua şi i-a ucis şi i-a spânzurat pe cinci spânzurători şi au stat spânzuraţi până seara.</span>
<span class="v-num v-27">27&nbsp;</span><span class="v JS10_27" data-id="JS10_27">Iar la asfinţitul soarelui a poruncit Iosua de i-au pogorât din spânzurători şi i-au aruncat în peştera în care fuseseră ascunşi şi au prăvălit pietre mari pe gura peşterii şi stau acolo până în ziua de azi.</span>
<span class="v-num v-28">28&nbsp;</span><span class="v JS10_28" data-id="JS10_28">Tot în ziua aceea a cuprins Iosua Macheda şi a lovit-o cu sabia, pe ea şi pe regele ei, şi a nimicit pe locuitorii ei şi toată suflarea care se afla în ea; pe nimeni n-a cruţat ca să nu moară sau să fugă şi a făcut cu regele din Macheda tot aşa cum făcuse cu regele Ierihonului.</span>
<span class="v-num v-29">29&nbsp;</span><span class="v JS10_29" data-id="JS10_29">Apoi s-a dus Iosua împreună cu toţi Israeliţii de la Macheda la Libna şi a împresurat-o.</span>
<span class="v-num v-30">30&nbsp;</span><span class="v JS10_30" data-id="JS10_30">Şi a dat-o Domnul şi pe aceasta în mâinile lui Israel de a luat-o pe ea şi pe regele ei şi Iosua a trecut-o prin ascuţişul sabiei pe ea şi toată suflarea din ea; pe nimeni n-a lăsat În ea, care să nu moară sau să fugă şi a făcut cu regele ei cum făcuse cu regele Ierihonului.</span>
<span class="v-num v-31">31&nbsp;</span><span class="v JS10_31" data-id="JS10_31">De la Libna s-a dus Iosua împreună cu toţi Israeliţii la Lachiş şi l-a împresurat, începând războiul cu ei.</span>
<span class="v-num v-32">32&nbsp;</span><span class="v JS10_32" data-id="JS10_32">Şi a dat Domnul Lachişul în mâinile lui Israel şi l-a luat a doua zi, l-a trecut prin sabie pe el şi toată suflarea din el şi l-a pierdut, cum făcuse şi cu Libna.</span>
<span class="v-num v-33">33&nbsp;</span><span class="v JS10_33" data-id="JS10_33">Atunci s-a ridicat în ajutorul Lachişului Horam, regele din Ghezer. Dar Iosua l-a lovit şi pe el şi pe poporul lui cu sabia, încât n-a lăsat pe nimeni dintre ai lui care să nu moară sau să fugă.</span>
<span class="v-num v-34">34&nbsp;</span><span class="v JS10_34" data-id="JS10_34">Din Lachiş s-a dus Iosua împreună cu toţi Israeliţii la Eglon şi l-a împresurat, începând războiul împotriva lui.</span>
<span class="v-num v-35">35&nbsp;</span><span class="v JS10_35" data-id="JS10_35">Şi Domnul l-a dat în mâinile lui Israel. Şi l-a luat în aceeaşi zi şi l-a lovit cu sabia pe el şi toată suflarea ce era în el şi l-a dat în ziua aceea blestemului, cum făcuse şi cu Lachişul.</span>
<span class="v-num v-36">36&nbsp;</span><span class="v JS10_36" data-id="JS10_36">De la Eglon, Iosua împreună cu toţi Israeliţii s-au dus la Hebron, l-au înconjurat</span>
<span class="v-num v-37">37&nbsp;</span><span class="v JS10_37" data-id="JS10_37">Şi l-au lovit cu ascuţişul sabiei pe el şi pe regele lui şi toate cetăţile lui şi toată suflarea câtă era în acesta, cum făcuse cu Eglonul; şi l-a dat blestemului pe el şi toată suflarea ce era în el.</span>
<span class="v-num v-38">38&nbsp;</span><span class="v JS10_38" data-id="JS10_38">După aceea s-a întors Iosua împreună cu toţi Israeliţii asupra Debirului şi l-a împresurat.</span>
<span class="v-num v-39">39&nbsp;</span><span class="v JS10_39" data-id="JS10_39">Şi l-a luat pe el, pe regele lui şi toate satele lui. Şi le-au lovit cu ascuţişul sabiei, le-au nimicit pe ele şi toată suflarea ce era în ele şi n-a lăsat pe nimeni să scape; cum făcuse cu Hebronul şi cu regele lui şi cum a făcut cu Libna şi regele ei, aşa a făcut şi cu Debirul şi cu regele lui.</span>
<span class="v-num v-40">40&nbsp;</span><span class="v JS10_40" data-id="JS10_40">Apoi a lovit Iosua tot ţinutul muntos, Neghebul, câmpia şi ţinutul mării şi pe regii lor şi n-a lăsat să scape nimeni, ci a omorât toată suflarea, cum poruncise Domnul Dumnezeul lui Israel.</span>
<span class="v-num v-41">41&nbsp;</span><span class="v JS10_41" data-id="JS10_41">Şi i-a bătut Iosua de la Cadeş-Barnea până la Gaza şi tot ţinutul Goşen până la Ghibeon.</span>
<span class="v-num v-42">42&nbsp;</span><span class="v JS10_42" data-id="JS10_42">Şi pe toţi regii acestora şi ţinuturile lor le-a luat Iosua deodată, căci Domnul Dumnezeul lui Israel lupta pentru Israel.</span>
<span class="v-num v-43">43&nbsp;</span><span class="v JS10_43" data-id="JS10_43">După aceea Iosua împreună cu toţi Israeliţii s-au întors în tabăra de la Ghilgal.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JS9.html">&lt;</a>
<a class="home" href="index.html">=</a>
<a class="next" href="JS11.html">&gt;</a>
</div></div>
</body>
</html>