<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>DEUTERONOMUL (A CINCEA CARTE A LUI MOISE) 22 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="DT.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="DT.html">DEUTERONOMUL (A CINCEA CARTE A LUI MOISE) 22</a><a class="prev" href="DT21.html">&lt;</a>
<a class="home" href="index.html">=</a>
<a class="next" href="DT23.html">&gt;</a>
</div></div>
<div class="section chapter DT DT22 ron_roa ron " dir="ltr" lang="ro" data-id="DT22" data-nextid="DT23" data-previd="DT21">
<div class="c">22</div>
<div class="p">
<span class="v-num v-1">1&nbsp;</span><span class="v DT22_1" data-id="DT22_1">Când vezi boul fratelui tău sau oaia lui rătăcind pe drum, să nu le treci cu vederea, ci întoarce-le din drum şi du-i-le fratelui tău.</span>
<span class="v-num v-2">2&nbsp;</span><span class="v DT22_2" data-id="DT22_2">Dar dacă fratele tău nu este aproape de tine, sau nu-l cunoşti, du-le la tine'n adăpost şi să stea la tine până ce fratele tău le va căuta; atunci i le vei da.</span>
<span class="v-num v-3">3&nbsp;</span><span class="v DT22_3" data-id="DT22_3">Aşa să faci şi cu asinul său, aşa să faci cu haina lui, aşa să faci cu tot ce a pierdut fratele tău; din toate câte a pierdut el şi vei găsi tu, nimic să nu treci cu vederea.</span>
<span class="v-num v-4">4&nbsp;</span><span class="v DT22_4" data-id="DT22_4">Când vei vedea asinul fratelui tău sau boul său căzuţi în drum, să nu-i treci cu vederea, ci să-i ridici împreună cu el.</span>
<span class="v-num v-5">5&nbsp;</span><span class="v DT22_5" data-id="DT22_5">Femeia să nu se îmbrace în haine bărbăteşti, nici bărbatul să nu se îmbrace cu haine femeieşti; că tot cel ce face aceasta e urâciune'n ochii Domnului, Dumnezeului tău.</span>
<span class="v-num v-6">6&nbsp;</span><span class="v DT22_6" data-id="DT22_6">Dacă'n faţa ta se va ivi un cuib de pasăre, fie'n potecă, fie într'un copac, fie pe pământ, cu pui sau cu ouă şi cu mama lor şezând pe pui sau pe ouă, să n'o prinzi pe mamă împreună cu puii;</span>
<span class="v-num v-7">7&nbsp;</span><span class="v DT22_7" data-id="DT22_7">mamei dă-i drumul; doar puii să-i iei pentru tine, ca să-ţi fie ţie bine şi să trăieşti zile multe.</span>
<span class="v-num v-8">8&nbsp;</span><span class="v DT22_8" data-id="DT22_8">De vei zidi casă nouă, fă-i la streaşină o apărătoare de jur-împrejur, ca să nu faci în casa ta omor dacă va cădea cineva de pe ea.</span>
<span class="v-num v-9">9&nbsp;</span><span class="v DT22_9" data-id="DT22_9">Via ta să nu ţi-o semeni cu [seminţe] de două feluri, ca nu cumva, la strânsură, sămânţa pe care ai semănat-o să se afierosească împreună cu roadele viei tale .</span>
<span class="v-num v-10">10&nbsp;</span><span class="v DT22_10" data-id="DT22_10">Să nu ari cu bou şi cu asin la un loc.</span>
<span class="v-num v-11">11&nbsp;</span><span class="v DT22_11" data-id="DT22_11">Să nu te îmbraci cu haină ţesută amestecat din lână şi din in.</span>
<span class="v-num v-12">12&nbsp;</span><span class="v DT22_12" data-id="DT22_12">Fă-ţi ciucuri la cele patru laturi ale hainelor tale cu care te îmbraci .</span>
<span class="v-num v-13">13&nbsp;</span><span class="v DT22_13" data-id="DT22_13">De-şi va lua cineva femeie şi va trăi cu ea, dar apoi o va urî</span>
<span class="v-num v-14">14&nbsp;</span><span class="v DT22_14" data-id="DT22_14">şi va aduce asupră-i vorbe de învinuire şi-i va scoate nume rău şi va zice: - Am luat-o pe femeia aceasta şi, intrând eu la ea, n'am găsit-o fecioară...,</span>
<span class="v-num v-15">15&nbsp;</span><span class="v DT22_15" data-id="DT22_15">atunci tatăl fetei şi mama ei o vor lua şi vor arăta semnele fecioriei fetei în faţa bătrânilor, în poartă.</span>
<span class="v-num v-16">16&nbsp;</span><span class="v DT22_16" data-id="DT22_16">Iar tatăl fetei le va zice bătrânilor: - Pe această fiică a mea am dat-o de femeie acestui om, iar el a urât-o;</span>
<span class="v-num v-17">17&nbsp;</span><span class="v DT22_17" data-id="DT22_17">acum el aruncă asupra ei vorbe de'nvinuire, zicând: Pe fata ta n'am găsit-o fecioară... ; dar iată, acestea sunt semnele fecioriei fiicei mele! Şi vor întinde veşmântul ei înaintea bătrânilor cetăţii.</span>
<span class="v-num v-18">18&nbsp;</span><span class="v DT22_18" data-id="DT22_18">Atunci bătrânii acelei cetăţi îl vor lua pe omul acela şi-l vor pedepsi;</span>
<span class="v-num v-19">19&nbsp;</span><span class="v DT22_19" data-id="DT22_19">îl vor îndatora să plătească o sută de sicli de argint pe care-i vor da tatălui fetei, pentru că a scos nume rău unei fecioare israelite; ea îi va deveni lui soţie, iar el nu va putea s'o izgonească toată viaţa.</span>
<span class="v-num v-20">20&nbsp;</span><span class="v DT22_20" data-id="DT22_20">Dar dacă cele spuse vor fi adevărate şi dacă asupra fetei nu s'au găsit semnele fecioriei,</span>
<span class="v-num v-21">21&nbsp;</span><span class="v DT22_21" data-id="DT22_21">atunci fata să fie scoasă la uşa casei tatălui ei; oamenii acelei cetăţi o vor ucide cu pietre, iar ea va muri, pentru că a făcut întinare întru fiii lui Israel, desfrânându-se în casa tatălui ei. Şi aşa vei stârpi răul din mijlocul tău.</span>
<span class="v-num v-22">22&nbsp;</span><span class="v DT22_22" data-id="DT22_22">De se va găsi cineva dormind cu femeie măritată, pe amândoi să-i ucideţi: şi pe bărbatul care a dormit cu femeia, şi pe femeie. Şi aşa vei stârpi răul din Israel.</span>
<span class="v-num v-23">23&nbsp;</span><span class="v DT22_23" data-id="DT22_23">De va fi vreo fată fecioară logodită cu bărbat, şi cineva o va întâlni în cetate şi se va culca cu ea,</span>
<span class="v-num v-24">24&nbsp;</span><span class="v DT22_24" data-id="DT22_24">pe amândoi îi veţi scoate la poarta cetăţii lor şi vor fi ucişi cu pietre: pe fată o vor ucide pentru că n'a strigat în cetate, iar pe bărbat pentru că a umilit-o pe femeia aproapelui său. Şi aşa vei stârpi răul din mijlocul tău.</span>
<span class="v-num v-25">25&nbsp;</span><span class="v DT22_25" data-id="DT22_25">Dacă pe fata cea logodită o va afla bărbatul acela în câmp şi, silind-o, se va culca cu ea, să-l ucideţi numai pe cel ce s'a culcat cu ea;</span>
<span class="v-num v-26">26&nbsp;</span><span class="v DT22_26" data-id="DT22_26">iar fetei să nu-i faci nimic; asupra ei nu este vină de moarte, căci aceasta este ca şi cum cineva s'ar ridica asupra aproapelui său şi l-ar omorî;</span>
<span class="v-num v-27">27&nbsp;</span><span class="v DT22_27" data-id="DT22_27">pentru că el a aflat-o în câmp: fata cea logodită va fi strigat, dar n'a fost cine s'o ajute.</span>
<span class="v-num v-28">28&nbsp;</span><span class="v DT22_28" data-id="DT22_28">De va întâlni cineva o fată fecioară, dar care nu-i logodită, şi, silind-o se va culca cu ea şi vor fi descoperiţi,</span>
<span class="v-num v-29">29&nbsp;</span><span class="v DT22_29" data-id="DT22_29">atunci cel ce s'a culcat cu ea îi va da tatălui fetei cincizeci de sicli de argint, iar ea îi va deveni lui soţie, pentru că el a umilit-o, şi nu va putea s'o izgonească toată viaţa.</span>
<span class="v-num v-30">30&nbsp;</span><span class="v DT22_30" data-id="DT22_30">Un bărbat să n'o ia pe femeia tatălui său , şi nici să ridice acoperământul tatălui său .</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="DT21.html">&lt;</a>
<a class="home" href="index.html">=</a>
<a class="next" href="DT23.html">&gt;</a>
</div></div>
</body>
</html>