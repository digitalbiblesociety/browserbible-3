<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>MARCU 12 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="MK.html">Biblia Ortodoxă Română Sinodală (2006)</a><a class="location" href="MK.html">MARCU 12</a><a class="prev" href="MK11.html">&lt;</a>
<a class="home" href="index.html">=</a>
<a class="next" href="MK13.html">&gt;</a>
</div></div>
<div class="section chapter MK MK12 ron_bor ron " dir="ltr" lang="ron" data-id="MK12" data-nextid="MK13" data-previd="MK11">
<div class="c">12</div>
<div class="p">
<span class="v-num v-1">1&nbsp;</span><span class="v MK12_1" data-id="MK12_1">Şi a început să le vorbească în pilde: Un om a sădit o vie, a împrejmuit-o cu gard, a săpat în ea teasc, a clădit turn şi a dat-o lucrătorilor, iar el s-a dus departe.</span>
<span class="v-num v-2">2&nbsp;</span><span class="v MK12_2" data-id="MK12_2">Şi la vreme, a trimis la lucrători o slugă, ca să ia de la ei din roadele viei.</span>
<span class="v-num v-3">3&nbsp;</span><span class="v MK12_3" data-id="MK12_3">Dar ei, punând mâna pe ea, au bătut-o şi i-au dat drumul fără nimic.</span>
<span class="v-num v-4">4&nbsp;</span><span class="v MK12_4" data-id="MK12_4">Şi a trimis la ei, iarăşi, altă slugă, dar şi pe aceea, lovind-o cu pietre, i-au spart capul şi au ocărât-o.</span>
<span class="v-num v-5">5&nbsp;</span><span class="v MK12_5" data-id="MK12_5">Şi a trimis alta. Dar şi pe aceea au ucis-o; şi pe multe altele: pe unele bătându-le, iar pe altele ucigându-le.</span>
<span class="v-num v-6">6&nbsp;</span><span class="v MK12_6" data-id="MK12_6">Mai avea şi un fiu iubit al său şi în cele din urmă l-a trimis la lucrători, zicând: Se vor ruşina de fiul meu.</span>
<span class="v-num v-7">7&nbsp;</span><span class="v MK12_7" data-id="MK12_7">Dar acei lucrători au zis între ei: Acesta este moştenitorul; veniţi să-l omorâm şi moştenirea va fi a noastră.</span>
<span class="v-num v-8">8&nbsp;</span><span class="v MK12_8" data-id="MK12_8">Şi prinzându-l l-au omorât şi l-au aruncat afară din vie.</span>
<span class="v-num v-9">9&nbsp;</span><span class="v MK12_9" data-id="MK12_9">Ce va face acum stăpânul viei? Va veni şi va pierde pe lucrători, iar via o va da altora.</span>
<span class="v-num v-10">10&nbsp;</span><span class="v MK12_10" data-id="MK12_10">Oare nici Scriptura aceasta n-aţi citit-o: "Piatra pe care au nesocotit-o ziditorii, aceasta a ajuns să fie în capul unghiului?</span>
<span class="v-num v-11">11&nbsp;</span><span class="v MK12_11" data-id="MK12_11">De la Domnul s-a făcut aceasta şi este lucru minunat în ochii noştri".</span>
<span class="v-num v-12">12&nbsp;</span><span class="v MK12_12" data-id="MK12_12">Şi căutau să-L prindă, dar se temeau de popor. Căci înţeleseseră că împotriva lor zisese pilda aceasta. Şi lăsându-L, s-au dus.</span>
<span class="v-num v-13">13&nbsp;</span><span class="v MK12_13" data-id="MK12_13">Şi au trimis la El pe unii din farisei şi din irodiani, ca să-L prindă în cuvânt.</span>
<span class="v-num v-14">14&nbsp;</span><span class="v MK12_14" data-id="MK12_14">Iar ei, venind, I-au zis: Învăţătorule, ştim că spui adevărul şi nu-Ţi pasă de nimeni, fiindcă nu cauţi la faţa oamenilor, ci cu adevărat înveţi calea lui Dumnezeu. Se cuvine a da dajdie Cezarului sau nu? Să dăm sau să nu dăm?</span>
<span class="v-num v-15">15&nbsp;</span><span class="v MK12_15" data-id="MK12_15">El însă, cunoscând făţărnicia lor, le-a zis: Pentru ce Mă ispitiţi? Aduceţi-Mi un dinar ca să-l văd.</span>
<span class="v-num v-16">16&nbsp;</span><span class="v MK12_16" data-id="MK12_16">Şi I-au adus. Şi i-a întrebat Iisus: Al cui e chipul acesta în inscripţia de pe el? Iar ei I-au zis: Ale Cezarului.</span>
<span class="v-num v-17">17&nbsp;</span><span class="v MK12_17" data-id="MK12_17">Iar Iisus a zis: Daţi Cezarului cele ale Cezarului, iar lui Dumnezeu cele ale lui Dumnezeu. Şi se mirau de El.</span>
<span class="v-num v-18">18&nbsp;</span><span class="v MK12_18" data-id="MK12_18">Şi au venit la El saducheii care zic că nu este înviere şi-L întrebau zicând:</span>
<span class="v-num v-19">19&nbsp;</span><span class="v MK12_19" data-id="MK12_19">Învăţătorule, Moise ne-a lăsat scris, că de va muri fratele cuiva şi va lăsa femeia fără copil, să ia fratele său pe femeia lui şi să ridice urmaş fratelui.</span>
<span class="v-num v-20">20&nbsp;</span><span class="v MK12_20" data-id="MK12_20">Şi erau şapte fraţi. Şi cel dintâi şi-a luat femeie, dar, murind, n-a lăsat urmaş.</span>
<span class="v-num v-21">21&nbsp;</span><span class="v MK12_21" data-id="MK12_21">Şi a luat-o pe ea al doilea, şi a murit, nelăsând urmaş. Tot aşa şi al treilea.</span>
<span class="v-num v-22">22&nbsp;</span><span class="v MK12_22" data-id="MK12_22">Şi au luat-o toţi şapte şi n-au lăsat urmaş. În urma tuturor a murit şi femeia.</span>
<span class="v-num v-23">23&nbsp;</span><span class="v MK12_23" data-id="MK12_23">La înviere, când vor învia, a căruia dintre ei va fi femeia? Căci toţi şapte au avut-o de soţie.</span>
<span class="v-num v-24">24&nbsp;</span><span class="v MK12_24" data-id="MK12_24">Şi le-a zis Iisus: Oare nu pentru aceasta rătăciţi, neştiind Scripturile, nici puterea lui Dumnezeu?</span>
<span class="v-num v-25">25&nbsp;</span><span class="v MK12_25" data-id="MK12_25">Căci, când vor învia din morţi, nici nu se mai însoară, nici nu se mai mărită, ci sunt ca îngerii din ceruri.</span>
<span class="v-num v-26">26&nbsp;</span><span class="v MK12_26" data-id="MK12_26">Iar despre morţi că vor învia, n-aţi citit, oare, în cartea lui Moise, când i-a vorbit Dumnezeu din rug, zicând: "Eu sunt Dumnezeul lui Avraam şi Dumnezeul lui Isaac şi Dumnezeul lui Iacov"?</span>
<span class="v-num v-27">27&nbsp;</span><span class="v MK12_27" data-id="MK12_27">Dumnezeu nu este Dumnezeul celor morţi, ci a celor vii. Mult rătăciţi.</span>
<span class="v-num v-28">28&nbsp;</span><span class="v MK12_28" data-id="MK12_28">Şi apropiindu-se unul din cărturari, care îi auzise vorbind între ei şi, văzând că bine le-a răspuns, L-a întrebat: Care poruncă este întâia dintre toate?</span>
<span class="v-num v-29">29&nbsp;</span><span class="v MK12_29" data-id="MK12_29">Iisus i-a răspuns că întâia este: "Ascultă Israele, Domnul Dumnezeul nostru este singurul Domn".</span>
<span class="v-num v-30">30&nbsp;</span><span class="v MK12_30" data-id="MK12_30">Şi: "Să iubeşti pe Domnul Dumnezeul tău din toată inima ta, din tot sufletul tău, din tot cugetul tău şi din toată puterea ta". Aceasta este cea dintâi poruncă.</span>
<span class="v-num v-31">31&nbsp;</span><span class="v MK12_31" data-id="MK12_31">Iar a doua e aceasta: "Să iubeşti pe aproapele tău ca pe tine însuţi". Mai mare decât acestea nu este altă poruncă.</span>
<span class="v-num v-32">32&nbsp;</span><span class="v MK12_32" data-id="MK12_32">Şi I-a zis cărturarul: Bine, Învăţătorule. Adevărat ai zis că unul este Dumnezeu şi nu este altul afară de El.</span>
<span class="v-num v-33">33&nbsp;</span><span class="v MK12_33" data-id="MK12_33">Şi a-L iubi pe El din toată inima, din tot sufletul, din tot cugetul şi din toată puterea şi a iubi pe aproapele tău ca pe tine însuţi este mai mult decât toate arderile de tot şi decât toate jertfele.</span>
<span class="v-num v-34">34&nbsp;</span><span class="v MK12_34" data-id="MK12_34">Iar Iisus, văzându-l că a răspuns cu înţelepciune, i-a zis: Nu eşti departe de împărăţia lui Dumnezeu. Şi nimeni nu mai îndrăznea să-L mai întrebe.</span>
<span class="v-num v-35">35&nbsp;</span><span class="v MK12_35" data-id="MK12_35">Şi învăţând Iisus în templu, grăia zicând: Cum zic cărturarii că Hristos este Fiul lui David?</span>
<span class="v-num v-36">36&nbsp;</span><span class="v MK12_36" data-id="MK12_36">Însuşi David a zis întru Duhul Sfânt: "Zis-a Domnul Domnului meu: Şezi de-a dreapta Mea până ce voi pune pe vrăjmaşii tăi aşternut picioarelor Tale".</span>
<span class="v-num v-37">37&nbsp;</span><span class="v MK12_37" data-id="MK12_37">Deci însuşi David Îl numeşte pe El Domn; de unde dar este fiul lui? Şi mulţimea cea multă Îl asculta cu bucurie.</span>
<span class="v-num v-38">38&nbsp;</span><span class="v MK12_38" data-id="MK12_38">Şi le zicea în învăţătura Sa: Luaţi seama la cărturari cărora le place să se plimbe în haine lungi şi să li se plece lumea în pieţe,</span>
<span class="v-num v-39">39&nbsp;</span><span class="v MK12_39" data-id="MK12_39">Şi să stea în băncile dintâi în sinagogi şi să stea în capul mesei la ospeţe,</span>
<span class="v-num v-40">40&nbsp;</span><span class="v MK12_40" data-id="MK12_40">Ei, care secătuiesc casele văduvelor şi de ochii lumii se roagă îndelung, îşi vor lua mai multă osândă.</span>
<span class="v-num v-41">41&nbsp;</span><span class="v MK12_41" data-id="MK12_41">Şi şezând în preajma cutiei darurilor, Iisus privea cum mulţimea aruncă bani în cutie. Şi mulţi bogaţi aruncau mult.</span>
<span class="v-num v-42">42&nbsp;</span><span class="v MK12_42" data-id="MK12_42">Şi venind o văduvă săracă, a aruncat doi bani, adică un codrant.</span>
<span class="v-num v-43">43&nbsp;</span><span class="v MK12_43" data-id="MK12_43">Şi chemând la Sine pe ucenicii Săi le-a zis: Adevărat grăiesc vouă că această văduvă săracă a aruncat în cutia darurilor mai mult decât toţi ceilalţi.</span>
<span class="v-num v-44">44&nbsp;</span><span class="v MK12_44" data-id="MK12_44">Pentru că toţi au aruncat din prisosul lor, pe când ea, din sărăcia ei, a aruncat tot ce avea, toată avuţia sa.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="MK11.html">&lt;</a>
<a class="home" href="index.html">=</a>
<a class="next" href="MK13.html">&gt;</a>
</div></div>
</body>
</html>