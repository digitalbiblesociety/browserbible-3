<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA RUT 1 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="RT.html">Biblia Ortodoxă Română Sinodală (2006)</a><a class="location" href="RT.html">CARTEA RUT 1</a><a class="prev" href="JG21.html">&lt;</a>
<a class="home" href="index.html">=</a>
<a class="next" href="RT2.html">&gt;</a>
</div></div>
<div class="section chapter RT RT1 ron_bor ron " dir="ltr" lang="ron" data-id="RT1" data-nextid="RT2" data-previd="JG21">
<div class="mt">CARTEA RUT</div>
<div class="c">1</div>
<div class="p">
<span class="v-num v-1">1&nbsp;</span><span class="v RT1_1" data-id="RT1_1">În zilele acelea, când cârmuiau în Israel judecătorii, s-a întâmplat foamete pe pământ. Atunci un om din Betleemul lui Iuda s-a dus cu femeia sa şi cu cei doi feciori ai săi să locuiască în şesul Moabiţilor.</span>
<span class="v-num v-2">2&nbsp;</span><span class="v RT1_2" data-id="RT1_2">Numele omului aceluia era Elimelec; pe femeia sa o chema Noemina, iar numele celor doi feciori ai lor erau Mahlon şi Chilion. Aceştia erau Efrateni din Betleemul lui Iuda şi, venind în şesul Moabiţilor, au rămas acolo.</span>
<span class="v-num v-3">3&nbsp;</span><span class="v RT1_3" data-id="RT1_3">După un timp Elimelec, bărbatul Noeminei, a murit ea a rămas cu cei doi feciori ai săi.</span>
<span class="v-num v-4">4&nbsp;</span><span class="v RT1_4" data-id="RT1_4">Aceştia şi-au luat soţii dintre moabitence: numele uneia era Orfa, iar numele celeilalte era Rut. Aceştia au trăit acolo ca la zece ani.</span>
<span class="v-num v-5">5&nbsp;</span><span class="v RT1_5" data-id="RT1_5">După aceea au murit amândoi feciorii ei, Mahlon şi Chilion şi a rămas femeia aceea şi fără bărbatul său şi fără cei doi feciori ai săi.</span>
<span class="v-num v-6">6&nbsp;</span><span class="v RT1_6" data-id="RT1_6">Atunci s-a hotărât ea cu nurorile sale să se întoarcă din şesul Moabiţilor, căci auzise ea în şesul Moabiţilor că Dumnezeu a cercetat pe poporul Său şi i-a dat pâine.</span>
<span class="v-num v-7">7&nbsp;</span><span class="v RT1_7" data-id="RT1_7">Deci a plecat ea din locul acela în care trăia, împreună cu cele două nurori ale sale. Dar mergând ele pe cale, pentru a se întoarce în pământul lui Iuda,</span>
<span class="v-num v-8">8&nbsp;</span><span class="v RT1_8" data-id="RT1_8">Noemina a zis către cele două nurori ale sale: "Întoarceţi-vă şi vă duceţi fiecare la casa mamei voastre; şi să facă Domnul milă cu voi, cum aţi făcut şi voi cu cei morţi şi cu mine!</span>
<span class="v-num v-9">9&nbsp;</span><span class="v RT1_9" data-id="RT1_9">Domnul să vă ajute, ca să vă găsiţi adăpost fiecare în casa bărbatului său!" Apoi le-a sărutat; iar ele, începând a se tângui şi a plânge,</span>
<span class="v-num v-10">10&nbsp;</span><span class="v RT1_10" data-id="RT1_10">Au zis: "Nu, ci ne vom întoarce împreună la poporul tău!"</span>
<span class="v-num v-11">11&nbsp;</span><span class="v RT1_11" data-id="RT1_11">Noemina însă a zis: "Întoarceţi-vă, fiicele mele, de ce să mergeţi voi cu mine? Au doară mai am eu feciori în pântecele meu care să vă poată fi bărbaţi?</span>
<span class="v-num v-12">12&nbsp;</span><span class="v RT1_12" data-id="RT1_12">Întoarceţi-vă, fiicele mele, întoarceri-vă, căci eu sunt prea bătrână ca să mă mai mărit. Şi chiar de v-aş spune că tot mai am nădejde şi chiar dacă la noapte aş avea bărbat şi apoi aş naşte fii,</span>
<span class="v-num v-13">13&nbsp;</span><span class="v RT1_13" data-id="RT1_13">Aţi putea voi oare aştepta până vor creşte? Puteţi voi oare să întârziaţi să nu vă măritaţi? Nu, fiicele mele; mie îmi pare foarte rău de voi, căci mâna Domnului m-a apăsat".</span>
<span class="v-num v-14">14&nbsp;</span><span class="v RT1_14" data-id="RT1_14">Atunci ele din nou şi-au ridicat glasul şi au început a plânge. Apoi Orfa şi-a luat rămas bun de la soacra sa şi s-a întors la poporul său, iar Rut a rămas cu ea.</span>
<span class="v-num v-15">15&nbsp;</span><span class="v RT1_15" data-id="RT1_15">Şi a zis Noemina către Rut: "Iată cumnata ta s-a întors la poporul său şi la dumnezeii săi. Întoarce-te şi tu după cumnata ta!"</span>
<span class="v-num v-16">16&nbsp;</span><span class="v RT1_16" data-id="RT1_16">Iar Rut a zis: "Nu mă sili să te părăsesc şi să mă duc de la tine; căci unde te vei duce tu, acolo voi merge şi eu şi unde vei trăi tu, voi trăi şi eu; poporul tău va fi poporul meu şi Dumnezeul tău va fi Dumnezeul meu;</span>
<span class="v-num v-17">17&nbsp;</span><span class="v RT1_17" data-id="RT1_17">Unde vei muri tu, voi muri şi eu şi voi fi îngropată acolo. Orice-mi va face Domnul, numai moartea mă va despărţi de tine!"</span>
<span class="v-num v-18">18&nbsp;</span><span class="v RT1_18" data-id="RT1_18">Văzând Noemina că este aşa de hotărâtă să meargă cu ea, a încetat de a o mai îndemna să se întoarcă.</span>
<span class="v-num v-19">19&nbsp;</span><span class="v RT1_19" data-id="RT1_19">Şi au plecat amândouă şi au venit la Betleem. Iar dacă au sosit aici, s-a zvonit de ele în toată cetatea şi se zicea: "Oare aceasta este Noemina?"</span>
<span class="v-num v-20">20&nbsp;</span><span class="v RT1_20" data-id="RT1_20">Iar ea zicea: "Nu mă mai numiţi Noemina, ci numiţi-mă Mara, pentru că amărăciune mare mi-a trimis Atotţiitorul.</span>
<span class="v-num v-21">21&nbsp;</span><span class="v RT1_21" data-id="RT1_21">Îndestulată am ieşit eu de aici, iar Domnul m-a întors cu mâinile goale. La ce să mă mai numiţi Noemina, când Domnul m-a făcut să sufăr şi Atotţiitorul mi-a trimis necaz?"</span>
<span class="v-num v-22">22&nbsp;</span><span class="v RT1_22" data-id="RT1_22">Aşa s-a întors Noemina cu nora sa Rut moabiteanca, venind din şesul Moabiţilor şi au intrat în Betleem pe la începutul secerişului orzului.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JG21.html">&lt;</a>
<a class="home" href="index.html">=</a>
<a class="next" href="RT2.html">&gt;</a>
</div></div>
</body>
</html>