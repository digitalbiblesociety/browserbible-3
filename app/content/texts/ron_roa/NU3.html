<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>NUMERELE (A PATRA CARTE A LUI MOISE) 3 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="NU.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="NU.html">NUMERELE (A PATRA CARTE A LUI MOISE) 3</a><a class="prev" href="NU2.html">&lt;</a>
<a class="home" href="index.html">=</a>
<a class="next" href="NU4.html">&gt;</a>
</div></div>
<div class="section chapter NU NU3 ron_roa ron " dir="ltr" lang="ro" data-id="NU3" data-nextid="NU4" data-previd="NU2">
<div class="c">3</div>
<div class="p">
<span class="v-num v-1">1&nbsp;</span><span class="v NU3_1" data-id="NU3_1">Iată-i pe urmaşii lui Aaron şi pe ai lui Moise, la vremea când a grăit Domnul cu Moise pe muntele Sinai.</span>
<span class="v-num v-2">2&nbsp;</span><span class="v NU3_2" data-id="NU3_2">Iată numele fiilor lui Aaron: Nadab, întâiul-născut, Abiud, Eleazar şi Itamar.</span>
<span class="v-num v-3">3&nbsp;</span><span class="v NU3_3" data-id="NU3_3">Acestea sunt numele fiilor lui Aaron, preoţii cei cu capetele unse şi cu mâinile sfinţite spre slujirea preoţească.</span>
<span class="v-num v-4">4&nbsp;</span><span class="v NU3_4" data-id="NU3_4">Nadab şi Abiud au murit în faţa Domnului, atunci când au adus ei foc străin înaintea Domnului, în pustia Sinai . Ei n'au avut copii, aşa că Eleazar şi Itamar au fost cei ce s'au rânduit împreună cu Aaron, tatăl lor.</span>
<span class="v-num v-5">5&nbsp;</span><span class="v NU3_5" data-id="NU3_5">Atunci a grăit Domnul către Moise, zicând:</span>
<span class="v-num v-6">6&nbsp;</span><span class="v NU3_6" data-id="NU3_6">"Ia seminţia lui Levi şi pune-o la'ndemâna lui Aaron preotul, ca să-l ajute'n slujbă.</span>
<span class="v-num v-7">7&nbsp;</span><span class="v NU3_7" data-id="NU3_7">Ei vor păzi ce are el de păzit şi ceea ce au de păzit fiii lui Israel înaintea cortului mărturiei, făcând slujbele cortului.</span>
<span class="v-num v-8">8&nbsp;</span><span class="v NU3_8" data-id="NU3_8">Ei vor păzi toate lucrurile cortului mărturiei şi vor lua asupră-le sarcinile fiilor lui Israel, făcând slujbele cortului.</span>
<span class="v-num v-9">9&nbsp;</span><span class="v NU3_9" data-id="NU3_9">Pune-i pe leviţi la'ndemâna lui Aaron şi a fiilor săi, preoţii; ei Îmi vor fi dăruiţi Mie, ei dintre fiii lui Israel.</span>
<span class="v-num v-10">10&nbsp;</span><span class="v NU3_10" data-id="NU3_10">Iar pe Aaron şi pe fiii săi îi vei pune mai-mari peste cortul mărturiei; în grija lor va fi slujba preoţească şi toate cele ce sunt pe jertfelnic şi înlăuntrul perdelei ; străinul care se va apropia va fi omorât".</span>
<span class="v-num v-11">11&nbsp;</span><span class="v NU3_11" data-id="NU3_11">Şi a grăit Domnul către Moise, zicând:</span>
<span class="v-num v-12">12&nbsp;</span><span class="v NU3_12" data-id="NU3_12">"Iată, din mijlocul fiilor lui Israel Eu i-am luat pe leviţi în locul a tot întâi-născutul, cel ce se naşte'ntâi între fiii lui Israel; în schimbul lor vor fi, şi ai Mei vor fi leviţii;</span>
<span class="v-num v-13">13&nbsp;</span><span class="v NU3_13" data-id="NU3_13">fiindcă toţi întâi-născuţii sunt ai Mei; în ziua'n care i-am lovit pe toţi întâi-născuţii din ţara Egiptului Mi i-am sfinţit Mie pe toţi întâi-născuţii din Israel, de la om până la dobitoc; ai Mei vor fi! Eu sunt Domnul!"</span>
<span class="v-num v-14">14&nbsp;</span><span class="v NU3_14" data-id="NU3_14">Şi a grăit Domnul către Moise în pustia Sinai, zicând:</span>
<span class="v-num v-15">15&nbsp;</span><span class="v NU3_15" data-id="NU3_15">"Numără-i pe fiii lui Levi, după familiile lor părinteşti, după rudenia lor; îi vei număra pe toţi cei de parte bărbătească, de la o lună'n sus".</span>
<span class="v-num v-16">16&nbsp;</span><span class="v NU3_16" data-id="NU3_16">Moise şi Aaron i-au numărat după cuvântul Domnului, aşa cum le poruncise Domnul.</span>
<span class="v-num v-17">17&nbsp;</span><span class="v NU3_17" data-id="NU3_17">Iată acum numele fiilor lui Levi: Gherşon, Cahat şi Merari.</span>
<span class="v-num v-18">18&nbsp;</span><span class="v NU3_18" data-id="NU3_18">Şi iată numele fiilor lui Gherşon, după rudeniile lor: Libni şi Şimei.</span>
<span class="v-num v-19">19&nbsp;</span><span class="v NU3_19" data-id="NU3_19">Fiii lui Cahat, după rudeniile lor: Amram, Iţhar, Hebron şi Uziel.</span>
<span class="v-num v-20">20&nbsp;</span><span class="v NU3_20" data-id="NU3_20">Fiii lui Merari, după rudeniile lor: Mahli şi Muşi. Acestea sunt neamurile lui Levi, după familiile lor părinteşti.</span>
<span class="v-num v-21">21&nbsp;</span><span class="v NU3_21" data-id="NU3_21">De Gherşon se ţin neamul lui Libni şi neamul lui Şimei; aceste neamuri sunt ale lui Gherşon.</span>
<span class="v-num v-22">22&nbsp;</span><span class="v NU3_22" data-id="NU3_22">Cei număraţi ai lor, socotindu-se toţi cei de parte bărbătească de la o lună'n sus, cei număraţi ai lor au fost şapte mii cinci sute.</span>
<span class="v-num v-23">23&nbsp;</span><span class="v NU3_23" data-id="NU3_23">Fiii lui Gherşon îşi aşezau tabăra în spatele cortului, spre asfinţit.</span>
<span class="v-num v-24">24&nbsp;</span><span class="v NU3_24" data-id="NU3_24">Căpetenia casei părinteşti a neamului lui Gherşon era Eliasaf, fiul lui Lael.</span>
<span class="v-num v-25">25&nbsp;</span><span class="v NU3_25" data-id="NU3_25">La cortul mărturiei, fiii lui Gherşon aveau în seamă cortul şi acoperământul lui, vălul de la uşa cortului adunării,</span>
<span class="v-num v-26">26&nbsp;</span><span class="v NU3_26" data-id="NU3_26">pânzele curţii, perdeaua de la intrarea'n curtea cortului, precum şi toate obiectele lui.</span>
<span class="v-num v-27">27&nbsp;</span><span class="v NU3_27" data-id="NU3_27">De Cahat se ţin neamul lui Amram, neamul lui Iţhar, neamul lui Hebron şi neamul lui Uziel; aceste neamuri sunt ale lui Cahat.</span>
<span class="v-num v-28">28&nbsp;</span><span class="v NU3_28" data-id="NU3_28">Socotindu-i pe toţi cei de parte bărbătească de la o lună'n sus, numărul celor ce aveau în seamă sfântul locaş era de opt mii trei sute.</span>
<span class="v-num v-29">29&nbsp;</span><span class="v NU3_29" data-id="NU3_29">Neamurile fiilor lui Cahat îşi aşezau tabăra într'o latură a cortului, spre miazăzi.</span>
<span class="v-num v-30">30&nbsp;</span><span class="v NU3_30" data-id="NU3_30">Căpetenia casei părinteşti a neamului lui Cahat era Elţafan, fiul lui Uziel.</span>
<span class="v-num v-31">31&nbsp;</span><span class="v NU3_31" data-id="NU3_31">În paza lor se aflau chivotul, masa, sfeşnicul, jertfelnicul, obiectele pentru sfintele slujbe, perdeaua cu toate ale ei.</span>
<span class="v-num v-32">32&nbsp;</span><span class="v NU3_32" data-id="NU3_32">Căpetenie peste căpeteniile leviţilor era Eleazar, fiul preotului Aaron, rânduit să privegheze pe cei ce aveau în seamă sfântul locaş.</span>
<span class="v-num v-33">33&nbsp;</span><span class="v NU3_33" data-id="NU3_33">De Merari se ţin neamul lui Mahli şi neamul lui Muşi; aceste neamuri sunt ale lui Merari;</span>
<span class="v-num v-34">34&nbsp;</span><span class="v NU3_34" data-id="NU3_34">socotindu-i pe toţi cei de parte bărbătească de la o lună'n sus, numărul lor era de şase mii două sute.</span>
<span class="v-num v-35">35&nbsp;</span><span class="v NU3_35" data-id="NU3_35">Căpetenie peste casa părintească a neamului lui Merari era Ţuriel, fiul lui Abihael. Ei îşi aşezau tabăra într'o latură a cortului, spre miazănoapte.</span>
<span class="v-num v-36">36&nbsp;</span><span class="v NU3_36" data-id="NU3_36">Fiii lui Merari aveau în seamă pilaştrii cortului, zăvoarele, stâlpii şi tălpicele lui, şi toate lucrurile şi uneltele lor,</span>
<span class="v-num v-37">37&nbsp;</span><span class="v NU3_37" data-id="NU3_37">stâlpii curţii de jur-împrejur, cu tălpicele, ţăruşii şi frânghiile lor.</span>
<span class="v-num v-38">38&nbsp;</span><span class="v NU3_38" data-id="NU3_38">Iar în partea din faţă a cortului mărturiei, spre răsărit, îşi aşezau tabăra Moise, Aaron şi fiii acestuia, în seama cărora se afla sfântul locaş pe care-ar fi trebuit să-l aibă'n seamă fiii lui Israel. Străinul ce se va apropia va fi omorât.</span>
<span class="v-num v-39">39&nbsp;</span><span class="v NU3_39" data-id="NU3_39">Întru totul, numărul leviţilor număraţi de Moise şi Aaron din porunca Domnului, după neamurile lor, parte bărbătească de la o lună'n sus, au fost douăzeci şi două de mii.</span>
<span class="v-num v-40">40&nbsp;</span><span class="v NU3_40" data-id="NU3_40">Şi a grăit Domnul către Moise: "Numără-i pe toţi întâi-născuţii de parte bărbătească dintre fiii lui Israel, de la o lună'n sus, şi fă-le numărul după nume.</span>
<span class="v-num v-41">41&nbsp;</span><span class="v NU3_41" data-id="NU3_41">Şi pe leviţi îi vei lua pentru Mine - Eu sunt Domnul - în locul tuturor întâi-născuţilor din fiii lui Israel, iar vitele leviţilor în locul tuturor întâi-născuţilor din vitele fiilor lui Israel".</span>
<span class="v-num v-42">42&nbsp;</span><span class="v NU3_42" data-id="NU3_42">Atunci Moise i-a numărat, după cum îi poruncise Domnul, pe toţi întâi-născuţii dintre fiii lui Israel.</span>
<span class="v-num v-43">43&nbsp;</span><span class="v NU3_43" data-id="NU3_43">De toţi, întâi-născuţii de parte bărbătească de la o lună'n sus, după numărul numelor, au fost douăzeci şi două de mii două sute şaptezeci şi trei.</span>
<span class="v-num v-44">44&nbsp;</span><span class="v NU3_44" data-id="NU3_44">Şi a grăit Domnul către Moise, zicând:</span>
<span class="v-num v-45">45&nbsp;</span><span class="v NU3_45" data-id="NU3_45">"Ia-i pe leviţi în locul tuturor întâi-născuţilor din fiii lui Israel, şi vitele leviţilor în locul vitelor lor. Leviţii vor fi ai Mei. Eu sunt Domnul!</span>
<span class="v-num v-46">46&nbsp;</span><span class="v NU3_46" data-id="NU3_46">Pentru răscumpărarea celor două sute şaptezeci şi trei de întâi-născuţi ai fiilor lui Israel care trec peste numărul leviţilor</span>
<span class="v-num v-47">47&nbsp;</span><span class="v NU3_47" data-id="NU3_47">vei lua câte cinci sicli de cap; îi vei lua socotiţi după siclul sfânt, adică douăzeci de ghere într'un siclu,</span>
<span class="v-num v-48">48&nbsp;</span><span class="v NU3_48" data-id="NU3_48">şi argintul acesta îl vei da lui Aaron şi fiilor săi ca răscumpărare pentru cei ce sunt peste număr".</span>
<span class="v-num v-49">49&nbsp;</span><span class="v NU3_49" data-id="NU3_49">Iar Moise a luat argintul de răscumpărare a celor ce treceau de numărul leviţilor,</span>
<span class="v-num v-50">50&nbsp;</span><span class="v NU3_50" data-id="NU3_50">de la întâii-născuţi ai fiilor lui Israel a luat el argintul: o mie trei sute şaizeci şi cinci de sicli, după siclul sfânt.</span>
<span class="v-num v-51">51&nbsp;</span><span class="v NU3_51" data-id="NU3_51">Şi, după cuvântul Domnului, argintul pentru răscumpărarea celor ce prisoseau a fost dat de Moise lui Aaron şi fiilor acestuia, aşa cum Domnul îi poruncise lui Moise.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="NU2.html">&lt;</a>
<a class="home" href="index.html">=</a>
<a class="next" href="NU4.html">&gt;</a>
</div></div>
</body>
</html>