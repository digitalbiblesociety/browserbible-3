<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEȘIREA 20 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EX.html">Biblia Ortodoxă Română Sinodală (2006)</a><a class="location" href="EX.html">IEȘIREA 20</a><a class="prev" href="EX19.html">&lt;</a>
<a class="home" href="index.html">=</a>
<a class="next" href="EX21.html">&gt;</a>
</div></div>
<div class="section chapter EX EX20 ron_bor ron " dir="ltr" lang="ro" data-id="EX20" data-nextid="EX21" data-previd="EX19">
<div class="c">20</div>
<div class="p">
<span class="v-num v-1">1&nbsp;</span><span class="v EX20_1" data-id="EX20_1">Atunci a rostit Domnul înaintea lui Moise toate cuvintele acestea şi a zis:</span>
<span class="v-num v-2">2&nbsp;</span><span class="v EX20_2" data-id="EX20_2">"Eu sunt Domnul Dumnezeul tău, Care te-a scos din pământul Egiptului şi din casa robiei.</span>
<span class="v-num v-3">3&nbsp;</span><span class="v EX20_3" data-id="EX20_3">Să nu ai alţi dumnezei afară de Mine!</span>
<span class="v-num v-4">4&nbsp;</span><span class="v EX20_4" data-id="EX20_4">Să nu-ţi faci chip cioplit şi nici un fel de asemănare a nici unui lucru din câte sunt în cer, sus, şi din câte sunt pe pământ, jos, şi din câte sunt în apele de sub pământ!</span>
<span class="v-num v-5">5&nbsp;</span><span class="v EX20_5" data-id="EX20_5">Să nu te închini lor, nici să le slujeşti, că Eu, Domnul Dumnezeul tău, sunt un Dumnezeu zelos, care pedepsesc pe copii pentru vina părinţilor ce Mă urăsc pe Mine, până la al treilea şi al patrulea neam,</span>
<span class="v-num v-6">6&nbsp;</span><span class="v EX20_6" data-id="EX20_6">Şi Mă milostivesc până la al miilea neam către cei ce Mă iubesc şi păzesc poruncile Mele.</span>
<span class="v-num v-7">7&nbsp;</span><span class="v EX20_7" data-id="EX20_7">Să nu iei numele Domnului Dumnezeului tău în deşert, că nu va lăsa Domnul nepedepsit pe cel ce ia în deşert numele Lui.</span>
<span class="v-num v-8">8&nbsp;</span><span class="v EX20_8" data-id="EX20_8">Adu-ţi aminte de ziua odihnei, ca să o sfinţeşti.</span>
<span class="v-num v-9">9&nbsp;</span><span class="v EX20_9" data-id="EX20_9">Lucrează şase zile şi-ţi fă în acelea toate treburile tale,</span>
<span class="v-num v-10">10&nbsp;</span><span class="v EX20_10" data-id="EX20_10">Iar ziua a şaptea este odihna Domnului Dumnezeului tău: să nu faci în acea zi nici un lucru: nici tu, nici fiul tău, nici fiica ta, nici sluga ta, nici slujnica ta, nici boul tău, nici asinul tău, nici orice dobitoc al tău, nici străinul care rămâne la tine,</span>
<span class="v-num v-11">11&nbsp;</span><span class="v EX20_11" data-id="EX20_11">Că în şase zile a făcut Domnul cerul şi pământul, marea şi toate cele ce sunt într-însele, iar în ziua a şaptea S-a odihnit. De aceea a binecuvântat Domnul ziua a şaptea şi a sfinţit-o.</span>
<span class="v-num v-12">12&nbsp;</span><span class="v EX20_12" data-id="EX20_12">Cinsteşte pe tatăl tău şi pe mama ta, ca să-ţi fie bine şi să trăieşti ani mulţi pe pământul pe care Domnul Dumnezeul tău ţi-l va da ţie.</span>
<span class="v-num v-13">13&nbsp;</span><span class="v EX20_13" data-id="EX20_13">Să nu ucizi!</span>
<span class="v-num v-14">14&nbsp;</span><span class="v EX20_14" data-id="EX20_14">Să nu fii desfrânat!</span>
<span class="v-num v-15">15&nbsp;</span><span class="v EX20_15" data-id="EX20_15">Să nu furi!</span>
<span class="v-num v-16">16&nbsp;</span><span class="v EX20_16" data-id="EX20_16">Să nu mărturiseşti strâmb împotriva aproapelui tău!</span>
<span class="v-num v-17">17&nbsp;</span><span class="v EX20_17" data-id="EX20_17">Să nu doreşti casa aproapelui tău; să nu doreşti femeia aproapelui tău, nici ogorul lui, nici sluga lui, nici slujnica lui, nici boul lui, nici asinul lui şi nici unul din dobitoacele lui şi nimic din câte are aproapele tău!"</span>
<span class="v-num v-18">18&nbsp;</span><span class="v EX20_18" data-id="EX20_18">Şi tot poporul a auzit fulgerele şi tunetele şi sunetul trâmbiţelor, şi a văzut muntele fumegând; şi văzând, tot poporul s-a dat înapoi şi a stat departe, temându-se.</span>
<span class="v-num v-19">19&nbsp;</span><span class="v EX20_19" data-id="EX20_19">Apoi a zis către Moise: "Vorbeşte tu cu noi şi vom asculta, dar Dumnezeu să nu grăiască cu noi, ca să nu murim".</span>
<span class="v-num v-20">20&nbsp;</span><span class="v EX20_20" data-id="EX20_20">Zis-a Moise către popor: "Cutezaţi, că Dumnezeu a venit la voi, să vă pună la încercare pentru ca frica Lui să fie în voi, ca să nu greşiţi".</span>
<span class="v-num v-21">21&nbsp;</span><span class="v EX20_21" data-id="EX20_21">Şi a stat tot poporul departe, iar Moise s-a apropiat de întunericul unde era Dumnezeu.</span>
<span class="v-num v-22">22&nbsp;</span><span class="v EX20_22" data-id="EX20_22">Atunci Domnul a zis către Moise: "Aşa să vorbeşti casei lui Iacov şi aşa să vesteşti fiilor lui Israel: Aţi văzut că am grăit cu voi din cer!</span>
<span class="v-num v-23">23&nbsp;</span><span class="v EX20_23" data-id="EX20_23">Să nu vă faceţi dumnezei de argint şi nici dumnezei de aur să nu vă faceţi.</span>
<span class="v-num v-24">24&nbsp;</span><span class="v EX20_24" data-id="EX20_24">Să-Mi faci jertfelnic de pământ şi să aduci pe el arderile de tot ale tale, jertfele de izbăvire, oile şi boii tăi. În tot locul unde voi pune pomenirea numelui Meu, acolo voi veni la tine, ca să te binecuvântez.</span>
<span class="v-num v-25">25&nbsp;</span><span class="v EX20_25" data-id="EX20_25">Iar de-Mi vei face jertfelnic de piatră, să nu-l faci de piatră cioplită; că de vei pune dalta ta pe ea, o vei spurca.</span>
<span class="v-num v-26">26&nbsp;</span><span class="v EX20_26" data-id="EX20_26">Şi să nu te sui pe trepte la jertfelnicul Meu, ca să nu se descopere acolo goliciunea ta!"</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EX19.html">&lt;</a>
<a class="home" href="index.html">=</a>
<a class="next" href="EX21.html">&gt;</a>
</div></div>
</body>
</html>