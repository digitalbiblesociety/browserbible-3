<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNTÂI PARALIPOMENA (SAU CARTEA ÎNTÂI A CRONICILOR) 15 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="R1.html">Biblia Ortodoxă Română Sinodală (2006)</a><a class="location" href="R1.html">CARTEA ÎNTÂI PARALIPOMENA (SAU CARTEA ÎNTÂI A CRONICILOR) 15</a><a class="prev" href="R114.html">&lt;</a>
<a class="home" href="index.html">=</a>
<a class="next" href="R116.html">&gt;</a>
</div></div>
<div class="section chapter R1 R115 ron_bor ron " dir="ltr" lang="ron" data-id="R115" data-nextid="R116" data-previd="R114">
<div class="c">15</div>
<div class="p">
<span class="v-num v-1">1&nbsp;</span><span class="v R115_1" data-id="R115_1">David şi-a făcut apoi case în cetatea lui, a pregătit loc pentru chivotul lui Dumnezeu şi a făcut pentru el un cort.</span>
<span class="v-num v-2">2&nbsp;</span><span class="v R115_2" data-id="R115_2">Atunci David a zis: "Nimeni, afară de leviţi, nu trebuie să poarte chivotul lui Dumnezeu şi să-I slujească Lui în veci".</span>
<span class="v-num v-3">3&nbsp;</span><span class="v R115_3" data-id="R115_3">Atunci a adunat David pe toţi Israeliţii la Ierusalim, ca să ducă chivotul lui Dumnezeu la locul lui, pe care i-l pregătise el.</span>
<span class="v-num v-4">4&nbsp;</span><span class="v R115_4" data-id="R115_4">A chemat deci David pe fiii lui Aaron şi pe leviţi şi anume:</span>
<span class="v-num v-5">5&nbsp;</span><span class="v R115_5" data-id="R115_5">Din urmaşii lui Cahat a chemat pe căpetenia Uriel şi pe fraţii lui, o sută douăzeci;</span>
<span class="v-num v-6">6&nbsp;</span><span class="v R115_6" data-id="R115_6">Din urmaşii lui Merari a chemat pe căpetenia Asaia şi pe fraţii lui, două sute douăzeci de oameni;</span>
<span class="v-num v-7">7&nbsp;</span><span class="v R115_7" data-id="R115_7">Din urmaşii lui Gherşom a chemat pe căpetenia Ioil şi pe fraţii lui, o sută treizeci de oameni;</span>
<span class="v-num v-8">8&nbsp;</span><span class="v R115_8" data-id="R115_8">Din urmaşii lui Eliţafan a chemat pe căpetenia Şemaia şi pe fraţii lui, două sute de oameni;</span>
<span class="v-num v-9">9&nbsp;</span><span class="v R115_9" data-id="R115_9">Din urmaşii lui Hebron a chemat pe căpetenia Eliel şi pe fraţii lui, optzeci de oameni;</span>
<span class="v-num v-10">10&nbsp;</span><span class="v R115_10" data-id="R115_10">Din urmaşii lui Uziel a chemat pe căpetenia Aminadab şi pe fraţii lui, o sută douăzeci de oameni.</span>
<span class="v-num v-11">11&nbsp;</span><span class="v R115_11" data-id="R115_11">Apoi a chemat David pe preoţii Ţadoc şi Abiatar şi pe leviţii Uriel, Asaia, Ioil, Şemaia, Eliel şi Aminadab,</span>
<span class="v-num v-12">12&nbsp;</span><span class="v R115_12" data-id="R115_12">Şi le-a zis: "Voi, căpeteniile familiilor levite, sfinţiţi-vă voi şi fraţii voştri şi aduceţi chivotul Domnului Dumnezeului lui Israel la locul pe care l-am pregătit eu pentru el.</span>
<span class="v-num v-13">13&nbsp;</span><span class="v R115_13" data-id="R115_13">Deoarece înainte n-aţi făcut voi aceasta, Domnul Dumnezeul nostru ne-a lovit, pentru că nu L-am căutat cum se cuvine".</span>
<span class="v-num v-14">14&nbsp;</span><span class="v R115_14" data-id="R115_14">Atunci s-au sfinţit preoţii şi leviţii, ca să aducă chivotul Domnului Dumnezeului lui Israel.</span>
<span class="v-num v-15">15&nbsp;</span><span class="v R115_15" data-id="R115_15">Şi au adus fiii leviţilor chivotul Domnului, cum poruncise Moise după cuvântul Domnului, pe pârghii; pe umeri, iar nu cu căruţa.</span>
<span class="v-num v-16">16&nbsp;</span><span class="v R115_16" data-id="R115_16">Apoi a poruncit David căpeteniilor leviţilor să pună pe fraţii lor cântăreţi cu instrumente muzicale, cu psaltirioane, ca să vestească cu glas tare de bucurie.</span>
<span class="v-num v-17">17&nbsp;</span><span class="v R115_17" data-id="R115_17">Aceştia au pus pe leviţii: Heman, fiul lui Ioil, iar din fraţii lui, pe Asaf, fiul lui Berechia. Din urmaşii lui Merari, fraţii lor, au pus pe Etan, fiul lui Cuşaia.</span>
<span class="v-num v-18">18&nbsp;</span><span class="v R115_18" data-id="R115_18">Iar pe fraţii lor din a doua spiţă: Zaharia, fiul lui Iaaziel, Şemiramot, Iehiel, Uni, Eliab, Benaia, Maaseia, Matitia, Elifelehu, Micneia, Obed-Edom şi Ieiel, i-au pus portari.</span>
<span class="v-num v-19">19&nbsp;</span><span class="v R115_19" data-id="R115_19">Heman, Asaf şi Etan cântau puternic din ţimbale de aramă;</span>
<span class="v-num v-20">20&nbsp;</span><span class="v R115_20" data-id="R115_20">Zaharia, Iaaziel, Şemiramot, Iehiel, Uni, Eliab, Maaseia şi Benaia cântau din psaltirioanele cu sunete subţiri.</span>
<span class="v-num v-21">21&nbsp;</span><span class="v R115_21" data-id="R115_21">Matitia însă, Elifelehu, Micneia, Obed-Edom, Ieiel şi Azazia făceau începutul cu harpele cu câte opt coarde.</span>
<span class="v-num v-22">22&nbsp;</span><span class="v R115_22" data-id="R115_22">Iar Chenaia, căpetenia leviţilor, era dascăl de cântări, pentru că era iscusit în acestea.</span>
<span class="v-num v-23">23&nbsp;</span><span class="v R115_23" data-id="R115_23">Berechia şi Elcana erau uşieri la chivot.</span>
<span class="v-num v-24">24&nbsp;</span><span class="v R115_24" data-id="R115_24">Preoţii Şebania, Iosafat, Natanael, Amasai, Zaharia, Benaia şi Eliezer trâmbiţau din trâmbiţe înaintea chivotului lui Dumnezeu. Obed-Edom şi Iehia erau uşieri la chivot.</span>
<span class="v-num v-25">25&nbsp;</span><span class="v R115_25" data-id="R115_25">Astfel s-au dus David cu bătrânii lui Israel şi căpeteniile cele peste mii să aducă chivotul Domnului din casa lui Obed-Edom cu veselie.</span>
<span class="v-num v-26">26&nbsp;</span><span class="v R115_26" data-id="R115_26">Şi după ce a ajutat Dumnezeu leviţilor să aducă chivotul Domnului, atunci au junghiat pentru jertfe şapte viţei şi şapte berbeci.</span>
<span class="v-num v-27">27&nbsp;</span><span class="v R115_27" data-id="R115_27">David era îmbrăcat cu veşminte de vison, asemenea erau îmbrăcaţi şi toţi leviţii care aduceau chivotul şi cântăreţii şi Chenania, căpetenia muzicanţilor şi cântărelilor. David însă mai avea pe el şi un efod de in.</span>
<span class="v-num v-28">28&nbsp;</span><span class="v R115_28" data-id="R115_28">Aşa tot Israelul a adus chivotul legământului Domnului cu strigăte de bucurie, cu sunete de corn, de trâmbiţe, de ţimbale şi de harpe.</span>
<span class="v-num v-29">29&nbsp;</span><span class="v R115_29" data-id="R115_29">Când chivotul legământului Domnului a intrat în cetatea lui David, Micol, fata lui Saul, privea de la fereastră şi, văzând pe regele David jucând şi veselindu-se, l-a dispreţuit în inima sa.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="R114.html">&lt;</a>
<a class="home" href="index.html">=</a>
<a class="next" href="R116.html">&gt;</a>
</div></div>
</body>
</html>