<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEȘIREA A DOUA CARTE A LUI MOISE 25 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EX.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="EX.html">IEȘIREA A DOUA CARTE A LUI MOISE 25</a><a class="prev" href="EX24.html">&lt;</a>
<a class="home" href="index.html">=</a>
<a class="next" href="EX26.html">&gt;</a>
</div></div>
<div class="section chapter EX EX25 ron_roa ron " dir="ltr" lang="ro" data-id="EX25" data-nextid="EX26" data-previd="EX24">
<div class="c">25</div>
<div class="p">
<span class="v-num v-1">1&nbsp;</span><span class="v EX25_1" data-id="EX25_1">Şi a grăit Dumnezeu către Moise, zicând:</span>
<span class="v-num v-2">2&nbsp;</span><span class="v EX25_2" data-id="EX25_2">"Spune-le fiilor lui Israel: Să-Mi aduceţi prinoase; de la tot omul pe care-l lasă inima să dea, să-Mi strângeţi prinoasele.</span>
<span class="v-num v-3">3&nbsp;</span><span class="v EX25_3" data-id="EX25_3">Iată prinoasele pe care le vei strânge de la ei: aur, argint şi aramă;</span>
<span class="v-num v-4">4&nbsp;</span><span class="v EX25_4" data-id="EX25_4">mătase viorie, vişinie şi stacojie, pânză de in topit şi păr de capră;</span>
<span class="v-num v-5">5&nbsp;</span><span class="v EX25_5" data-id="EX25_5">piei de berbec vopsite'n roşu, piei de culoarea iachintului şi lemn de salcâm ;</span>
<span class="v-num v-6">6&nbsp;</span><span class="v EX25_6" data-id="EX25_6">[untdelemn pentru candele, miresme pentru mir şi pentru tămâia cea binemirositoare;]</span>
<span class="v-num v-7">7&nbsp;</span><span class="v EX25_7" data-id="EX25_7">pietre de sardiu şi pietre scumpe ferecate de pus la efodul şi pieptarul preotului.</span>
<span class="v-num v-8">8&nbsp;</span><span class="v EX25_8" data-id="EX25_8">Îmi vei face Mie locaş sfânt şi Eu Mă voi arăta întru voi.</span>
<span class="v-num v-9">9&nbsp;</span><span class="v EX25_9" data-id="EX25_9">Chipul cortului şi chipul tuturor obiectelor lui le vei face potrivit izvoadelor pe care Eu ţi le voi arăta în munte: aşa să le faci!</span>
<span class="v-num v-10">10&nbsp;</span><span class="v EX25_10" data-id="EX25_10">Chivotul mărturiei îl vei face din lemn de salcâm: lung de doi coţi şi jumătate, larg de un cot şi jumătate şi înalt de un cot şi jumătate .</span>
<span class="v-num v-11">11&nbsp;</span><span class="v EX25_11" data-id="EX25_11">Îl vei sufla cu aur curat; pe dinlăuntru şi pe dinafară îl vei sufla. Şi-i vei face'mprejur cingătoare de aur, din zimţi împletiţi.</span>
<span class="v-num v-12">12&nbsp;</span><span class="v EX25_12" data-id="EX25_12">Şi-i vei face patru inele de aur şi i le vei prinde în cele patru colţuri de jos: două inele pe o latură şi două inele pe cealaltă latură.</span>
<span class="v-num v-13">13&nbsp;</span><span class="v EX25_13" data-id="EX25_13">Vei face pârghii din lemn de salcâm şi le vei sufla cu aur.</span>
<span class="v-num v-14">14&nbsp;</span><span class="v EX25_14" data-id="EX25_14">Pârghiile ai să le vâri prin inelele din colţurile de jos ale chivotului, ca să poată fi chivotul ridicat pe ele.</span>
<span class="v-num v-15">15&nbsp;</span><span class="v EX25_15" data-id="EX25_15">Pârghiile vor fi mereu în inelele chivotului.</span>
<span class="v-num v-16">16&nbsp;</span><span class="v EX25_16" data-id="EX25_16">Înlăuntrul chivotului vei pune mărturiile pe care ţi le voi da.</span>
<span class="v-num v-17">17&nbsp;</span><span class="v EX25_17" data-id="EX25_17">Îi vei face un acoperământ al ispăşirii , din aur curat, lung de doi coţi şi jumătate, şi lat de un cot şi jumătate.</span>
<span class="v-num v-18">18&nbsp;</span><span class="v EX25_18" data-id="EX25_18">Vei face doi heruvimi din aur lucrat cu ciocanul şi-i vei pune pe acoperământul ispăşirii, la amândouă capetele;</span>
<span class="v-num v-19">19&nbsp;</span><span class="v EX25_19" data-id="EX25_19">un heruvim va fi la un capăt şi un heruvim la celălalt capăt al acoperământului.</span>
<span class="v-num v-20">20&nbsp;</span><span class="v EX25_20" data-id="EX25_20">Heruvimii vor fi deasupra, cu aripile întinse, cu aripile umbrind acoperământul, cu feţele una spre cealaltă; feţele heruvimilor vor fi'ndreptate spre acoperământ.</span>
<span class="v-num v-21">21&nbsp;</span><span class="v EX25_21" data-id="EX25_21">Acoperământul să-l pui pe chivot, deasupra; iar în chivot vei pune mărturiile pe care ţi le voi da.</span>
<span class="v-num v-22">22&nbsp;</span><span class="v EX25_22" data-id="EX25_22">De acolo Mă voi face ţie cunoscut şi de acolo, de deasupra acoperământului, dintre cei doi heruvimi ce vor fi pe chivotul mărturiei, de acolo îţi voi vorbi Eu ţie despre toate câte-ţi voi porunci pentru fiii lui Israel.</span>
<span class="v-num v-23">23&nbsp;</span><span class="v EX25_23" data-id="EX25_23">Vei face o masă din lemn de salcâm: lungă de doi coţi, lată de un cot, înaltă de un cot şi jumătate.</span>
<span class="v-num v-24">24&nbsp;</span><span class="v EX25_24" data-id="EX25_24">O vei sufla cu aur curat şi-i vei face'mprejur cingătoare de aur din zimţi împletiţi.</span>
<span class="v-num v-25">25&nbsp;</span><span class="v EX25_25" data-id="EX25_25">Un brâu de-o palmă să-i faci împrejur, iar peste brâu, de jur-împrejur, vei face o'mpletitură de zimţi.</span>
<span class="v-num v-26">26&nbsp;</span><span class="v EX25_26" data-id="EX25_26">Vei face patru inele de aur şi vei prinde inelele de cele patru colţuri unde-i sunt picioarele,</span>
<span class="v-num v-27">27&nbsp;</span><span class="v EX25_27" data-id="EX25_27">în josul brâului, iar inelele vor fi toarte pentru pârghiile cu care va fi purtată masa.</span>
<span class="v-num v-28">28&nbsp;</span><span class="v EX25_28" data-id="EX25_28">Pârghiile să le faci din lemn de salcâm şi le vei polei cu aur curat; cu ele va fi purtată masa.</span>
<span class="v-num v-29">29&nbsp;</span><span class="v EX25_29" data-id="EX25_29">Şi numai pentru ea vei face blidele, căţuile, ibricele şi cănile din care se toarnă; din aur curat le vei face.</span>
<span class="v-num v-30">30&nbsp;</span><span class="v EX25_30" data-id="EX25_30">Pe masă vei pune pâinile punerii-înainte , de-a pururi înaintea Mea.</span>
<span class="v-num v-31">31&nbsp;</span><span class="v EX25_31" data-id="EX25_31">Vei face sfeşnic din aur curat. Sfeşnicul să-l faci bătut din ciocan: fusul, braţele, cupele, nodurile şi florile lui vor fi cu el un singur trup.</span>
<span class="v-num v-32">32&nbsp;</span><span class="v EX25_32" data-id="EX25_32">Din laturile lui vor ieşi şase braţe: trei braţe ale sfeşnicului, dintr'o latură, şi trei braţe ale sfeşnicului, din cealaltă latură.</span>
<span class="v-num v-33">33&nbsp;</span><span class="v EX25_33" data-id="EX25_33">Pe un braţ, trei cupe'n chip de migdală, fiecare cu nodul şi floarea ei; la fel pe fiecare braţ care iese din sfeşnic.</span>
<span class="v-num v-34">34&nbsp;</span><span class="v EX25_34" data-id="EX25_34">Sfeşnicul va avea patru cupe'n chip de migdală, fiecare cu nodul şi floarea ei,</span>
<span class="v-num v-35">35&nbsp;</span><span class="v EX25_35" data-id="EX25_35">nodul de sub cele două braţe, nodul de sub cele patru braţe, deci la cele şase braţe care ies din sfeşnic.</span>
<span class="v-num v-36">36&nbsp;</span><span class="v EX25_36" data-id="EX25_36">Nodurile şi ramurile care ies dintr'însul vor fi toate dintr'un singur metal bătut cu ciocanul: aur curat.</span>
<span class="v-num v-37">37&nbsp;</span><span class="v EX25_37" data-id="EX25_37">Îi vei face şapte candele şi-i vei pune luminile şi ele vor lumina latura din faţa lui.</span>
<span class="v-num v-38">38&nbsp;</span><span class="v EX25_38" data-id="EX25_38">Mucările şi tăviţele i le vei face din aur curat.</span>
<span class="v-num v-39">39&nbsp;</span><span class="v EX25_39" data-id="EX25_39">Dintr'un talant de aur curat se va face totul.</span>
<span class="v-num v-40">40&nbsp;</span><span class="v EX25_40" data-id="EX25_40">Ia seama să faci totul după izvodul ce ţi-a fost arătat în munte.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EX24.html">&lt;</a>
<a class="home" href="index.html">=</a>
<a class="next" href="EX26.html">&gt;</a>
</div></div>
</body>
</html>