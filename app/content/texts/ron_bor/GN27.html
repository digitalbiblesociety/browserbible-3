<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FACEREA 27 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="GN.html">Biblia Ortodoxă Română Sinodală (2006)</a><a class="location" href="GN.html">FACEREA 27</a><a class="prev" href="GN26.html">&lt;</a>
<a class="home" href="index.html">=</a>
<a class="next" href="GN28.html">&gt;</a>
</div></div>
<div class="section chapter GN GN27 ron_bor ron " dir="ltr" lang="ron" data-id="GN27" data-nextid="GN28" data-previd="GN26">
<div class="c">27</div>
<div class="p">
<span class="v-num v-1">1&nbsp;</span><span class="v GN27_1" data-id="GN27_1">Iar după ce a îmbătrânit Isaac şi au slăbit vederile ochilor săi, a chemat pe Isav, pe fiul său cel mai mare, şi i-a zis: "Fiul meu!" Zis-a acela: "Iată-mă!"</span>
<span class="v-num v-2">2&nbsp;</span><span class="v GN27_2" data-id="GN27_2">Şi Isaac a zis: "Iată, eu am îmbătrânit şi nu ştiu ziua morţii mele.</span>
<span class="v-num v-3">3&nbsp;</span><span class="v GN27_3" data-id="GN27_3">Ia-ţi dară uneltele tale, tolba şi arcul, şi ieşi la câmp şi adu-mi ceva vânat;</span>
<span class="v-num v-4">4&nbsp;</span><span class="v GN27_4" data-id="GN27_4">Să-mi faci mâncare, cum îmi place mie, şi adu-mi să mănânc, ca să te binecuvânteze sufletul meu până nu mor!"</span>
<span class="v-num v-5">5&nbsp;</span><span class="v GN27_5" data-id="GN27_5">Rebeca însă a auzit ce a zis Isaac către fiul său Isav. S-a dus deci Isav la câmp să vâneze ceva pentru tatăl său;</span>
<span class="v-num v-6">6&nbsp;</span><span class="v GN27_6" data-id="GN27_6">Iar Rebeca a zis către Iacov, fiul cel mai mic: "Iată, eu am auzit pe tatăl tău grăind cu Isav, fratele tău, şi zicând:</span>
<span class="v-num v-7">7&nbsp;</span><span class="v GN27_7" data-id="GN27_7">"Adu vânat şi fă-mi o mâncare să mănânc şi să te binecuvântez înaintea Domnului, până a nu muri".</span>
<span class="v-num v-8">8&nbsp;</span><span class="v GN27_8" data-id="GN27_8">Acum dar, fiul meu, ascultă ce am să-ţi poruncesc:</span>
<span class="v-num v-9">9&nbsp;</span><span class="v GN27_9" data-id="GN27_9">Du-te la turmă, adu-mi de acolo doi iezi tineri şi buni şi voi face din ei mâncare, cum îi place tatălui tău;</span>
<span class="v-num v-10">10&nbsp;</span><span class="v GN27_10" data-id="GN27_10">Iar tu o vei duce tatălui tău să mănânce, ca să te binecuvânteze tatăl tău înainte de a muri".</span>
<span class="v-num v-11">11&nbsp;</span><span class="v GN27_11" data-id="GN27_11">Iacov însă a zis către Rebeca, mama sa: "Isav, fratele meu, e om păros, iar eu n-am păr.</span>
<span class="v-num v-12">12&nbsp;</span><span class="v GN27_12" data-id="GN27_12">Nu cumva tatăl meu să mă pipăie şi voi fi în ochii lui ca un înşelător şi în loc de binecuvântare, voi atrage asupră-mi blestem".</span>
<span class="v-num v-13">13&nbsp;</span><span class="v GN27_13" data-id="GN27_13">Zis-a mama sa: "Fiul meu, asupra mea să fie blestemul acela; ascultă numai povaţa mea şi du-te şi adu-mi iezii!"</span>
<span class="v-num v-14">14&nbsp;</span><span class="v GN27_14" data-id="GN27_14">Atunci, ducându-se Iacov, a luat şi a adus mamei sale iezii, iar mama sa a gătit mâncare, cum îi plăcea tatălui lui.</span>
<span class="v-num v-15">15&nbsp;</span><span class="v GN27_15" data-id="GN27_15">Apoi a luat Rebeca haina cea mai frumoasă a lui Isav, fiul ei cel mai mare, care era la ea în casă, şi a îmbrăcat pe Iacov, fiul ei cel mai mic;</span>
<span class="v-num v-16">16&nbsp;</span><span class="v GN27_16" data-id="GN27_16">Iar cu pieile iezilor a înfăşurat braţele şi părţile goale ale gâtului lui.</span>
<span class="v-num v-17">17&nbsp;</span><span class="v GN27_17" data-id="GN27_17">Şi a dat mâncarea şi pâinea ce gătise în mâinile lui Iacov, fiul său,</span>
<span class="v-num v-18">18&nbsp;</span><span class="v GN27_18" data-id="GN27_18">Şi acesta a intrat la tatăl său şi a zis: "Tată!" Iar acela a răspuns: "Iată-mă! Cine eşti tu, copilul meu?"</span>
<span class="v-num v-19">19&nbsp;</span><span class="v GN27_19" data-id="GN27_19">Zis-a Iacov către tatăl său: "Eu sunt Isav, întâiul tău născut. Am făcut precum mi-ai poruncit; scoală şi şezi de mănâncă din vânatul meu, ca să mă binecuvânteze sufletul tău!"</span>
<span class="v-num v-20">20&nbsp;</span><span class="v GN27_20" data-id="GN27_20">Zis-a Isaac către fiul său: "Cum l-ai găsit aşa curând, fiul meu?" Şi acesta a zis: "Domnul Dumnezeul tău mi l-a scos înainte".</span>
<span class="v-num v-21">21&nbsp;</span><span class="v GN27_21" data-id="GN27_21">Zis-a Isaac iarăşi către Iacov: "Apropie-te să te pipăi, fiul meu, de eşti tu fiul meu Isav sau nu".</span>
<span class="v-num v-22">22&nbsp;</span><span class="v GN27_22" data-id="GN27_22">Şi s-a apropiat Iacov de Isaac, tatăl său, iar acesta l-a pipăit şi a zis: "Glasul este glasul lui Iacov, iar mâinile sunt mâinile lui Isav".</span>
<span class="v-num v-23">23&nbsp;</span><span class="v GN27_23" data-id="GN27_23">Dar nu l-a cunoscut, pentru că mâinile lui erau păroase, ca mâinile fratelui său Isav; şi l-a binecuvântat.</span>
<span class="v-num v-24">24&nbsp;</span><span class="v GN27_24" data-id="GN27_24">Şi a mai zis: "Tu oare eşti fiul meu Isav?" Şi Iacov a răspuns: "Eu".</span>
<span class="v-num v-25">25&nbsp;</span><span class="v GN27_25" data-id="GN27_25">Zis-a Isaac: "Adu-mi şi voi mânca din vânatul fiului meu, ca să te binecuvânteze sufletul meu!" Şi i-a adus şi a mâncat; apoi i-a adus şi vin şi a băut.</span>
<span class="v-num v-26">26&nbsp;</span><span class="v GN27_26" data-id="GN27_26">După aceea Isaac, tatăl său, i-a zis: "Apropie-te, fiule, şi mă sărută!" â</span>
<span class="v-num v-27">27&nbsp;</span><span class="v GN27_27" data-id="GN27_27">Atunci s-a apropiat Iacov şi l-a sărutat. Şi a simţit Isaac mirosul hainei lui şi l-a binecuvântat şi a zis: "Iată, mirosul fiului meu e ca mirosul unui câmp bogat, pe care l-a binecuvântat Domnul.</span>
<span class="v-num v-28">28&nbsp;</span><span class="v GN27_28" data-id="GN27_28">Să-ţi dea ţie Dumnezeu din roua cerului şi din belşugul pământului, pâine multă şi vin.</span>
<span class="v-num v-29">29&nbsp;</span><span class="v GN27_29" data-id="GN27_29">Să-ţi slujească popoarele şi căpeteniile să se închine înaintea ta; să fii stăpân peste fraţii tăi şi feciorii mamei tale să ţi se închine ţie; cel ce te va blestema să fie blestemat şi binecuvântat să fie cel ce te va binecuvânta!"</span>
<span class="v-num v-30">30&nbsp;</span><span class="v GN27_30" data-id="GN27_30">Îndată ce a isprăvit Isaac de binecuvântat pe Iacov, fiul său, şi cum a ieşit Iacov de la faţa tatălui său Isaac, a venit şi Isav cu vânatul lui.</span>
<span class="v-num v-31">31&nbsp;</span><span class="v GN27_31" data-id="GN27_31">A făcut şi el bucate şi le-a adus tatălui său şi a zis către tatăl său: "Scoală, tată, şi mănâncă din vânatul fiului tău, ca să mă binecuvânteze sufletul tău!"</span>
<span class="v-num v-32">32&nbsp;</span><span class="v GN27_32" data-id="GN27_32">Iar Isaac, tatăl său, i-a zis: "Cine eşti tu?" Iar el a zis: "Eu sunt Isav, fiul tău cel întâi-născut!"</span>
<span class="v-num v-33">33&nbsp;</span><span class="v GN27_33" data-id="GN27_33">Atunci s-a cutremurat Isaac cu cutremur mare foarte şi a zis: "Dar cine-i acela, care a căutat şi mi-a adus vânat şi am mâncat de la el înainte de a veni tu şi l-am binecuvântat şi binecuvântat va fi?"</span>
<span class="v-num v-34">34&nbsp;</span><span class="v GN27_34" data-id="GN27_34">Iar Isav, auzind cuvintele tatălui său Isaac, a strigat cu glas mare şi foarte dureros şi a zis către tatăl său: "Binecuvântează-mă şi pe mine, tată!"</span>
<span class="v-num v-35">35&nbsp;</span><span class="v GN27_35" data-id="GN27_35">Zis-a Isaac către el: "A venit fratele tău cu înşelăciune şi a luat binecuvântarea ta".</span>
<span class="v-num v-36">36&nbsp;</span><span class="v GN27_36" data-id="GN27_36">Iar Isav a zis: "Din pricină oare că-l cheamă Iacov, de aceea m-a înşelat de două ori? Deunăzi mi-a răpit dreptul de întâi-născut, iar acum mi-a răpit binecuvântarea mea". Apoi a zis Isav către tatăl său: "Nu mi-ai păstrat şi mie binecuvântare, tată?"</span>
<span class="v-num v-37">37&nbsp;</span><span class="v GN27_37" data-id="GN27_37">Răspuns-a Isaac şi a zis lui Isav: "Iată, stăpân l-am făcut peste tine şi pe toţi fraţii lui i-am făcut lui robi; cu pâine şi cu vin l-am dăruit. Dar cu tine ce să fac, fiul meu?"</span>
<span class="v-num v-38">38&nbsp;</span><span class="v GN27_38" data-id="GN27_38">Şi a zis Isav către tatăl său: "Tată, oare numai o binecuvântare ai tu? Binecuvântează-mă şi pe mine, tată:" Şi cum Isaac tăcea, Isav şi-a ridicat glasul şi a început a plânge.</span>
<span class="v-num v-39">39&nbsp;</span><span class="v GN27_39" data-id="GN27_39">Atunci, răspunzând Isaac, tatăl lui, a zis către el: "Iată, locuinţa ta va fi un pământ mănos şi cerul îţi va trimite roua sa;</span>
<span class="v-num v-40">40&nbsp;</span><span class="v GN27_40" data-id="GN27_40">Cu sabia ta vei trăi şi vei fi supus fratelui tău; va veni însă vremea când te vei ridica şi vei sfărâma jugul lui de pe grumazul tău".</span>
<span class="v-num v-41">41&nbsp;</span><span class="v GN27_41" data-id="GN27_41">De aceea ura Isav pe Iacov pentru binecuvântarea cu care-l binecuvântase tatăl său. Şi a zis Isav în cugetul său: "Se apropie zilele de jelire pentru tatăl meu; atunci am să ucid pe Iacov, fratele meu!"</span>
<span class="v-num v-42">42&nbsp;</span><span class="v GN27_42" data-id="GN27_42">Dar i s-a spus Rebecăi cuvintele lui Isav, fiul cel mai mare, şi ea a trimis de a chemat pe Iacov, fiul ei cel mai mic, şi i-a zis: "Iată Isav, fratele tău, vrea să se răzbune pe tine, omorându-te.</span>
<span class="v-num v-43">43&nbsp;</span><span class="v GN27_43" data-id="GN27_43">Acum dar, fiul meu, ascultă povaţa mea şi, sculându-te, fugi la Haran, în Mesopotamia, la fratele meu Laban,</span>
<span class="v-num v-44">44&nbsp;</span><span class="v GN27_44" data-id="GN27_44">Şi stai la el câtva timp, până se va potoli mânia fratelui tău</span>
<span class="v-num v-45">45&nbsp;</span><span class="v GN27_45" data-id="GN27_45">Şi până va mai uita el ce i-ai făcut. Atunci voi trimite şi te voi lua de acolo. Pentru ce să rămân eu într-o singură zi fără de voi amândoi?"</span>
<span class="v-num v-46">46&nbsp;</span><span class="v GN27_46" data-id="GN27_46">Apoi Rebeca a zis către Isaac: "Sunt scârbită de viaţa mea, din pricina fetelor Heteilor. Dacă-şi ia şi Iacov femeie ca acestea, din fetele pământului acestuia, atunci la ce-mi mai e bună viaţa?"</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="GN26.html">&lt;</a>
<a class="home" href="index.html">=</a>
<a class="next" href="GN28.html">&gt;</a>
</div></div>
</body>
</html>