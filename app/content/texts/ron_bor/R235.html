<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A DOUA PARALIPOMENA (SAU CARTEA A DOUA A CRONICILOR) 35 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="R2.html">Biblia Ortodoxă Română Sinodală (2006)</a><a class="location" href="R2.html">CARTEA A DOUA PARALIPOMENA (SAU CARTEA A DOUA A CRONICILOR) 35</a><a class="prev" href="R234.html">&lt;</a>
<a class="home" href="index.html">=</a>
<a class="next" href="R236.html">&gt;</a>
</div></div>
<div class="section chapter R2 R235 ron_bor ron " dir="ltr" lang="ro" data-id="R235" data-nextid="R236" data-previd="R234">
<div class="c">35</div>
<div class="p">
<span class="v-num v-1">1&nbsp;</span><span class="v R235_1" data-id="R235_1">În vremea aceea a sărbătorit Iosia Paştile Domnului în Ierusalim şi a junghiat mielul Paştilor în ziua a paisprezecea a lunii întâi.</span>
<span class="v-num v-2">2&nbsp;</span><span class="v R235_2" data-id="R235_2">A aşezat pe preoţi la locul lor şi i-a obligat să slujească în templul Domnului;</span>
<span class="v-num v-3">3&nbsp;</span><span class="v R235_3" data-id="R235_3">Iar leviţilor, care învăţau pe toţi Israeliţii şi care erau sfinţiţi pentru Domnul, le-a zis: "Puneţi chivotul cel sfânt în templul pe care l-a zidit Solomon, fiul lui David, regele lui Israel; nu mai aveţi nevoie să-l mai purtaţi pe umeri, ci slujiţi acum Domnului Dumnezeului vostru şi poporului Său Israel</span>
<span class="v-num v-4">4&nbsp;</span><span class="v R235_4" data-id="R235_4">Şi vă rânduiţi după neamurile voastre părinteşti şi după cetele voastre, cum a scris David, regele lui Israel şi cum a scris Solomon, fiul lui;</span>
<span class="v-num v-5">5&nbsp;</span><span class="v R235_5" data-id="R235_5">Aşezaţi-vă în locaşul sfânt după cetele voastre între fiii poporului, fraţii voştri, şi după cetele în care sunt împărţiţi leviţii, după neamurile lor.</span>
<span class="v-num v-6">6&nbsp;</span><span class="v R235_6" data-id="R235_6">Junghiaţi mielul Paştilor şi vă sfinţiţi şi-l pregătiţi pentru fraţii voştri, ca să facă ei după cuvântul Domnului care s-a dat prin Moise".</span>
<span class="v-num v-7">7&nbsp;</span><span class="v R235_7" data-id="R235_7">După aceea a dat Iosia ca dar fiilor poporului, tuturor care se aflau acolo, tot pentru jertfa Paştilor, din vite mărunte un număr de treizeci de mii de miei şi de ţapi tineri şi trei mii de boi. Acestea erau din averea regelui.</span>
<span class="v-num v-8">8&nbsp;</span><span class="v R235_8" data-id="R235_8">Căpeteniile lui au făcut de bună voie un dar poporului, preoţilor şi leviţilor: Hilchia, Zaharia şi Iehiel, căpeteniile templului lui Dumnezeu, au dat preoţilor pentru jertfa Paştilor, două mii şase sute de oi, miei şi ţapi, şi trei sute de boi;</span>
<span class="v-num v-9">9&nbsp;</span><span class="v R235_9" data-id="R235_9">Conania, Şemaia şi Natanael fraţii lui, şi Haşabia, Ieiel şi Iozabad, căpeteniile leviţilor, au dăruit leviţilor pentru jertfa Paştilor cinci mii de oi şi cinci sute de boi.</span>
<span class="v-num v-10">10&nbsp;</span><span class="v R235_10" data-id="R235_10">Aşa s-a înjghebat slujba: preoţii s-au aşezat la locul lor şi leviţii după cetele lor şi după porunca regelui;</span>
<span class="v-num v-11">11&nbsp;</span><span class="v R235_11" data-id="R235_11">Şi au junghiat mielul Paştilor şi au stropit preoţii cu sânge, luându-l din mâinile leviţilor; iar leviţii jupuiau pielea de pe animalele de jertfă.</span>
<span class="v-num v-12">12&nbsp;</span><span class="v R235_12" data-id="R235_12">Apoi au rânduit cele gătite pentru arderile de tot, ca să le împartă poporului, cum era acesta împărţit în cete după familii, ca ei să le aducă Domnului, cum este scris în cartea lui Moise. Tot aşa au făcut ei şi cu boii.</span>
<span class="v-num v-13">13&nbsp;</span><span class="v R235_13" data-id="R235_13">Şi au fript mielul Paştilor pe foc, după rânduială; şi jertfele cele sfinte le-au fiert în căldări, în oale şi în tigăi şi le-au împărţit fără multă trudă la tot poporul,</span>
<span class="v-num v-14">14&nbsp;</span><span class="v R235_14" data-id="R235_14">Iar pentru ei şi pentru preoţi au gătit după aceasta, căci preoţii, fiii lui Aaron, au fost ocupaţi cu aducerea de jertfe şi de grăsimi până noaptea; şi de aceea leviţii au gătit şi pentru ei şi pentru preoţi, fiii lui Aaron.</span>
<span class="v-num v-15">15&nbsp;</span><span class="v R235_15" data-id="R235_15">Şi cântăreţii, fiii lui Asaf, au stat la locurile lor, după rânduiala lui David, a lui Asaf, a lui Heman şi a lui Iedutun, văzătorii regelui, asemenea şi portarii au stat la fiecare poartă; şi ei nici nu aveau nevoie să lipsească de la slujba lor, fiindcă leviţii, fraţii lor, găteau pentru ei.</span>
<span class="v-num v-16">16&nbsp;</span><span class="v R235_16" data-id="R235_16">Aşa s-a gătit în acea zi toată slujba care a fost pentru Domnul, ca să se sărbătorească Paştile şi să se aducă arderile de tot pe jertfelnicul Domnului, după porunca regelui Iosia.</span>
<span class="v-num v-17">17&nbsp;</span><span class="v R235_17" data-id="R235_17">Fiii lui Israel, care se aflau acolo, au prăznuit în vremea aceea Paştile şi sărbătoarea azimelor, timp de şapte zile.</span>
<span class="v-num v-18">18&nbsp;</span><span class="v R235_18" data-id="R235_18">Paşti ca acestea însă nu mai fuseseră sărbătorite în Israel din zilele lui Samuel proorocul; nici unul dintre regii lui Israel n-a sărbătorit Paştile aşa cum a sărbătorit Iosia cu preoţii şi leviţii, cu tot Iuda şi Israelul care se aflau acolo, şi cu locuitorii Ierusalimului.</span>
<span class="v-num v-19">19&nbsp;</span><span class="v R235_19" data-id="R235_19">Paştile acestea au fost sărbătorite în anul al optsprezecelea al domniei lui Iosia.</span>
<span class="v-num v-20">20&nbsp;</span><span class="v R235_20" data-id="R235_20">După toate acestea, care le-a făcut Iosia în templul lui Dumnezeu, şi cum regele Iosia a ars cu foc pe cei ce grăiesc din pântece, pe magi, capiştile, idolii şi Aşerele ce erau în Ierusalim şi în Iuda, ca să se păzească cuvintele Domnului, scrise în cartea pe care o găsise Hilchia preotul în templul Domnului, n-a fost ca el nici unul dintre regii dinainte de el, ca să se fi întors la Domnul cu toată inima lui şi cu tot sufletul lui şi cu toată tăria lui, după toată legea lui Moise, şi nici după el nu s-a ridicat ca el. Totuşi Domnul nu şi-a potolit de tot iuţimea cea mare a mâniei Lui, iuţime cu care Domnul Se mâniase pe Iuda, pentru toate fărădelegile pe care le săvârşise Manase. Şi a zis Domnul: "Şi pe Iuda îl voi lepăda de la faţa Mea, cum am lepădat casa lui Israel; şi voi lepăda cetatea Ierusalimului, pe care am ales-o, şi templul despre care am zis: Numele Meu va fi acolo". Şi a venit Neco, regele Egiptului, cu război asupra Carchemişului, pe Eufrat; şi Iosia i-a ieşit înainte.</span>
<span class="v-num v-21">21&nbsp;</span><span class="v R235_21" data-id="R235_21">În vremea aceea a trimis Neco soli la el, ca să-i spună: "Ce treabă am eu cu tine, rege al lui Israel? Nu împotriva ta vin eu acum, ci merg acolo unde am război. Şi Dumnezeu mi-a poruncit să grăbesc; să nu te împotriveşti lui Dumnezeu, Care este cu mine, ca să nu te piardă".</span>
<span class="v-num v-22">22&nbsp;</span><span class="v R235_22" data-id="R235_22">Dar Iosia nu s-a dat îndărăt dinaintea lui, ci s-a pregătit să se lupte cu el; şi n-a ascultat de cuvintele lui Neco, care erau din gura lui Dumnezeu, ci a ieşit la luptă în valea Meghido.</span>
<span class="v-num v-23">23&nbsp;</span><span class="v R235_23" data-id="R235_23">Atunci arcaşii au tras asupra regelui Iosia; şi a zis regele slugilor sale: "Duceri-mă de aici, pentru că sunt greu rănit".</span>
<span class="v-num v-24">24&nbsp;</span><span class="v R235_24" data-id="R235_24">Şi l-au luat slugile lui din car şi l-au aşezat în alt car care-l avea el şi l-au dus la Ierusalim. Şi a murit şi a fost înmormântat cu părinţii săi. Şi tot Iuda şi Ierusalimul l-au jelit pe Iosia.</span>
<span class="v-num v-25">25&nbsp;</span><span class="v R235_25" data-id="R235_25">Asemenea şi Ieremia l-a jelit pe Iosia într-o cântare de jale. De Iosia au vorbit şi toţi cântăreţii şi toate cântăreţele în cântările lor de jelire, care s-au păstrat până azi şi se întrebuinţează în Israel. Ele se găsesc scrise în cartea cântărilor de jelire.</span>
<span class="v-num v-26">26&nbsp;</span><span class="v R235_26" data-id="R235_26">Celelalte lucrări ale lui Iosia şi faptele cele bune ale lui, pe care le-a săvârşit după cele scrise în legea Domnului,</span>
<span class="v-num v-27">27&nbsp;</span><span class="v R235_27" data-id="R235_27">Cum şi faptele lui, cele dintâi şi cele de pe urmă, se găsesc scrise în cartea regilor lui Israel şi ai lui Iuda.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="R234.html">&lt;</a>
<a class="home" href="index.html">=</a>
<a class="next" href="R236.html">&gt;</a>
</div></div>
</body>
</html>