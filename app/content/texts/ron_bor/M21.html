<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A DOUA A MACABEILOR 1 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="M2.html">Biblia Ortodoxă Română Sinodală (2006)</a><a class="location" href="M2.html">CARTEA A DOUA A MACABEILOR 1</a><a class="prev" href="M116.html">&lt;</a>
<a class="home" href="index.html">=</a>
<a class="next" href="M22.html">&gt;</a>
</div></div>
<div class="section chapter M2 M21 ron_bor ron " dir="ltr" lang="ro" data-id="M21" data-nextid="M22" data-previd="M116">
<div class="mt">CARTEA A DOUA A MACABEILOR</div>
<div class="c">1</div>
<div class="p">
<span class="v-num v-1">1&nbsp;</span><span class="v M21_1" data-id="M21_1">?Fraţilor Iudei, care sunt prin Egipt, bucurie! Fraţii voştri Iudei, cei din Ierusalim şi cei din ţara Iudeii, vă doresc vouă tuturor pace şi sănătate!</span>
<span class="v-num v-2">2&nbsp;</span><span class="v M21_2" data-id="M21_2">Să vă facă bine Dumnezeu şi să-şi aducă aminte de legământul Său care l-a făcut cu Avraam, cu Isaac şi cu Iacov, robii cei credincioşi.</span>
<span class="v-num v-3">3&nbsp;</span><span class="v M21_3" data-id="M21_3">Să vă dea inimă vouă tuturor ca să vă închinaţi Lui şi să faceţi voia Lui cu dor mare şi cu râvnă în suflet;</span>
<span class="v-num v-4">4&nbsp;</span><span class="v M21_4" data-id="M21_4">Să deschidă inima voastră în legea Sa şi întru poruncile Sale, şi pace să facă.</span>
<span class="v-num v-5">5&nbsp;</span><span class="v M21_5" data-id="M21_5">Şi să asculte rugăciunile voastre şi să se împace cu voi şi să nu vă părăsească în vreme rea.</span>
<span class="v-num v-6">6&nbsp;</span><span class="v M21_6" data-id="M21_6">Aşa ne rugăm acum aici pentru voi.</span>
<span class="v-num v-7">7&nbsp;</span><span class="v M21_7" data-id="M21_7">Domnind Dimitrie în anul o sută şaizeci şi nouă, noi Iudeii am scris vouă din necazul şi din strâmtorarea ce a venit peste noi în anii aceştia, de când Iason şi cei care au fost cu el trădaseră pământul cel sfânt şi regatul.</span>
<span class="v-num v-8">8&nbsp;</span><span class="v M21_8" data-id="M21_8">Şi au dat foc porţilor, şi au vărsat sânge nevinovat, şi ne-am rugat Domnului, şi ne-a ascultat, şi am adus jertfă şi făină de grâu, şi am aprins lumini, şi am pus pâini înainte.</span>
<span class="v-num v-9">9&nbsp;</span><span class="v M21_9" data-id="M21_9">Şi acum vă scriem ca să ţineţi sărbătoarea corturilor în luna Chislev".</span>
<span class="v-num v-10">10&nbsp;</span><span class="v M21_10" data-id="M21_10">Scrisă în anul o sută optzeci şi opt. "Cei din Ierusalim şi din Iudeea şi sfatul bătrânilor şi Iuda, lui Aristobul, sfetnicul regelui Ptolomeu, care este din neamul preoţilor celor unşi şi Iudeilor celor din Egipt, bucurie şi sănătate.</span>
<span class="v-num v-11">11&nbsp;</span><span class="v M21_11" data-id="M21_11">Din mari primejdii izbăvindu-ne Dumnezeu, mulţumim neîncetat Lui, ca cei care suntem gata să ne războim împotriva regelui.</span>
<span class="v-num v-12">12&nbsp;</span><span class="v M21_12" data-id="M21_12">Că Dumnezeu a lovit pe cei care s-au războit asupra sfintei cetăţi.</span>
<span class="v-num v-13">13&nbsp;</span><span class="v M21_13" data-id="M21_13">Că fiind în Persia căpetenia potrivnicilor şi oştirile cele ce erau cu el, cărora se părea că nimeni nu le poate sta înainte, au fost măcelăriţi în templul zeiţei Nanaia, înşelându-i cu cuvinte viclene preoţii zeiţei Nanaia.</span>
<span class="v-num v-14">14&nbsp;</span><span class="v M21_14" data-id="M21_14">Căci Antioh, prefăcându-se că vrea să se căsătorească cu zeiţa Nanaia, a sosit acolo cu prietenii săi, ca să ridice multele bogăţii ale templului în chip de zestre.</span>
<span class="v-num v-15">15&nbsp;</span><span class="v M21_15" data-id="M21_15">Şi preoţii zeiţei Nanaia, punând comorile înainte şi el apropiindu-se cu câţiva din suita sa de curtea capiştei, ei au închis templul;</span>
<span class="v-num v-16">16&nbsp;</span><span class="v M21_16" data-id="M21_16">Şi după ce a intrat Antioh, ei au deschis o uşă ascunsă a podului, şi aruncând cu pietre, au omorât pe căpetenie şi pe cei care erau cu el, şi desfăcându-i în bucăţi şi tăindu-le capetele le-au aruncat celor din afară.</span>
<span class="v-num v-17">17&nbsp;</span><span class="v M21_17" data-id="M21_17">Întru toate binecuvântat este Dumnezeul nostru, Cel care a dat pierzării pe cei care au făcut fapte păgâneşti.</span>
<span class="v-num v-18">18&nbsp;</span><span class="v M21_18" data-id="M21_18">Vrând drept aceea să facem în douăzeci şi cinci de zile ale lunii lui Chislev sărbătoarea sfinţirii templului, cu cuviinţă am socotit a vă înştiinţa, ca şi voi asemenea să prăznuiţi sărbătoarea corturilor şi a focului, în amintirea lui Neemia, cel care a zidit templul Domnului şi jertfelnicul pe care a adus jertfă.</span>
<span class="v-num v-19">19&nbsp;</span><span class="v M21_19" data-id="M21_19">Căci, când au fost duşi în Persia strămoşii noştri, bunii credincioşi preoţi, care erau atunci, luând din focul jertfelnicului, l-au ascuns în taină într-o groapă ca de fântână fără de apă, în care l-au astupat, încât locul nu era ştiut de nimeni.</span>
<span class="v-num v-20">20&nbsp;</span><span class="v M21_20" data-id="M21_20">Iar după ce au trecut câţiva ani, când a voit Dumnezeu, trimis fiind Neemia de regele Persiei, a trimis după foc pe nepoţii preoţilor celor ce l-au ascuns, şi, precum ne-au spus, n-au aflat foc, ci apă mocirloasă.</span>
<span class="v-num v-21">21&nbsp;</span><span class="v M21_21" data-id="M21_21">Şi le-a poruncit să scoată de acolo apă şi să aducă, şi după ce s-au adus cele de jertfă, a poruncit Neemia preoţilor să stropească cu apa aceea lemnele şi cele ce erau puse deasupra.</span>
<span class="v-num v-22">22&nbsp;</span><span class="v M21_22" data-id="M21_22">După ce s-a făcut aceasta şi a vestit vremea, când a strălucit soarele care mai înainte era în nori, s-a aprins foc mare, încât toţi s-au minunat.</span>
<span class="v-num v-23">23&nbsp;</span><span class="v M21_23" data-id="M21_23">Şi rugăciune făceau toţi preoţii, când se mistuia jertfa, preoţii toţi începând cu Ionatan; iar ceilalţi răspundeau împreună cu Neemia.</span>
<span class="v-num v-24">24&nbsp;</span><span class="v M21_24" data-id="M21_24">Iar rugăciunea era într-acest chip: "Doamne! Doamne Dumnezeule! Făcătorul tuturor, Cel înfricoşător şi tare şi drept şi milostiv.</span>
<span class="v-num v-25">25&nbsp;</span><span class="v M21_25" data-id="M21_25">Cel care unul este Împărat şi bun şi unul dătător de bunătăţi şi singur drept şi atotţiitor şi veşnic Cel care mântuieşti pe Israel din tot răul, Cel care ai ales pe părinţi şi i-ai sfinţit.</span>
<span class="v-num v-26">26&nbsp;</span><span class="v M21_26" data-id="M21_26">Primeşte jertfa aceasta, pentru tot poporul Tău Israel, şi păzeşte partea Ta şi o sfinţeşte.</span>
<span class="v-num v-27">27&nbsp;</span><span class="v M21_27" data-id="M21_27">Adună risipirea noastră, izbăveşte pe cei care slujesc între neamuri, spre cei ocăriţi şi urâţi caută, ca să cunoască neamurile că Tu eşti Dumnezeul nostru.</span>
<span class="v-num v-28">28&nbsp;</span><span class="v M21_28" data-id="M21_28">Pedepseşte pe cei care ne asupresc şi ne hulesc cu mândrie.</span>
<span class="v-num v-29">29&nbsp;</span><span class="v M21_29" data-id="M21_29">Răsădeşte pe poporul Tău în locul cel sfânt al Tău, precum a zis Moise".</span>
<span class="v-num v-30">30&nbsp;</span><span class="v M21_30" data-id="M21_30">Şi preoţii cântau laude.</span>
<span class="v-num v-31">31&nbsp;</span><span class="v M21_31" data-id="M21_31">Iar după ce s-au mistuit cele ce erau ale jertfei, a poruncit Neemia să ude cu cealaltă apă, care a rămas, pietrele cele mai mari.</span>
<span class="v-num v-32">32&nbsp;</span><span class="v M21_32" data-id="M21_32">Îndată ce s-a făcut aceasta, s-a aprins din ele flacără, dar flacăra de pe altar o covârşea în strălucire.</span>
<span class="v-num v-33">33&nbsp;</span><span class="v M21_33" data-id="M21_33">Şi după ce s-a făcut aievea lucrul acesta, s-a spus regelui Perşilor că în locul în care ascunseseră focul preoţii duşi în robie s-a arătat apă, din care Neemia şi cei care erau cu el a sfinţit jertfele.</span>
<span class="v-num v-34">34&nbsp;</span><span class="v M21_34" data-id="M21_34">Iar regele, cercetând lucrul, a îngrădit locul şi a făcut jertfelnic.</span>
<span class="v-num v-35">35&nbsp;</span><span class="v M21_35" data-id="M21_35">Şi multe daruri şi lucruri luând regele, le-a dăruit preoţilor.</span>
<span class="v-num v-36">36&nbsp;</span><span class="v M21_36" data-id="M21_36">Şi a numit Neemia locul acela Neftar, care se tălmăceşte curăţenie, dar se cheamă de către cei mulţi Neftai.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="M116.html">&lt;</a>
<a class="home" href="index.html">=</a>
<a class="next" href="M22.html">&gt;</a>
</div></div>
</body>
</html>