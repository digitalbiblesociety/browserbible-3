<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FAPTE 7 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="AC.html">Biblia Ortodoxă Română Sinodală (2006)</a><a class="location" href="AC.html">FAPTE 7</a><a class="prev" href="AC6.html">&lt;</a>
<a class="home" href="index.html">=</a>
<a class="next" href="AC8.html">&gt;</a>
</div></div>
<div class="section chapter AC AC7 ron_bor ron " dir="ltr" lang="ro" data-id="AC7" data-nextid="AC8" data-previd="AC6">
<div class="c">7</div>
<div class="p">
<span class="v-num v-1">1&nbsp;</span><span class="v AC7_1" data-id="AC7_1">Şi a zis arhiereul: Adevărate sunt acestea?</span>
<span class="v-num v-2">2&nbsp;</span><span class="v AC7_2" data-id="AC7_2">Iar el a zis: Bărbaţi fraţi şi părinţi, ascultaţi! Dumnezeul slavei S-a arătat părintelui nostru Avraam, când era în Mesopotamia, mai înainte de a locui în Haran,</span>
<span class="v-num v-3">3&nbsp;</span><span class="v AC7_3" data-id="AC7_3">Şi a zis către el: Ieşi din pământul tău şi din rudenia ta şi vino în pământul pe care ţi-l voi arăta.</span>
<span class="v-num v-4">4&nbsp;</span><span class="v AC7_4" data-id="AC7_4">Atunci, ieşind din pământul caldeilor, a locuit în Haran. Iar de acolo, după moartea tatălui său, l-a strămutat în această ţară, în care locuiţi voi acum,</span>
<span class="v-num v-5">5&nbsp;</span><span class="v AC7_5" data-id="AC7_5">Şi nu i-a dat moştenire în ea nici o palmă de pământ, ci i-a făgăduit că i-o va da lui spre stăpânire şi urmaşilor lui după el, neavând el copil.</span>
<span class="v-num v-6">6&nbsp;</span><span class="v AC7_6" data-id="AC7_6">Şi Dumnezeu a vorbit astfel: "Urmaşii lui vor fi străini în pământ străin, şi acolo îi vor robi şi-i vor asupri patru sute de ani.</span>
<span class="v-num v-7">7&nbsp;</span><span class="v AC7_7" data-id="AC7_7">Şi pe poporul la care vor fi robi, Eu îl voi judeca - a zis Dumnezeu - iar după acestea vor ieşi şi-Mi vor sluji Mie în locul acesta".</span>
<span class="v-num v-8">8&nbsp;</span><span class="v AC7_8" data-id="AC7_8">Şi i-a dat legământul tăierii împrejur; şi aşa a născut pe Isaac şi l-a tăiat împrejur a opta zi; şi Isaac a născut pe Iacov şi Iacov pe cei doisprezece patriarhi.</span>
<span class="v-num v-9">9&nbsp;</span><span class="v AC7_9" data-id="AC7_9">Şi patriarhii, pizmuind pe Iosif, l-au vândut în Egipt; dar Dumnezeu era cu el,</span>
<span class="v-num v-10">10&nbsp;</span><span class="v AC7_10" data-id="AC7_10">Şi l-a scos din toate necazurile lui şi i-a dat har şi înţelepciune înaintea lui Faraon, regele Egiptului, iar acesta l-a pus mai mare peste Egipt şi peste toată casa lui.</span>
<span class="v-num v-11">11&nbsp;</span><span class="v AC7_11" data-id="AC7_11">Şi a venit foamete peste tot Egiptul şi peste Canaan, şi strâmtorare mare, şi părinţii noştri nu mai găseau hrană.</span>
<span class="v-num v-12">12&nbsp;</span><span class="v AC7_12" data-id="AC7_12">Şi Iacov, auzind că este grâu în Egipt, a trimis pe părinţii noştri întâia oară.</span>
<span class="v-num v-13">13&nbsp;</span><span class="v AC7_13" data-id="AC7_13">Iar a doua oară Iosif s-a făcut cunoscut fraţilor săi şi Faraon a aflat neamul lui Iosif.</span>
<span class="v-num v-14">14&nbsp;</span><span class="v AC7_14" data-id="AC7_14">Şi Iosif, trimiţând, a chemat pe Iacov, tatăl său, şi toată rudenia sa, cu şaptezeci şi cinci de suflete.</span>
<span class="v-num v-15">15&nbsp;</span><span class="v AC7_15" data-id="AC7_15">Şi Iacov s-a coborât în Egipt; şi a murit şi el şi părinţii noştri;</span>
<span class="v-num v-16">16&nbsp;</span><span class="v AC7_16" data-id="AC7_16">Şi au fost strămutaţi la Sichem şi au fost puşi în mormântul pe care Avraam l-a cumpărat cu preţ de argint, de la fiii lui Emor, în Sichem;</span>
<span class="v-num v-17">17&nbsp;</span><span class="v AC7_17" data-id="AC7_17">Dar cum se apropia vremea făgăduinţei pentru care s-a jurat Dumnezeu lui Avraam, a crescut poporul şi s-a înmulţit în Egipt,</span>
<span class="v-num v-18">18&nbsp;</span><span class="v AC7_18" data-id="AC7_18">Până când s-a ridicat peste Egipt alt rege, care nu ştia de Iosif.</span>
<span class="v-num v-19">19&nbsp;</span><span class="v AC7_19" data-id="AC7_19">Acesta, purtându-se ca un viclean cu neamul nostru, a asuprit pe părinţii noştri să-şi lepede pruncii lor, ca să nu mai trăiască.</span>
<span class="v-num v-20">20&nbsp;</span><span class="v AC7_20" data-id="AC7_20">În vremea aceea s-a născut Moise şi era plăcut lui Dumnezeu. Şi trei luni a fost hrănit în casa tatălui său.</span>
<span class="v-num v-21">21&nbsp;</span><span class="v AC7_21" data-id="AC7_21">Şi fiind lepădat, l-a luat fiica lui Faraon şi l-a crescut ca pe un fiu al ei.</span>
<span class="v-num v-22">22&nbsp;</span><span class="v AC7_22" data-id="AC7_22">Şi a fost învăţat Moise în toată înţelepciunea egiptenilor şi era puternic în cuvintele şi în faptele lui.</span>
<span class="v-num v-23">23&nbsp;</span><span class="v AC7_23" data-id="AC7_23">Iar când a împlinit patruzeci de ani, şi-a pus în gând să cerceteze pe fraţii săi, fiii lui Israel.</span>
<span class="v-num v-24">24&nbsp;</span><span class="v AC7_24" data-id="AC7_24">Şi văzând pe unul dintre ei că suferă strâmbătate, l-a apărat şi, omorând pe egiptean, a răzbunat pe cel asuprit.</span>
<span class="v-num v-25">25&nbsp;</span><span class="v AC7_25" data-id="AC7_25">Şi el credea că fraţii săi vor pricepe că Dumnezeu, prin mâna lui, le dăruieşte izbăvire, dar ei n-au înţeles.</span>
<span class="v-num v-26">26&nbsp;</span><span class="v AC7_26" data-id="AC7_26">Şi a doua zi s-a arătat unora care se băteau şi i-a îndemnat la pace, zicând: Bărbaţilor, sunteţi fraţi. De ce vă faceţi rău unul altuia?</span>
<span class="v-num v-27">27&nbsp;</span><span class="v AC7_27" data-id="AC7_27">Dar cel ce asuprea pe aproapele l-a îmbrâncit, zicând: Cine te-a pus pe tine domn şi judecător peste noi?</span>
<span class="v-num v-28">28&nbsp;</span><span class="v AC7_28" data-id="AC7_28">Nu cumva vrei să mă omori, cum ai omorât ieri pe egiptean?</span>
<span class="v-num v-29">29&nbsp;</span><span class="v AC7_29" data-id="AC7_29">La acest cuvânt, Moise a fugit şi a trăit ca străin în ţara Madian, unde a născut doi fii.</span>
<span class="v-num v-30">30&nbsp;</span><span class="v AC7_30" data-id="AC7_30">Şi după ce s-au împlinit patruzeci de ani, îngerul Domnului i s-a arătat în pustiul Muntelui Sinai, în flacăra focului unui rug.</span>
<span class="v-num v-31">31&nbsp;</span><span class="v AC7_31" data-id="AC7_31">Iar Moise, văzând, s-a minunat de vedenie, dar când s-a apropiat ca să ia seama mai bine, a fost glasul Domnului către el:</span>
<span class="v-num v-32">32&nbsp;</span><span class="v AC7_32" data-id="AC7_32">"Eu sunt Dumnezeul părinţilor tăi, Dumnezeul lui Avraam şi Dumnezeul lui Isaac şi Dumnezeul lui Iacov". Şi Moise, tremurând, nu îndrăznea să privească;</span>
<span class="v-num v-33">33&nbsp;</span><span class="v AC7_33" data-id="AC7_33">Iar Domnul i-a zis: "Dezleagă încălţămintea picioarelor tale, căci locul pe care stai este pământ sfânt.</span>
<span class="v-num v-34">34&nbsp;</span><span class="v AC7_34" data-id="AC7_34">Privind, am văzut asuprirea poporului Meu în Egipt şi suspinul lor l-am auzit şi M-am pogorât ca să-i scot. Şi acum vino, să te trimit în Egipt".</span>
<span class="v-num v-35">35&nbsp;</span><span class="v AC7_35" data-id="AC7_35">Pe Moise acesta de care s-au lepădat, zicând: Cine te-a pus pe tine domn şi judecător?, pe acesta l-a trimis Dumnezeu domn şi răscumpărător, prin mâna îngerului care i se arătase lui în rug.</span>
<span class="v-num v-36">36&nbsp;</span><span class="v AC7_36" data-id="AC7_36">Acesta i-a scos afară, făcând minuni şi semne în ţara Egiptului şi în Marea Roşie şi în pustie, timp de patruzeci de ani.</span>
<span class="v-num v-37">37&nbsp;</span><span class="v AC7_37" data-id="AC7_37">Acesta este Moise cel ce a zis fiilor lui Israel: "Prooroc ca mine vă va ridica Dumnezeu din fraţii voştri; pe EL să-L ascultaţi".</span>
<span class="v-num v-38">38&nbsp;</span><span class="v AC7_38" data-id="AC7_38">Acesta este cel ce a fost la adunarea în pustie, cu îngerul care i-a vorbit pe Muntele Sinai şi cu părinţii noştri, primind cuvinte de viaţă ca să ni le dea nouă.</span>
<span class="v-num v-39">39&nbsp;</span><span class="v AC7_39" data-id="AC7_39">De acesta n-au voit să asculte părinţii noştri, ci l-au lepădat şi inimile lor s-au întors către Egipt,</span>
<span class="v-num v-40">40&nbsp;</span><span class="v AC7_40" data-id="AC7_40">Zicând lui Aaron: "Fă-ne dumnezei care să meargă înaintea noastră; căci acestui Moise, care ne-a scos din ţara Egiptului, nu ştim ce i s-a întâmplat".</span>
<span class="v-num v-41">41&nbsp;</span><span class="v AC7_41" data-id="AC7_41">Şi au făcut, în zilele acelea, un viţel şi au adus idolului jertfă şi se veseleau de lucrurile mâinilor lor.</span>
<span class="v-num v-42">42&nbsp;</span><span class="v AC7_42" data-id="AC7_42">Şi S-a întors Dumnezeu şi i-a dat pe ei să slujească oştirii cerului, precum este scris în cartea proorocilor: "Adus-aţi voi Mie, casă a lui Israel, timp de patruzeci de ani, în pustie, junghieri şi jertfe?</span>
<span class="v-num v-43">43&nbsp;</span><span class="v AC7_43" data-id="AC7_43">Şi aţi purtat cortul lui Moloh şi steaua dumnezeului vostru Remfan, chipurile pe care le-aţi făcut, ca să vă închinaţi la ele! De aceea vă voi strămuta dincolo de Babilon".</span>
<span class="v-num v-44">44&nbsp;</span><span class="v AC7_44" data-id="AC7_44">Părinţii noştri aveau în pustie cortul mărturiei, precum orânduise Cel ce a vorbit cu Moise, ca să-l facă după chipul pe care îl văzuse;</span>
<span class="v-num v-45">45&nbsp;</span><span class="v AC7_45" data-id="AC7_45">Şi pe acesta primindu-l, părinţii noştri l-au adus cu Iosua în ţara stăpânită de neamuri, pe care Dumnezeu le-a izgonit din faţa părinţilor noştri, până în zilele lui David,</span>
<span class="v-num v-46">46&nbsp;</span><span class="v AC7_46" data-id="AC7_46">Care a aflat har înaintea lui Dumnezeu şi a cerut să găsească un locaş pentru Dumnezeul lui Iacov.</span>
<span class="v-num v-47">47&nbsp;</span><span class="v AC7_47" data-id="AC7_47">Iar Solomon I-a zidit Lui casă,</span>
<span class="v-num v-48">48&nbsp;</span><span class="v AC7_48" data-id="AC7_48">Dar Cel Preaînalt nu locuieşte în temple făcute de mâini, precum zice proorocul:</span>
<span class="v-num v-49">49&nbsp;</span><span class="v AC7_49" data-id="AC7_49">"Cerul este tronul Meu şi pământul aşternut picioarelor Mele. Ce casă Îmi veţi zidi Mie? - zice Domnul - sau care este locul odihnei Mele?</span>
<span class="v-num v-50">50&nbsp;</span><span class="v AC7_50" data-id="AC7_50">Nu mâna Mea a făcut toate acestea?"</span>
<span class="v-num v-51">51&nbsp;</span><span class="v AC7_51" data-id="AC7_51">Voi cei tari în cerbice şi netăiaţi împrejur la inimă şi la urechi, voi pururea staţi împotriva Duhului Sfânt, precum Şi părinţii voştri, aşa şi voi!</span>
<span class="v-num v-52">52&nbsp;</span><span class="v AC7_52" data-id="AC7_52">Pe care dintre prooroci nu l-au prigonit părinţii voştri? Şi au ucis pe cei ce au vestit mai dinainte sosirea Celui Drept, ai Cărui vânzători şi ucigaşi v-aţi făcut voi acum,</span>
<span class="v-num v-53">53&nbsp;</span><span class="v AC7_53" data-id="AC7_53">Voi, care aţi primit Legea întru rânduieli de îngeri şi n-aţi păzit-o!</span>
<span class="v-num v-54">54&nbsp;</span><span class="v AC7_54" data-id="AC7_54">Iar ei, auzind acestea, fremătau de furie în inimile lor şi scrâşneau din dinţi împotriva lui.</span>
<span class="v-num v-55">55&nbsp;</span><span class="v AC7_55" data-id="AC7_55">Iar Ştefan, fiind plin de Duh Sfânt şi privind la cer, a văzut slava lui Dumnezeu şi pe Iisus stând de-a dreapta lui Dumnezeu.</span>
<span class="v-num v-56">56&nbsp;</span><span class="v AC7_56" data-id="AC7_56">Şi a zis: Iată, văd cerurile deschise şi pe Fiul Omului stând de-a dreapta lui Dumnezeu!</span>
<span class="v-num v-57">57&nbsp;</span><span class="v AC7_57" data-id="AC7_57">Iar ei, strigând cu glas mare, şi-au astupat urechile şi au năvălit asupra lui.</span>
<span class="v-num v-58">58&nbsp;</span><span class="v AC7_58" data-id="AC7_58">Şi scoţându-l afară din cetate, îl băteau cu pietre. Iar martorii şi-au pus hainele la picioarele unui tânăr, numit Saul.</span>
<span class="v-num v-59">59&nbsp;</span><span class="v AC7_59" data-id="AC7_59">Şi îl băteau cu pietre pe Ştefan, care se ruga şi zicea: Doamne, Iisuse, primeşte duhul meu!</span>
<span class="v-num v-60">60&nbsp;</span><span class="v AC7_60" data-id="AC7_60">Şi, îngenunchind, a strigat cu glas mare: Doamne, nu le socoti lor păcatul acesta! Şi zicând acestea, a murit.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="AC6.html">&lt;</a>
<a class="home" href="index.html">=</a>
<a class="next" href="AC8.html">&gt;</a>
</div></div>
</body>
</html>