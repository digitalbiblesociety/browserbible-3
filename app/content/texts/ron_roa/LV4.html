<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>LEVITICUL A TREIA CARTE A LUI MOISE 4 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="LV.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="LV.html">LEVITICUL A TREIA CARTE A LUI MOISE 4</a><a class="prev" href="LV3.html">&lt;</a>
<a class="home" href="index.html">=</a>
<a class="next" href="LV5.html">&gt;</a>
</div></div>
<div class="section chapter LV LV4 ron_roa ron " dir="ltr" lang="ro" data-id="LV4" data-nextid="LV5" data-previd="LV3">
<div class="c">4</div>
<div class="p">
<span class="v-num v-1">1&nbsp;</span><span class="v LV4_1" data-id="LV4_1">Şi a grăit Domnul către Moise şi a zis:</span>
<span class="v-num v-2">2&nbsp;</span><span class="v LV4_2" data-id="LV4_2">"Grăieşte tu către fiii lui Israel şi spune-le: - Dacă din neştiinţă va păcătui cineva împotriva poruncilor Domnului şi va face ce nu se cuvine călcând vreuna din ele,</span>
<span class="v-num v-3">3&nbsp;</span><span class="v LV4_3" data-id="LV4_3">şi dacă cel ce a păcătuit este arhiereu care a primit mirungerea şi care deci a tras şi poporul în păcat, pentru păcatul pe care el l-a săvârşit Îi va aduce Domnului un viţel fără meteahnă, ca jertfă pentru păcat.</span>
<span class="v-num v-4">4&nbsp;</span><span class="v LV4_4" data-id="LV4_4">Viţelul îl va aduce înaintea Domnului, la intrarea cortului mărturiei; îşi va pune mâna pe capul viţelului şi va înjunghia viţelul înaintea Domnului.</span>
<span class="v-num v-5">5&nbsp;</span><span class="v LV4_5" data-id="LV4_5">Preotul cel miruns, ale cărui mâini sunt sfinţite, va lua din sângele viţelului şi-l va aduce în cortul mărturiei.</span>
<span class="v-num v-6">6&nbsp;</span><span class="v LV4_6" data-id="LV4_6">Preotul îşi va muia degetul în sânge şi de şapte ori va stropi cu sânge înaintea Domnului, spre perdeaua cea sfântăa.</span>
<span class="v-num v-7">7&nbsp;</span><span class="v LV4_7" data-id="LV4_7">Din sângele viţelului va unge preotul coarnele altarului tămâierii, cel ce se află'n faţa Domnului în cortul mărturiei; iar tot ce-a mai rămas din sângele viţelului îl va turna la temelia jertfelnicului arderii-de-tot, care se află la intrarea cortului mărturiei.</span>
<span class="v-num v-8">8&nbsp;</span><span class="v LV4_8" data-id="LV4_8">Viţelului jertfit pentru păcat îi va lua toată grăsimea, atât cea de pe intestine, cât şi cea care acoperă intestinele;</span>
<span class="v-num v-9">9&nbsp;</span><span class="v LV4_9" data-id="LV4_9">cei doi rinichi cu grăsimea de pe ei, precum şi cea de pe şolduri, seul de pe ficat (pe care-l va scoate împreună cu rinichii),</span>
<span class="v-num v-10">10&nbsp;</span><span class="v LV4_10" data-id="LV4_10">- aşa cum se ia din viţelul jertfei de mulţumire - şi le va arde preotul pe jertfelnicul arderiide-tot.</span>
<span class="v-num v-11">11&nbsp;</span><span class="v LV4_11" data-id="LV4_11">Iar pielea viţelului, şi toată carnea lui împreună cu capul şi cu picioarele, cu măruntaiele şi cu necurăţenia lui,</span>
<span class="v-num v-12">12&nbsp;</span><span class="v LV4_12" data-id="LV4_12">întregul viţel îl va scoate afară din tabără, la loc curat, unde se aruncă cenuşa, şi-l va arde pe foc de lemne; unde se aruncă cenuşa, acolo să-l ardă.</span>
<span class="v-num v-13">13&nbsp;</span><span class="v LV4_13" data-id="LV4_13">Dacă însă întreaga obşte a lui Israel va păcătui ceva şi fapta a rămas ascunsă de ochii adunării, dacă ei au săvârşit ceva împotriva poruncilor Domnului, ceva ce nu trebuia făcut,</span>
<span class="v-num v-14">14&nbsp;</span><span class="v LV4_14" data-id="LV4_14">când se va afla păcatul pe care ei l-au săvârşit, atunci obştea va aduce drept jertfă pentru păcat un viţel fără meteahnă; acesta va fi adus în faţa cortului mărturiei,</span>
<span class="v-num v-15">15&nbsp;</span><span class="v LV4_15" data-id="LV4_15">iar bătrânii obştii îşi vor pune mâinile pe capul viţelului, înaintea Domnului,</span>
<span class="v-num v-16">16&nbsp;</span><span class="v LV4_16" data-id="LV4_16">şi'naintea Domnului vor înjunghia viţelul; iar preotul cel uns va aduce din sângele viţelului în cortul mărturiei.</span>
<span class="v-num v-17">17&nbsp;</span><span class="v LV4_17" data-id="LV4_17">Preotul îşi va muia degetul în sângele viţelului, şi de şapte ori va stropi înaintea Domnului, spre perdeaua de la sfânta-sfintelor.</span>
<span class="v-num v-18">18&nbsp;</span><span class="v LV4_18" data-id="LV4_18">Din acest sânge va unge preotul coarnele altarului tămâierii, cel ce se află'n faţa Domnului în cortul mărturiei, iar tot ce-a rămas din sânge îl va turna la temelia jertfelnicului arderii-de-tot, care se află la intrarea cortului mărturiei.</span>
<span class="v-num v-19">19&nbsp;</span><span class="v LV4_19" data-id="LV4_19">Toată grăsimea lui o va scoate din el şi o va arde pe jertfelnic;</span>
<span class="v-num v-20">20&nbsp;</span><span class="v LV4_20" data-id="LV4_20">şi va face cu viţelul acesta ceea ce s'a făcut cu viţelul adus pentru păcat; întocmai să facă. Şi aşa să se roage preotul pentru ei, iar păcatul lor va fi trecut cu vederea .</span>
<span class="v-num v-21">21&nbsp;</span><span class="v LV4_21" data-id="LV4_21">Părţile rămase din viţel le va scoate afară din tabără şi le va arde aşa cum a ars şi viţelul de care s'a vorbit mai sus. Aceasta, pentru păcatul de obşte.</span>
<span class="v-num v-22">22&nbsp;</span><span class="v LV4_22" data-id="LV4_22">Iar dacă va păcătui o căpetenie, călcând vreuna din poruncile Domnului Dumnezeului său, şi din neştiinţă a păcătuit făcând ceea ce nu trebuia să facă,</span>
<span class="v-num v-23">23&nbsp;</span><span class="v LV4_23" data-id="LV4_23">atunci, când el îşi va cunoaşte păcatul pe care l-a săvârşit, va aduce jertfă pentru păcat un ţap, parte bărbătească fără meteahnă.</span>
<span class="v-num v-24">24&nbsp;</span><span class="v LV4_24" data-id="LV4_24">Îşi va pune mâna pe capul ţapului şi-l va înjunghia în locul unde se înjunghie arderiledetot, înaintea Domnului; aceasta este jertfă pentru păcat.</span>
<span class="v-num v-25">25&nbsp;</span><span class="v LV4_25" data-id="LV4_25">Din sângele jertfei pentru păcat va unge preotul coarnele jertfelnicului arderii-de-tot, iar ceea ce a rămas din sânge îl va turna la temelia jertfelnicului arderii-de-tot.</span>
<span class="v-num v-26">26&nbsp;</span><span class="v LV4_26" data-id="LV4_26">Toată grăsimea o va aduce pe jertfelnic, aşa cum se face cu grăsimea jertfei de mulţumire, şi aşa se va ruga preotul pentru păcatul aceluia, iar [păcatul] aceluia i se va trece cu vederea.</span>
<span class="v-num v-27">27&nbsp;</span><span class="v LV4_27" data-id="LV4_27">Dacă însă un om din poporul de rând va păcătui din neştiinţă împotriva uneia din toate poruncile Domnului şi va face ceva ce nu trebuia să facă şi astfel va greşi,</span>
<span class="v-num v-28">28&nbsp;</span><span class="v LV4_28" data-id="LV4_28">după ce-şi va cunoaşte păcatul pe care l-a săvârşit, va aduce'n dar din caprele sale, dar o capră fără meteahnă, parte femeiască, drept jertfă pentru păcatul pe care l-a săvârşit;</span>
<span class="v-num v-29">29&nbsp;</span><span class="v LV4_29" data-id="LV4_29">îşi va pune mâna pe capul jertfei aduse pentru păcatul său; capra adusă ca jertfă pentru păcat o va înjunghia acolo unde se înjunghie jertfele arderii-de-tot.</span>
<span class="v-num v-30">30&nbsp;</span><span class="v LV4_30" data-id="LV4_30">Cu degetul său, preotul va lua din sângele ei şi va unge coarnele jertfelnicului arderii-de-tot, iar sângele rămas îl va turna la temelia jertfelnicului.</span>
<span class="v-num v-31">31&nbsp;</span><span class="v LV4_31" data-id="LV4_31">Toată grăsimea ei o va desprinde aşa cum se desprinde grăsimea de pe jertfa de mulţumire, şi o va arde preotul pe jertfelnic, spre mireasmă bineplăcută Domnului; aşa se va ruga preotul pentru el, iar lui i se va trece [păcatul] cu vederea.</span>
<span class="v-num v-32">32&nbsp;</span><span class="v LV4_32" data-id="LV4_32">Dar dacă cineva vrea să aducă drept jertfă pentru păcat o oaie, parte femeiască va aduce, fără meteahnă,</span>
<span class="v-num v-33">33&nbsp;</span><span class="v LV4_33" data-id="LV4_33">îşi va pune mâna pe capul jertfei pentru păcat şi o va înjunghia acolo unde se înjunghie jertfele arderii-de-tot.</span>
<span class="v-num v-34">34&nbsp;</span><span class="v LV4_34" data-id="LV4_34">Cu degetul său, preotul va lua din sângele jertfei pentru păcat şi va unge coarnele jertfelnicului arderii-de-tot, iar sângele rămas îl va turna la temelia jertfelnicului arderii-de-tot.</span>
<span class="v-num v-35">35&nbsp;</span><span class="v LV4_35" data-id="LV4_35">Toată grăsimea ei o va desprinde aşa cum se desprinde grăsimea de pe mielul adus ca jertfă de mulţumire, şi o va pune preotul pe jertfelnic ca ardere-de-tot adusă Domnului; aşa se va ruga preotul pentru el, pentru păcatul pe care l-a săvârşit, iar lui i se va trece cu vederea.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="LV3.html">&lt;</a>
<a class="home" href="index.html">=</a>
<a class="next" href="LV5.html">&gt;</a>
</div></div>
</body>
</html>