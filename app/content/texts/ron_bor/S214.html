<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A DOUA A REGILOR 14 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="S2.html">Biblia Ortodoxă Română Sinodală (2006)</a><a class="location" href="S2.html">CARTEA A DOUA A REGILOR 14</a><a class="prev" href="S213.html">&lt;</a>
<a class="home" href="index.html">=</a>
<a class="next" href="S215.html">&gt;</a>
</div></div>
<div class="section chapter S2 S214 ron_bor ron " dir="ltr" lang="ron" data-id="S214" data-nextid="S215" data-previd="S213">
<div class="c">14</div>
<div class="p">
<span class="v-num v-1">1&nbsp;</span><span class="v S214_1" data-id="S214_1">Cunoscând Ioab, fiul Ţeruiei, că inima regelui s-a întors spre Abesalom,</span>
<span class="v-num v-2">2&nbsp;</span><span class="v S214_2" data-id="S214_2">A trimis Ioab la Tecoa şi a luat de acolo o femeie înţeleaptă şi i-a zis: "Fă-te că eşti bocitoare, îmbracă-te cu haine de jale, nu te unge cu untdelemn şi fii ca a femeie care a plâns zile multe după un mort;</span>
<span class="v-num v-3">3&nbsp;</span><span class="v S214_3" data-id="S214_3">Şi du-te la rege şi zi către el aşa şi aşa". Şi i-a spus Ioab ce anume să zică.</span>
<span class="v-num v-4">4&nbsp;</span><span class="v S214_4" data-id="S214_4">Venind deci femeia cea din Tecoa la rege şi căzând cu faţa la pământ, s-a închinat şi a zis: "Ajutor, o, rege, ajutor!"</span>
<span class="v-num v-5">5&nbsp;</span><span class="v S214_5" data-id="S214_5">"Ce ai?" a zis regele către ea. "Sunt de mult văduvă, a zis ea, căci mi-a murit bărbatul.</span>
<span class="v-num v-6">6&nbsp;</span><span class="v S214_6" data-id="S214_6">Şi avea roaba ta doi feciori şi aceştia s-au sfădit în ţarină; şi, neavând cine-i despărţi, a lovit unul din ei pe celălalt şi l-a omorât.</span>
<span class="v-num v-7">7&nbsp;</span><span class="v S214_7" data-id="S214_7">Şi iată s-au sculat toate rudele asupra roabei tale şi zic: "Dă-ne pe ucigaşul fratelui său să-l omorâm pentru sufletul fratelui său pe care l-a pierdut el şi vom pierde chiar şi pe moştenitorul lui". Şi aşa vor să stingă ei şi cea din urmă scânteie a mea, ca să nu mai lase bărbatului meu nici nume, nici urmaşi pe faţa pământului".</span>
<span class="v-num v-8">8&nbsp;</span><span class="v S214_8" data-id="S214_8">"Mergi în pace la casa ta, a zis regele către femeie, căci voi da poruncă pentru tine".</span>
<span class="v-num v-9">9&nbsp;</span><span class="v S214_9" data-id="S214_9">Dar femeia cea din Tecoa a zis către rege: "O, rege, stăpânul meu, asupra mea să fie vina şi asupra casei tatălui meu; iar regele şi tronul lui este nevinovat".</span>
<span class="v-num v-10">10&nbsp;</span><span class="v S214_10" data-id="S214_10">"pe cel ce va fi împotriva ta, a zis regele, să-l aduci la mine şi mai mult nu te va mai atinge".</span>
<span class="v-num v-11">11&nbsp;</span><span class="v S214_11" data-id="S214_11">"Porunceşte, o, rege, în numele Domnului Dumnezeului tău, a zis ea, ca să nu se înmulţească răzbunătorii sângelui şi să nu piardă pe fiul meu". "Viu este Domnul, a zis regele, nici un fir de păr de al fiului tău nu va cădea pe pământ!"</span>
<span class="v-num v-12">12&nbsp;</span><span class="v S214_12" data-id="S214_12">"Îngăduie roabei tale, a zis femeia, să mai spun o vorbă regelui, stăpânului meu".</span>
<span class="v-num v-13">13&nbsp;</span><span class="v S214_13" data-id="S214_13">"Spune", a zis el. "Pentru ce cugeţi tu aşa împotriva poporului Domnului?, a zis femeia. Rostind cuvântul acesta, regele s-a osândit pe sine însuşi, pentru că nu aduce înapoi pe izgonitul său.</span>
<span class="v-num v-14">14&nbsp;</span><span class="v S214_14" data-id="S214_14">Noi vom muri şi vom fi ca apa vărsată pe pământ, care nu se mai poate aduna. Dumnezeu însă nu voieşte să piardă sufletul şi se gândeşte cum ar face să nu lepede de la Sine nici pe cel înlăturat.</span>
<span class="v-num v-15">15&nbsp;</span><span class="v S214_15" data-id="S214_15">Şi acum eu am venit să spun regelui, stăpânul meu, cuvintele acestea, pentru că poporul mă sperie şi roaba ta a zis: "Am să grăiesc eu cu regele, să văd nu va face el după cuvântul roabei sale?</span>
<span class="v-num v-16">16&nbsp;</span><span class="v S214_16" data-id="S214_16">De bună seamă regele va asculta şi va izbăvi pe roaba sa din mâna oamenilor care voiesc să mă piardă împreună cu fiul meu din moştenirea lui Dumnezeu.</span>
<span class="v-num v-17">17&nbsp;</span><span class="v S214_17" data-id="S214_17">Şi roaba ta a zis: Să fie cuvântul regelui, stăpânul meu, spre mângâierea mea, căci regele, stăpânul meu, este ca îngerul lui Dumnezeu şi poate ca să asculte şi bune şi rele, şi Domnul Dumnezeul tău va fi cu tine".</span>
<span class="v-num v-18">18&nbsp;</span><span class="v S214_18" data-id="S214_18">Şi răspunzând, regele a zis către femeie: "Să nu ascunzi de mine ceea ce am să te întreb!"Grăieşte, a zis femeia, o, rege, stăpânul meu!"</span>
<span class="v-num v-19">19&nbsp;</span><span class="v S214_19" data-id="S214_19">"Nu cumva este mâna lui Ioab în tot ce spui tu?" a zis regele. Iar femeia i-a răspuns şi a zis: "Să trăiască sufletul tău, o, rege! Nu pot să mă abat nici la dreapta, nici la stânga de la ceea ce a zis regele, stăpânul meu. Adevărat, robul tău Ioab mi-a poruncit şi el a pus în gura roabei tale toate cuvintele acestea;</span>
<span class="v-num v-20">20&nbsp;</span><span class="v S214_20" data-id="S214_20">Şi tot robul tău m-a învăţat ca prin pildă să dau lucrului această înfăţişare. Dar regele, stăpânul meu, este înţelept, cum este înţelept îngerul lui Dumnezeu, ca să cunoască tot ce este pe pământ".</span>
<span class="v-num v-21">21&nbsp;</span><span class="v S214_21" data-id="S214_21">Atunci regele a zis către Ioab: "Iată, fac lucrul acesta; du-te dar şi adu înapoi pe băiatul Abesalom".</span>
<span class="v-num v-22">22&nbsp;</span><span class="v S214_22" data-id="S214_22">Atunci Ioab a căzut cu faţa la pământ şi s-a închinat şi a binecuvântat pe rege, zicând: "Acum robul tău cunoaşte că a aflat bunăvoinţă înaintea ochilor tăi, o, rege, stăpânul meu, de vreme ce regele a făcut cum a zis robul tău".</span>
<span class="v-num v-23">23&nbsp;</span><span class="v S214_23" data-id="S214_23">Şi sculându-se, Ioab s-a dus în Gheşur şi a adus pe Abesalom la Ierusalim.</span>
<span class="v-num v-24">24&nbsp;</span><span class="v S214_24" data-id="S214_24">Şi a zis regele: "Să se întoarcă la casa sa, dar fata mea nu o va vedea". Şi s-a întors Abesalom la casa sa; dar faţa regelui n-a văzut-o.</span>
<span class="v-num v-25">25&nbsp;</span><span class="v S214_25" data-id="S214_25">În tot Israelul nu era bărbat aşa de frumos ca Abesalom şi aşa de lăudat ca el; din tălpile picioarelor şi până în creştetul capului nu avea nici o meteahnă.</span>
<span class="v-num v-26">26&nbsp;</span><span class="v S214_26" data-id="S214_26">Când îşi tundea capul său - şi şi-l tundea în fiecare an, pentru că-l îngreuia - părul de pe capul lui cântărea două sute de sicli, după cântarul regesc.</span>
<span class="v-num v-27">27&nbsp;</span><span class="v S214_27" data-id="S214_27">Şi i s-au născut lui Abesalom trei băieri şi o fată, anume Tamara. Aceasta a fost o femeie frumoasă la chip şi a ajuns soţia lui Roboam, fiul lui Solomon şi i-a născut pe Abia.</span>
<span class="v-num v-28">28&nbsp;</span><span class="v S214_28" data-id="S214_28">Abesalom a rămas în Ierusalim doi ani, dar faţa regelui n-a văzut-o.</span>
<span class="v-num v-29">29&nbsp;</span><span class="v S214_29" data-id="S214_29">Şi a trimis Abesalom după Ioab, ca să-l trimită la rege, dar acesta n-a vrut să vină la el. şi a trimis şi a doua oară şi acesta tot n-a vrut să vină.</span>
<span class="v-num v-30">30&nbsp;</span><span class="v S214_30" data-id="S214_30">Atunci a zis Abesalom slugilor sale: "Vedeţi voi partea de ţarină a lui Ioab, care este lângă a mea şi unde el are semănat orz? Duceţi-vă şi-i daţi foc!" Şi au ars slugile lui Abesalom acea parte de ţarină cu foc. Deci venind slugile lui Ioab la. acesta cu hainele rupte, au zis: "Slugile lui Abesalom au ars ogorul tău cu foc".</span>
<span class="v-num v-31">31&nbsp;</span><span class="v S214_31" data-id="S214_31">Atunci s-a sculat Ioab şi a venit la Abesalom acasă şi i-a zis: "Pentru ce slugile tale au ars cu foc ogorul meu?"</span>
<span class="v-num v-32">32&nbsp;</span><span class="v S214_32" data-id="S214_32">Iar Abesalom a zis: "Iată, eu am trimis la tine şi am zis: Vino încoace, ca să te trimit la rege să-i zici: Pentru ce am venit din Gheşur? Mai bine-mi era să fi rămas acolo. Vreau să văd faţa regelui. De sunt vinovat, atunci ucide-mă".</span>
<span class="v-num v-33">33&nbsp;</span><span class="v S214_33" data-id="S214_33">Şi s-a dus Ioab la rege şi i-a spus aceasta. Şi a chemat regele pe Abesalom şi a venit acesta la rege şi, căzând cu faţa sa la pământ înaintea regelui, i s-a închinat, iar regele a sărutat. pe Abesalom.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="S213.html">&lt;</a>
<a class="home" href="index.html">=</a>
<a class="next" href="S215.html">&gt;</a>
</div></div>
</body>
</html>