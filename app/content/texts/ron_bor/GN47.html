<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FACEREA 47 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="GN.html">Biblia Ortodoxă Română Sinodală (2006)</a><a class="location" href="GN.html">FACEREA 47</a><a class="prev" href="GN46.html">&lt;</a>
<a class="home" href="index.html">=</a>
<a class="next" href="GN48.html">&gt;</a>
</div></div>
<div class="section chapter GN GN47 ron_bor ron " dir="ltr" lang="ron" data-id="GN47" data-nextid="GN48" data-previd="GN46">
<div class="c">47</div>
<div class="p">
<span class="v-num v-1">1&nbsp;</span><span class="v GN47_1" data-id="GN47_1">Mergând deci Iosif a vestit pe Faraon, zicând: "Tatăl meu şi fraţii mei, cu vitele lor mărunte şi mari şi cu toate câte au, au venit din pământul Canaan şi iată sunt în ţinutul Goşen!"</span>
<span class="v-num v-2">2&nbsp;</span><span class="v GN47_2" data-id="GN47_2">Luând apoi pe cinci dintre fraţii săi, i-a înfăţişat lui Faraon.</span>
<span class="v-num v-3">3&nbsp;</span><span class="v GN47_3" data-id="GN47_3">Iar Faraon a zis către fraţii lui Iosif: "Cu ce vă îndeletniciţi voi?" Şi ei au răspuns lui Faraon: "Robii tăi sunt un neam de păstori de oi, din tată în fiu".</span>
<span class="v-num v-4">4&nbsp;</span><span class="v GN47_4" data-id="GN47_4">Apoi au zis iarăşi către Faraon: "Am venit să locuim în pământul acesta, căci nu se găseşte păşune pentru vitele robilor tăi, pentru că în ţara Canaan e foamete mare. îngăduie dar robilor tăi să se aşeze în ţinutul Goşen!"</span>
<span class="v-num v-5">5&nbsp;</span><span class="v GN47_5" data-id="GN47_5">Iar Faraon a zis către Iosif: "Tatăl tău şi fraţii tăi au venit la tine.</span>
<span class="v-num v-6">6&nbsp;</span><span class="v GN47_6" data-id="GN47_6">Iată, pământul Egiptului iţi stă înainte; aşază pe tatăl tău şi pe fraţii tăi în cel mai bun loc din ţară. Să locuiască ei în pământul Gosen, şi de cunoşti printre ei oameni pricepuţi, pune-i supraveghetori peste vitele mele!"</span>
<span class="v-num v-7">7&nbsp;</span><span class="v GN47_7" data-id="GN47_7">Apoi a adus Iosif înăuntru pe Iacov, tatăl său, şi l-a înfăţişat înaintea lui Faraon şi a binecuvântat Iacov pe Faraon;</span>
<span class="v-num v-8">8&nbsp;</span><span class="v GN47_8" data-id="GN47_8">Iar Faraon a zis către Iacov: "Câţi sunt anii vieţii tale?"</span>
<span class="v-num v-9">9&nbsp;</span><span class="v GN47_9" data-id="GN47_9">Răspuns-a Iacov lui Faraon: "Zilele pribegiei mele sunt o sută treizeci de ani. Puţine şi grele au fost zilele vieţii mele şi n-am ajuns zilele anilor vieţii părinţilor mei, cât au pribegit ei în zilele lor".</span>
<span class="v-num v-10">10&nbsp;</span><span class="v GN47_10" data-id="GN47_10">Şi iarăşi a binecuvântat Iacov pe Faraon şi a ieşit de la Faraon.</span>
<span class="v-num v-11">11&nbsp;</span><span class="v GN47_11" data-id="GN47_11">Deci a aşezat Iosif pe tatăl său şi pe fraţii săi şi le-a dat moşie în ţara Egiptului, în cea mai bună parte a ţării, în pământul Ramses (Goşen), cum îi poruncise Faraon.</span>
<span class="v-num v-12">12&nbsp;</span><span class="v GN47_12" data-id="GN47_12">Şi dădea Iosif tatălui său şi fraţilor săi şi la toată casa tatălui său pâine după trebuinţa familiei fiecăruia.</span>
<span class="v-num v-13">13&nbsp;</span><span class="v GN47_13" data-id="GN47_13">În vremea aceea nu era pâine în tot pământul, pentru că se înteţise foametea foarte tare, încât ţara Egiptului şi pământul Canaan se istoviseră de foamete.</span>
<span class="v-num v-14">14&nbsp;</span><span class="v GN47_14" data-id="GN47_14">Şi a adunat Iosif tot argintul, ce era în ţara Egiptului şi în ţara Canaanului, pe grâul ce se cumpăra; de la el. Şi a adus Iosif argintul tot în casa lui Faraon.</span>
<span class="v-num v-15">15&nbsp;</span><span class="v GN47_15" data-id="GN47_15">Când s-a sfârşit tot argintul în ţara Egiptului şi în ţara Canaanului, au venit atunci toţi Egiptenii la Iosif şi au zis: "Dă-ne pâine! De ce să murim sub ochii tăi? Că s-a sfârşit argintul".</span>
<span class="v-num v-16">16&nbsp;</span><span class="v GN47_16" data-id="GN47_16">Iar Iosif le-a zis: "Aduceţi vitele voastre şi vă voi da pâine pe vitele voastre, dacă vi s-a terminat argintul".</span>
<span class="v-num v-17">17&nbsp;</span><span class="v GN47_17" data-id="GN47_17">Şi au adus ei la Iosif vitele lor şi le-a dat Iosif pâine pe cai şi pe oi, pe boi şi pe asini; şi anul acela i-a hrănit cu pâine pentru toate vitele lor.</span>
<span class="v-num v-18">18&nbsp;</span><span class="v GN47_18" data-id="GN47_18">Iar dacă a trecut anul acela, au venit în anul următor şi i-au zis: "Nu vom ascunde de domnul nostru, că argintul nostru s-a sfârşit şi vitele noastre sunt la domnul nostru şi nimic nu ne-a mai rămas să-i dăm decât trupurile şi pământurile noastre.</span>
<span class="v-num v-19">19&nbsp;</span><span class="v GN47_19" data-id="GN47_19">De ce să pierim sub ochii tăi şi noi şi pământurile noastre? Cumpără-ne pe pâine, pe noi cu pământurile noastre, şi vom fi robi lui Faraon, noi şi pământurile noastre, iar tu să ne dai sămânţă ca să trăim şi să nu murim şi ca ogoarele să nu rămână paragină".</span>
<span class="v-num v-20">20&nbsp;</span><span class="v GN47_20" data-id="GN47_20">Şi a cumpărat Iosif pentru Faraon tot pământul Egiptului, pentru că Egiptenii şi-au vândut fiecare pământul său lui Faraon, că-i istovise foametea; şi a ajuns tot pământul al lui Faraon.</span>
<span class="v-num v-21">21&nbsp;</span><span class="v GN47_21" data-id="GN47_21">De asemenea şi pe popor l-a făcut rob lui, de la un capăt al Egiptului până la celălalt.</span>
<span class="v-num v-22">22&nbsp;</span><span class="v GN47_22" data-id="GN47_22">Numai pământurile preoţilor nu le-a cumpărat Iosif, căci preoţilor le era rânduită de la Faraon porţie şi se hrăneau din porţia lor, pe care le-o da Faraon; de aceea nu şi-au vândut ei pământul.</span>
<span class="v-num v-23">23&nbsp;</span><span class="v GN47_23" data-id="GN47_23">Atunci a zis Iosif către popor: "Iată, eu v-am cumpărat astăzi pentru Faraon şi pe voi şi pământul vostru. Luaţi-vă sămânţă şi semănaţi pământul.</span>
<span class="v-num v-24">24&nbsp;</span><span class="v GN47_24" data-id="GN47_24">Şi la seceriş să daţi a cincea parte lui Faraon, iar patru părţi să vă rămână vouă pentru semănatul ogoarelor, pentru hrana voastră şi a celor ce sunt în casele voastre şi pentru hrana copiilor voştri".</span>
<span class="v-num v-25">25&nbsp;</span><span class="v GN47_25" data-id="GN47_25">Iar ei au zis: "Tu ne-ai salvat viaţa! Să aflăm milă în ochii domnului nostru şi să fim robi lui Faraon!"</span>
<span class="v-num v-26">26&nbsp;</span><span class="v GN47_26" data-id="GN47_26">Şi le-a pus Iosif lege, care-i până astăzi în ţara Egiptului, ca a cincea parte să se dea lui Faraon, scutit fiind numai pământul preoţilor, care nu era al lui Faraon.</span>
<span class="v-num v-27">27&nbsp;</span><span class="v GN47_27" data-id="GN47_27">Astfel s-a aşezat Israel în ţara Egiptului, în ţinutul Goşen, şi l-a moştenit şi a crescut şi s-a înmulţit foarte tare.</span>
<span class="v-num v-28">28&nbsp;</span><span class="v GN47_28" data-id="GN47_28">Iacov a mai trăit în ţara Egiptului şaptesprezece ani. Zilele vieţii lui Iacov au fost deci o sută patruzeci şi şapte de ani.</span>
<span class="v-num v-29">29&nbsp;</span><span class="v GN47_29" data-id="GN47_29">Apoi venindu-i lui vremea să moară, Israel a chemat pe fiul său Iosif, şi i-a zis: "De am aflat har în ochii tăi, pune-ţi mâna pe coapsa mea şi jură că vei face milă şi dreptate cu mine, să nu mă îngropi în Egipt!</span>
<span class="v-num v-30">30&nbsp;</span><span class="v GN47_30" data-id="GN47_30">Când voi adormi ca părinţii mei, mă vei scoate din Egipt şi mă vei îngropa în mormântul lor". Iar Iosif a zis: "Voi face după cuvântul tău!"</span>
<span class="v-num v-31">31&nbsp;</span><span class="v GN47_31" data-id="GN47_31">Iacov însă a zis: "Jură-mi!" Şi i s-a jurat Iosif. Atunci Israel s-a închinat la vârful toiagului său.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="GN46.html">&lt;</a>
<a class="home" href="index.html">=</a>
<a class="next" href="GN48.html">&gt;</a>
</div></div>
</body>
</html>