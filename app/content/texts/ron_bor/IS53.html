<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>ISAIA 53 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="IS.html">Biblia Ortodoxă Română Sinodală (2006)</a><a class="location" href="IS.html">ISAIA 53</a><a class="prev" href="IS52.html">&lt;</a>
<a class="home" href="index.html">=</a>
<a class="next" href="IS54.html">&gt;</a>
</div></div>
<div class="section chapter IS IS53 ron_bor ron " dir="ltr" lang="ro" data-id="IS53" data-nextid="IS54" data-previd="IS52">
<div class="c">53</div>
<div class="p">
<span class="v-num v-1">1&nbsp;</span><span class="v IS53_1" data-id="IS53_1">Cine va crede ceea ce noi am auzit şi braţul Domnului cui se va descoperi?</span>
<span class="v-num v-2">2&nbsp;</span><span class="v IS53_2" data-id="IS53_2">Crescut-a înaintea Lui ca o odraslă, şi ca o rădăcină în pământ uscat; nu avea nici chip, nici frumuseţe, ca să ne uităm la El, şi nici o înfăţişare, ca să ne fie drag.</span>
<span class="v-num v-3">3&nbsp;</span><span class="v IS53_3" data-id="IS53_3">Dispreţuit era şi cel din urmă dintre oameni; om al durerilor şi cunoscător al suferinţei, unul înaintea căruia să-ţi acoperi faţa; dispreţuit şi nebăgat în seamă.</span>
<span class="v-num v-4">4&nbsp;</span><span class="v IS53_4" data-id="IS53_4">Dar El a luat asupră-Şi durerile noastre şi cu suferinţele noastre S-a împovărat. Şi noi Îl socoteam pedepsit, bătut şi chinuit de Dumnezeu,</span>
<span class="v-num v-5">5&nbsp;</span><span class="v IS53_5" data-id="IS53_5">Dar El fusese străpuns pentru păcatele noastre şi zdrobit pentru fărădelegile noastre. El a fost pedepsit pentru mântuirea noastră şi prin rănile Lui noi toţi ne-am vindecat.</span>
<span class="v-num v-6">6&nbsp;</span><span class="v IS53_6" data-id="IS53_6">Toţi umblam rătăciţi ca nişte oi, fiecare pe calea noastră, şi Domnul a făcut să cadă asupra Lui fărădelegile noastre ale tuturor.</span>
<span class="v-num v-7">7&nbsp;</span><span class="v IS53_7" data-id="IS53_7">Chinuit a fost, dar S-a supus şi nu şi-a deschis gura Sa; ca un miel spre junghiere s-a adus şi ca o oaie fără de glas înaintea celor ce o tund, aşa nu Şi-a deschis gura Sa.</span>
<span class="v-num v-8">8&nbsp;</span><span class="v IS53_8" data-id="IS53_8">Întru smerenia Lui judecata Lui s-a ridicat şi neamul Lui cine îl va spune? Că s-a luat de pe pământ viaţa Lui! Pentru fărădelegile poporului Meu a fost adus spre moarte.</span>
<span class="v-num v-9">9&nbsp;</span><span class="v IS53_9" data-id="IS53_9">Mormântul Lui a fost pus lângă cei fără de lege şi cu cei făcători de rele, după moartea Lui, cu toate că nu săvârşise nici o nedreptate şi nici înşelăciune nu fusese în gura Lui.</span>
<span class="v-num v-10">10&nbsp;</span><span class="v IS53_10" data-id="IS53_10">Dar a fost voia Domnului să-L zdrobească prin suferinţă. Şi fiindcă Şi-a dat viaţa ca jertfă pentru păcat, va vedea pe urmaşii Săi, îşi va lungi viaţa şi lucrul Domnului în mâna Lui va propăşi.</span>
<span class="v-num v-11">11&nbsp;</span><span class="v IS53_11" data-id="IS53_11">Scăpat de chinurile sufletului Său, va vedea rodul ostenelilor Sale şi de mulţumire Se va sătura. Prin suferinţele Lui, Dreptul, Sluga Mea, va îndrepta pe mulţi, şi fărădelegile lor le va lua asupra Sa.</span>
<span class="v-num v-12">12&nbsp;</span><span class="v IS53_12" data-id="IS53_12">Pentru aceasta Îi voi da partea Sa printre cei mari şi cu cei puternici va împărţi prada, ca răsplată că Şi-a dat sufletul Său spre moarte şi cu cei făcători de rele a fost numărat. Că El a purtat fărădelegile multora şi pentru cei păcătoşi Şi-a dat viaţa.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="IS52.html">&lt;</a>
<a class="home" href="index.html">=</a>
<a class="next" href="IS54.html">&gt;</a>
</div></div>
</body>
</html>