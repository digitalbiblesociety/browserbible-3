<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FAPTE 28 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="AC.html">Biblia Ortodoxă Română Sinodală (2006)</a><a class="location" href="AC.html">FAPTE 28</a><a class="prev" href="AC27.html">&lt;</a>
<a class="home" href="index.html">=</a>
<a class="next" href="RM1.html">&gt;</a>
</div></div>
<div class="section chapter AC AC28 ron_bor ron " dir="ltr" lang="ron" data-id="AC28" data-nextid="RM1" data-previd="AC27">
<div class="c">28</div>
<div class="p">
<span class="v-num v-1">1&nbsp;</span><span class="v AC28_1" data-id="AC28_1">Şi după ce am scăpat, am aflat că insula se numeşte Malta.</span>
<span class="v-num v-2">2&nbsp;</span><span class="v AC28_2" data-id="AC28_2">Iar locuitorii ei ne arătau o deosebită omenie, căci, aprinzând foc, ne-au luat pe toţi la ei din pricina ploii care era şi a frigului.</span>
<span class="v-num v-3">3&nbsp;</span><span class="v AC28_3" data-id="AC28_3">Şi strângând Pavel grămadă de găteje şi punându-le în foc, o viperă a ieşit de căldură şi s-a prins de mâna lui.</span>
<span class="v-num v-4">4&nbsp;</span><span class="v AC28_4" data-id="AC28_4">Şi când locuitorii au văzut vipera atârnând de mâna lui, ziceau unii către alţii: Desigur că ucigaş este omul acesta, pe care dreptatea nu l-a lăsat să trăiască, deşi a scăpat din mare.</span>
<span class="v-num v-5">5&nbsp;</span><span class="v AC28_5" data-id="AC28_5">Deci el, scuturând vipera în foc, n-a pătimit nici un rău.</span>
<span class="v-num v-6">6&nbsp;</span><span class="v AC28_6" data-id="AC28_6">Iar ei aşteptau ca el să se umfle, sau să cadă deodată mort. Dar aşteptând ei mult şi văzând că nu i se întâmplă nimic rău, şi-au schimbat gândul şi ziceau că el este un zeu.</span>
<span class="v-num v-7">7&nbsp;</span><span class="v AC28_7" data-id="AC28_7">Şi împrejurul acelui loc erau ţarinile căpeteniei insulei, Publius, care, primindu-ne, ne-a găzduit prietenos trei zile.</span>
<span class="v-num v-8">8&nbsp;</span><span class="v AC28_8" data-id="AC28_8">Şi s-a întâmplat că tatăl lui Publius zăcea în pat, cuprins de friguri şi de urdinare cu sânge, la care intrând Pavel şi rugându-se, şi-a pus mâinile peste el şi l-a vindecat.</span>
<span class="v-num v-9">9&nbsp;</span><span class="v AC28_9" data-id="AC28_9">Şi întâmplându-se aceasta, veneau la el şi ceilalţi din insulă care aveau boli şi se vindecau;</span>
<span class="v-num v-10">10&nbsp;</span><span class="v AC28_10" data-id="AC28_10">Şi aceştia ne-au cinstit mult şi, când am plecat, ne-au pus la îndemână toate cele de trebuinţă.</span>
<span class="v-num v-11">11&nbsp;</span><span class="v AC28_11" data-id="AC28_11">După trei luni am pornit cu o corabie din Alexandria, care iernase în insulă şi care avea pe ea însemnul Dioscurilor.</span>
<span class="v-num v-12">12&nbsp;</span><span class="v AC28_12" data-id="AC28_12">Şi ajungând la Siracuza, am rămas acolo trei zile.</span>
<span class="v-num v-13">13&nbsp;</span><span class="v AC28_13" data-id="AC28_13">De unde, înconjurând, am sosit la Regium. Şi după o zi, suflând vânt de miazăzi, am ajuns la Puteoli în cealaltă zi.</span>
<span class="v-num v-14">14&nbsp;</span><span class="v AC28_14" data-id="AC28_14">Găsind acolo fraţi, am fost rugaţi să rămânem la ei şapte zile. Şi aşa am venit la Roma.</span>
<span class="v-num v-15">15&nbsp;</span><span class="v AC28_15" data-id="AC28_15">Şi de acolo, auzind fraţii cele despre noi, au venit întru întâmpinarea noastră până la Forul lui Apius şi la Trei Taverne, pe care, văzându-i, Pavel a mulţumit lui Dumnezeu şi s-a îmbărbătat.</span>
<span class="v-num v-16">16&nbsp;</span><span class="v AC28_16" data-id="AC28_16">Iar când am intrat în Roma, sutaşul a predat pe cei legaţi comandantului taberei, iar lui Pavel i s-a îngăduit să locuiască aparte cu ostaşul care îl păzea.</span>
<span class="v-num v-17">17&nbsp;</span><span class="v AC28_17" data-id="AC28_17">Şi după trei zile Pavel a chemat la el pe cei care erau fruntaşii iudeilor. Şi, adunându-se, zicea către ei: Bărbaţi fraţi, deşi eu n-am făcut nimic rău împotriva poporului (nostru) sau a datinilor părinteşti, am fost predat de la Ierusalim, în mâinile romanilor.</span>
<span class="v-num v-18">18&nbsp;</span><span class="v AC28_18" data-id="AC28_18">Aceştia, după ce m-au cercetat, voiau să-mi dea drumul, fiindcă nu era în mine nici o vină vrednică de moarte.</span>
<span class="v-num v-19">19&nbsp;</span><span class="v AC28_19" data-id="AC28_19">Dar iudeii, împotrivindu-mi-se, am fost nevoit să cer să fiu judecat de Cezarul, dar nu că aş avea de adus vreo pâră neamului meu.</span>
<span class="v-num v-20">20&nbsp;</span><span class="v AC28_20" data-id="AC28_20">Deci pentru această cauză v-am chemat să vă văd şi să vorbesc cu voi. Căci pentru nădejdea lui Israel mă aflu eu în acest lanţ.</span>
<span class="v-num v-21">21&nbsp;</span><span class="v AC28_21" data-id="AC28_21">Iar ei au zis către el: Noi n-am primit din Iudeea nici scrisori despre tine, nici nu a venit cineva dintre fraţi, ca să ne vestească sau să ne vorbească ceva rău despre tine.</span>
<span class="v-num v-22">22&nbsp;</span><span class="v AC28_22" data-id="AC28_22">Dar dorim să auzim de la tine cele ce gândeşti; căci despre eresul acesta ne este cunoscut; că pretutindeni i se stă împotrivă.</span>
<span class="v-num v-23">23&nbsp;</span><span class="v AC28_23" data-id="AC28_23">Deci, rânduindu-i o zi, au venit la el, la gazdă, mai mulţi. Şi de dimineaţa până seara, el le vorbea, dând mărturie despre împărăţia lui Dumnezeu, căutând să-i încredinţeze despre Iisus din Legea lui Moise şi din prooroci.</span>
<span class="v-num v-24">24&nbsp;</span><span class="v AC28_24" data-id="AC28_24">Şi unii credeau celor spuse, iar alţii nu credeau.</span>
<span class="v-num v-25">25&nbsp;</span><span class="v AC28_25" data-id="AC28_25">Şi neînţelegându-se unii cu alţii, au plecat, zicând Pavel un cuvânt că: Bine a vorbit Duhul Sfânt prin Isaia proorocul, către părinţii noştri,</span>
<span class="v-num v-26">26&nbsp;</span><span class="v AC28_26" data-id="AC28_26">Când a zis: "Mergi la poporul acesta şi zi: Cu auzul veţi auzi şi nu veţi înţelege şi uitându-vă veţi privi, dar nu veţi vedea.</span>
<span class="v-num v-27">27&nbsp;</span><span class="v AC28_27" data-id="AC28_27">Căci inima acestui popor s-a învârtoşat şi cu urechile greu au auzit şi ochii lor i-au închis. Ca nu cumva să vadă cu ochii şi să audă cu urechile şi cu inima să înţeleagă şi să se întoarcă şi Eu să-l vindec".</span>
<span class="v-num v-28">28&nbsp;</span><span class="v AC28_28" data-id="AC28_28">Deci cunoscut să vă fie vouă că această mântuire a lui Dumnezeu s-a trimis păgânilor, şi ei vor asculta.</span>
<span class="v-num v-29">29&nbsp;</span><span class="v AC28_29" data-id="AC28_29">Şi după ce a zis el acestea, iudeii au plecat având între ei mare neînţelegere.</span>
<span class="v-num v-30">30&nbsp;</span><span class="v AC28_30" data-id="AC28_30">Iar Pavel a rămas doi ani întregi în casa luată de el cu chirie, şi primea pe toţi care veneau la el,</span>
<span class="v-num v-31">31&nbsp;</span><span class="v AC28_31" data-id="AC28_31">Propovăduind împărăţia lui Dumnezeu şi învăţând cele despre Domnul Iisus Hristos, cu toată îndrăzneala şi fără nici o piedică.</span>
</div>
</div>
<div class="footnotes">

</div>

<div class="footer"><div class="nav">
<a class="prev" href="AC27.html">&lt;</a>
<a class="home" href="index.html">=</a>
<a class="next" href="RM1.html">&gt;</a>
</div></div>
</body>
</html>