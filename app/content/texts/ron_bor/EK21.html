<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEZECHIEL 21 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EK.html">Biblia Ortodoxă Română Sinodală (2006)</a><a class="location" href="EK.html">IEZECHIEL 21</a><a class="prev" href="EK20.html">&lt;</a>
<a class="home" href="index.html">=</a>
<a class="next" href="EK22.html">&gt;</a>
</div></div>
<div class="section chapter EK EK21 ron_bor ron " dir="ltr" lang="ro" data-id="EK21" data-nextid="EK22" data-previd="EK20">
<div class="c">21</div>
<div class="p">
<span class="v-num v-1">1&nbsp;</span><span class="v EK21_1" data-id="EK21_1">Fost-a iarăşi cuvântul Domnului către mine şi mi-a zis:</span>
<span class="v-num v-2">2&nbsp;</span><span class="v EK21_2" data-id="EK21_2">"Fiul omului, întoarce-ţi faţa spre Ierusalim şi vorbeşte împotriva locaşului lor cel sfânt şi prooroceşte împotriva ţării lui Israel.</span>
<span class="v-num v-3">3&nbsp;</span><span class="v EK21_3" data-id="EK21_3">Şi zi pământului lui Israel: Aşa grăieşte Domnul Dumnezeu: Iată, Eu sunt asupra ta şi-Mi voi trage sabia din teaca ei şi voi stârpi din tine pe cel drept şi pe cel necredincios.</span>
<span class="v-num v-4">4&nbsp;</span><span class="v EK21_4" data-id="EK21_4">Şi ca să pierd din tine pe cel drept şi pe cel necredincios, sabia Mea va ieşi din teaca sa spre a lovi tot trupul de la miazăzi până la miazănoapte.</span>
<span class="v-num v-5">5&nbsp;</span><span class="v EK21_5" data-id="EK21_5">Atunci va cunoaşte tot trupul că Eu, Domnul, Mi-am scos sabia din teaca ei şi nu se va mai întoarce.</span>
<span class="v-num v-6">6&nbsp;</span><span class="v EK21_6" data-id="EK21_6">Tu, fiul omului, suspină atât încât să se frângă şalele tale, suspină cu amărăciune înaintea ochilor lor.</span>
<span class="v-num v-7">7&nbsp;</span><span class="v EK21_7" data-id="EK21_7">Iar când îţi vor zice: "Pentru ce suspini?" Spune-le: Pentru vestea ce vine... şi toată inima se va tulbura, toate mâinile vor slăbi şi toţi genunchii vor tremura ca frunza. Iat-o vine şi este aproape, zice Domnul Dumnezeu.</span>
<span class="v-num v-8">8&nbsp;</span><span class="v EK21_8" data-id="EK21_8">Şi a mai fost cuvântul Domnului către mine şi mi-a zis:</span>
<span class="v-num v-9">9&nbsp;</span><span class="v EK21_9" data-id="EK21_9">"Fiul omului, prooroceşte şi zi: Aşa grăieşte Domnul Dumnezeu: "Sabia este ascuţită şi oţelită.</span>
<span class="v-num v-10">10&nbsp;</span><span class="v EK21_10" data-id="EK21_10">E ascuţită ca să junghie mai mult; e oţelită ca să scânteieze ca fulgerul. Ne vom bucura, oare, că sabia fiului meu dispreţuieşte tot lemnul?</span>
<span class="v-num v-11">11&nbsp;</span><span class="v EK21_11" data-id="EK21_11">Eu am dat-o la oţelit, ca să se ia în mână, şi acum această sabie e ascuţită şi oţelită, gata să fie dată în mâna ucigătorului.</span>
<span class="v-num v-12">12&nbsp;</span><span class="v EK21_12" data-id="EK21_12">Fiul omului, suspină şi te vaită, că ea e trasă asupra poporului Meu, asupra tuturor căpeteniilor lui Israel; aceştia vor fi daţi sub sabie cu poporul Meu, de aceea loveşte-te cu mâinile peste coapse,</span>
<span class="v-num v-13">13&nbsp;</span><span class="v EK21_13" data-id="EK21_13">Căci ea e şi încercată acum; şi ce este de mirare dacă ea va nesocoti şi sceptrul? Nici acesta nu va rămâne, zice Domnul Dumnezeu.</span>
<span class="v-num v-14">14&nbsp;</span><span class="v EK21_14" data-id="EK21_14">Dar tu, fiul omului, prooroceşte şi loveşte palmele una de alta şi loviturile sabiei se vor îndoi şi se vor întrei; aceasta este sabia măcelului, sabia cumplitului măcel, sabia care trebuie să-i urmărească,</span>
<span class="v-num v-15">15&nbsp;</span><span class="v EK21_15" data-id="EK21_15">Pentru a arunca groază în inimi şi a înmulţi jertfele tot mai mult. Vai! La toate porţile lor voi pune sabie grozavă şi ascuţită spre junghiere, care scânteiază ca fulgerul.</span>
<span class="v-num v-16">16&nbsp;</span><span class="v EK21_16" data-id="EK21_16">Sabie, pregăteşte-te! Ia-o la dreapta şi apucă la stânga, încotro vrei să-ţi întorci faţa ta!</span>
<span class="v-num v-17">17&nbsp;</span><span class="v EK21_17" data-id="EK21_17">Iar Eu voi bate din palme şi-Mi voi potoli mânia. Eu, Domnul, grăiesc acestea".</span>
<span class="v-num v-18">18&nbsp;</span><span class="v EK21_18" data-id="EK21_18">Fost-a cuvântul Domnului către mine şi mi-a zis:</span>
<span class="v-num v-19">19&nbsp;</span><span class="v EK21_19" data-id="EK21_19">"Tu, fiul omului, închipuieşte-ţi două drumuri pe care trebuie să treacă sabia regelui Babilonului; acestea amândouă trebuie să plece din aceeaşi ţară; apoi închipuieşte-ţi o mână, închipuieşte-o în cetatea Babilonului, de unde pleacă drumurile.</span>
<span class="v-num v-20">20&nbsp;</span><span class="v EK21_20" data-id="EK21_20">Închipuieşte drumul pe care sabia trebuie să vină împotriva cetăţii Raba, a fiilor lui Amon şi împotriva lui Iuda, împotriva Ierusalimului celui întărit,</span>
<span class="v-num v-21">21&nbsp;</span><span class="v EK21_21" data-id="EK21_21">Pentru că regele Babilonului s-a oprit la o răspântie, unde încep două drumuri, şi stă să ghicească: scutură săgeţile, întreabă terafimii şi cercetează ficatul.</span>
<span class="v-num v-22">22&nbsp;</span><span class="v EK21_22" data-id="EK21_22">Sorţul din dreapta are scris pe el: "spre Ierusalim", încât el trebuie să îndrepte berbecii, să îndemne la ucidere şi să scoată strigăte de război; să aşeze berbecii împotriva porţilor, să ridice valuri şi să facă turnuri de împresurare.</span>
<span class="v-num v-23">23&nbsp;</span><span class="v EK21_23" data-id="EK21_23">Acest sorţ s-a părut neadevărat în ochii acelora care au făcut jurăminte mincinoase; dar regele Babilonului, aducându-şi aminte de această necredinţă a lor, a hotărât să ia Ierusalimul.</span>
<span class="v-num v-24">24&nbsp;</span><span class="v EK21_24" data-id="EK21_24">De aceea aşa zice Domnul Dumnezeu: De vreme ce voi vă aduceţi aminte de nelegiuirea voastră, făcând ca fărădelegile voastre să fie vădite şi scoţând la iveală păcatele voastre în toate faptele voastre; de vreme ce voi singuri vă aduceţi aminte de acestea, veţi fi prinşi cu mâna.</span>
<span class="v-num v-25">25&nbsp;</span><span class="v EK21_25" data-id="EK21_25">Şi ţie, căpetenie nelegiuită şi rea a lui Israel, căreia şi-a venit ziua acum, când nelegiuirea ta a ajuns la culme,</span>
<span class="v-num v-26">26&nbsp;</span><span class="v EK21_26" data-id="EK21_26">Aşa zice Domnul Dumnezeu: Diadema se va scoate, cununa va fi ridicată, lucrurile se vor schimba; cele smerite se vor înălţa şi cele înalte se vor smeri;</span>
<span class="v-num v-27">27&nbsp;</span><span class="v EK21_27" data-id="EK21_27">O voi lepăda, o voi lepăda, o voi lepăda şi nu va mai fi până va veni acela căruia se cuvine şi o voi da lui.</span>
<span class="v-num v-28">28&nbsp;</span><span class="v EK21_28" data-id="EK21_28">Iar tu, fiul omului, prooroceşte şi spune: Aşa grăieşte Domnul Dumnezeu despre fiii lui Amon şi despre ocara lor. Şi le spune: Sabia, sabia este trasă pentru junghiere, este oţelită pentru măcel, ca să scânteieze ca fulgerul.</span>
<span class="v-num v-29">29&nbsp;</span><span class="v EK21_29" data-id="EK21_29">În mijlocul acelor vedenii deşarte şi prezicerilor tale mincinoase, ea te va face să cazi printre trupurile necredincioşilor, cărora le-a venit ziua atunci când nedreptatea şi-a ajuns culmea.</span>
<span class="v-num v-30">30&nbsp;</span><span class="v EK21_30" data-id="EK21_30">O voi întoarce oare în teaca ei? La locul unde ai fost făcut, în ţara unde te-ai născut, te voi judeca;</span>
<span class="v-num v-31">31&nbsp;</span><span class="v EK21_31" data-id="EK21_31">Voi vărsa asupra ta mânia Mea; voi sufla asupra ta focul urgiei Mele şi te voi da în mâna oamenilor barbari, făuritori ai distrugerii.</span>
<span class="v-num v-32">32&nbsp;</span><span class="v EK21_32" data-id="EK21_32">Mâncare focului vei fi; sângele tău va curge în mijlocul ţării şi nici nu se va mai pomeni de tine, că Eu, Domnul, am spus acestea".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EK20.html">&lt;</a>
<a class="home" href="index.html">=</a>
<a class="next" href="EK22.html">&gt;</a>
</div></div>
</body>
</html>