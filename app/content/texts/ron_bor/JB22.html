<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOV 22 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JB.html">Biblia Ortodoxă Română Sinodală (2006)</a><a class="location" href="JB.html">CARTEA LUI IOV 22</a><a class="prev" href="JB21.html">&lt;</a>
<a class="home" href="index.html">=</a>
<a class="next" href="JB23.html">&gt;</a>
</div></div>
<div class="section chapter JB JB22 ron_bor ron " dir="ltr" lang="ro" data-id="JB22" data-nextid="JB23" data-previd="JB21">
<div class="c">22</div>
<div class="p">
<span class="v-num v-1">1&nbsp;</span><span class="v JB22_1" data-id="JB22_1">Elifaz din Teman a răspuns atunci şi a zis:</span>
<span class="v-num v-2">2&nbsp;</span><span class="v JB22_2" data-id="JB22_2">"Poate omul să fie de vreun folos lui Dumnezeu? Nu, fiindcă înţeleptul îşi este de folos lui însuşi.</span>
<span class="v-num v-3">3&nbsp;</span><span class="v JB22_3" data-id="JB22_3">Ce are Cel Atotputernic dacă tu eşti fără prihană? Şi care este câştigul Lui, dacă drumurile tale sunt fără vină?</span>
<span class="v-num v-4">4&nbsp;</span><span class="v JB22_4" data-id="JB22_4">Oare El te pedepseşte pentru cucernicia ta şi pentru ea intră cu tine în judecată?</span>
<span class="v-num v-5">5&nbsp;</span><span class="v JB22_5" data-id="JB22_5">Nu, dimpotrivă, fiindcă răutatea ta este mare şi fărădelegile tale sunt fără hotar!</span>
<span class="v-num v-6">6&nbsp;</span><span class="v JB22_6" data-id="JB22_6">Căci tu fără dreptate luai zăloage de la fraţii tăi şi smulgeai veşmântul de pe oameni şi-i lăsai goi.</span>
<span class="v-num v-7">7&nbsp;</span><span class="v JB22_7" data-id="JB22_7">Tu nu dădeai să bea celui însetat şi nu dădeai să mănânce celui flămând;</span>
<span class="v-num v-8">8&nbsp;</span><span class="v JB22_8" data-id="JB22_8">Cel cu pumnul tare cotropeşte pământul şi cel cu trecere îl ia, în stăpânire.</span>
<span class="v-num v-9">9&nbsp;</span><span class="v JB22_9" data-id="JB22_9">Goneai de la pragul tău pe văduve cu mâinile goale şi braţele celor orfani tu le sfărâmai.</span>
<span class="v-num v-10">10&nbsp;</span><span class="v JB22_10" data-id="JB22_10">Acesta este cuvântul pentru care laţuri te înconjoară şi spaimele te-au apucat dintr-o dată.</span>
<span class="v-num v-11">11&nbsp;</span><span class="v JB22_11" data-id="JB22_11">Lumina s-a stins pentru tine şi nu mai vezi şi o apă revărsată te-a dat la fund.</span>
<span class="v-num v-12">12&nbsp;</span><span class="v JB22_12" data-id="JB22_12">Dumnezeu nu este El oare mai presus de ceruri? Priveşte în sus spre stele cât de sus sunt ele!</span>
<span class="v-num v-13">13&nbsp;</span><span class="v JB22_13" data-id="JB22_13">Tu ai zis: Ce ştie Dumnezeu! Judecă El oare prin umbră?</span>
<span class="v-num v-14">14&nbsp;</span><span class="v JB22_14" data-id="JB22_14">Norii sunt ca o perdea în faţa Lui şi El nu poate să vadă; El se plimbă numai de jur împrejurul cerurilor.</span>
<span class="v-num v-15">15&nbsp;</span><span class="v JB22_15" data-id="JB22_15">Voieşti tu să urmezi pe străvechea cale pe care au bătătorit-o oamenii cei fără de lege?</span>
<span class="v-num v-16">16&nbsp;</span><span class="v JB22_16" data-id="JB22_16">Cei ce au fost măturaţi înainte de vreme, când un fluviu s-a rostogolit peste temeliile lor,</span>
<span class="v-num v-17">17&nbsp;</span><span class="v JB22_17" data-id="JB22_17">Şi ei ziceau lui Dumnezeu: "În lături de la noi! Şi ce poate să ne facă Cel Atotputernic?"</span>
<span class="v-num v-18">18&nbsp;</span><span class="v JB22_18" data-id="JB22_18">Dar tocmai El umpluse casele lor de bunătăţi, însă sfatul celor răi rămânea departe de Dumnezeu.</span>
<span class="v-num v-19">19&nbsp;</span><span class="v JB22_19" data-id="JB22_19">Cei drepţi se uită şi se bucură, iar cel nevinovat râde de ei.</span>
<span class="v-num v-20">20&nbsp;</span><span class="v JB22_20" data-id="JB22_20">Iată, avuţia lor a nimicit-o şi focul a mistuit toată strânsura lor!</span>
<span class="v-num v-21">21&nbsp;</span><span class="v JB22_21" data-id="JB22_21">Împacă-te cu Dumnezeu şi cazi la pace. Atunci bine va fi de tine.</span>
<span class="v-num v-22">22&nbsp;</span><span class="v JB22_22" data-id="JB22_22">Primeşte, te rog, învăţătură din gura Lui şi pune la inimă cuvintele Lui;</span>
<span class="v-num v-23">23&nbsp;</span><span class="v JB22_23" data-id="JB22_23">Dacă te întorci la Cel puternic şi te smereşti, dacă depărtezi nedreptatea de cortul tău,</span>
<span class="v-num v-24">24&nbsp;</span><span class="v JB22_24" data-id="JB22_24">Atunci aurul tău îl vei preţui drept ţărână şi comorile Ofirului drept pietricele,</span>
<span class="v-num v-25">25&nbsp;</span><span class="v JB22_25" data-id="JB22_25">Pentru că Cel Atotputernic va fi pentru tine sloi de aur şi grămezi de argint.</span>
<span class="v-num v-26">26&nbsp;</span><span class="v JB22_26" data-id="JB22_26">Atunci tu te vei desfăta întru Cel Atotputernic şi ridica-vei faţa ta către Dumnezeu.</span>
<span class="v-num v-27">27&nbsp;</span><span class="v JB22_27" data-id="JB22_27">Tu vei chema numele Lui şi El te va auzi şi tu vei împlini juruinţele tale.</span>
<span class="v-num v-28">28&nbsp;</span><span class="v JB22_28" data-id="JB22_28">Când te vei hotărî să faci un lucru, lucrul îl vei izbuti şi lumina va străluci pe toate drumurile tale,</span>
<span class="v-num v-29">29&nbsp;</span><span class="v JB22_29" data-id="JB22_29">Fiindcă Dumnezeu smereşte pe mândri şi mândria, şi mântuieşte pe acela care-şi pleacă ochii în pământ.</span>
<span class="v-num v-30">30&nbsp;</span><span class="v JB22_30" data-id="JB22_30">El izbăveşte pe cel nevinovat şi tu la fel vei scăpa, când mâinile tale vor fi curate".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JB21.html">&lt;</a>
<a class="home" href="index.html">=</a>
<a class="next" href="JB23.html">&gt;</a>
</div></div>
</body>
</html>