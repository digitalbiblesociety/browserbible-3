<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A TREIA A REGILOR 3 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="K1.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="K1.html">CARTEA A TREIA A REGILOR 3</a><a class="prev" href="K12.html">&lt;</a>
<a class="home" href="index.html">=</a>
<a class="next" href="K14.html">&gt;</a>
</div></div>
<div class="section chapter K1 K13 ron_roa ron " dir="ltr" lang="ron" data-id="K13" data-nextid="K14" data-previd="K12">
<div class="c">3</div>
<div class="p">
<span class="v-num v-1">1&nbsp;</span><span class="v K13_1" data-id="K13_1">Solomon a devenit ginerele lui Faraon, regele Egiptului; el a luat-o pe fiica lui Faraon şi a adus-o în cetatea lui David până ce va isprăvi de zidit propria ei casă, dar mai întâi casa Domnului şi zidul dimprejurul Ierusalimului.</span>
<span class="v-num v-2">2&nbsp;</span><span class="v K13_2" data-id="K13_2">Poporul însă ardea tămâie pe înălţimi, deoarece până la acea vreme încă nu i se zidise casă numelui Domnului.</span>
<span class="v-num v-3">3&nbsp;</span><span class="v K13_3" data-id="K13_3">Solomon Îl iubea pe Domnul, urmând poruncilor lui David, părintele său, numai că el aducea jertfe şi ardea tămâie pe înălţimi.</span>
<span class="v-num v-4">4&nbsp;</span><span class="v K13_4" data-id="K13_4">El s'a ridicat şi a mers la Gabaon să aducă jertfă acolo, deoarece acesta era locul cel mai înalt şi mai larg; pe jertfelnicul din Gabaon a adus Solomon o mie de arderi-de-tot.</span>
<span class="v-num v-5">5&nbsp;</span><span class="v K13_5" data-id="K13_5">Iar Domnul i s'a arătat lui Solomon în vremea nopţii. Şi a zis Domnul către Solomon: "Cere ceva pentru tine!"</span>
<span class="v-num v-6">6&nbsp;</span><span class="v K13_6" data-id="K13_6">Iar Solomon a zis: "Tu ai făcut multă milă cu robul Tău, David, părintele meu, după cum a umblat el în faţa Ta întru adevăr şi întru dreptate şi cu inimă cinstită; iar Tu i-ai păstrat această mare milă, de l-ai aşezat pe fiul său pe tronul său, aşa cum este astăzi.</span>
<span class="v-num v-7">7&nbsp;</span><span class="v K13_7" data-id="K13_7">Şi acum, Doamne, Dumnezeul meu, Tu l-ai rânduit pe robul Tău în locul lui David, părintele meu; eu însă sunt un copilandru şi nu ştiu dacă s'o iau încolo sau încoace .</span>
<span class="v-num v-8">8&nbsp;</span><span class="v K13_8" data-id="K13_8">Dar robul Tău se află în mijlocul poporului Tău, pe care Tu l-ai ales, un popor mare, a cărui mulţime nu se poate număra.</span>
<span class="v-num v-9">9&nbsp;</span><span class="v K13_9" data-id="K13_9">Aşadar, dă-i robului Tău inimă să-l asculte şi să-l judece întru dreptate pe poporul Tău, ca să priceapă el cumpăna dintre bine şi rău; căci cine va fi în stare să-l judece pe acest mare popor al Tău?"</span>
<span class="v-num v-10">10&nbsp;</span><span class="v K13_10" data-id="K13_10">Plăcut a fost înaintea Domnului că Solomon ceruse lucrul acesta.</span>
<span class="v-num v-11">11&nbsp;</span><span class="v K13_11" data-id="K13_11">Şi i-a zis Domnul: "Pentru că aceasta ai cerut de la Mine, şi n'ai cerut viaţă lungă şi n'ai cerut bogăţie şi n'ai cerut vieţile vrăjmaşilor tăi, ci ai cerut priceperea de a asculta judecata ,</span>
<span class="v-num v-12">12&nbsp;</span><span class="v K13_12" data-id="K13_12">iată, ţi-am dat după cuvântul tău; şi, iată, ţi-am dat inimă pricepută şi înţeleaptă; înainte de tine n'a fost nimeni ca tine, şi nici după tine nu se va ridicavreunul care să-ţi semene.</span>
<span class="v-num v-13">13&nbsp;</span><span class="v K13_13" data-id="K13_13">Dar Eu ţi-am dat şi ceea ce n'ai cerut: şi bogăţie, şi slavă, aşa că nimeni între regi nu va fi asemenea ţie în toate zilele tale.</span>
<span class="v-num v-14">14&nbsp;</span><span class="v K13_14" data-id="K13_14">Şi dacă vei umbla în calea Mea, să-Mi păzeşti poruncile şi rânduielile, aşa cum a umblat David, părintele tău, atunci îţi voi înmulţi şi zilele".</span>
<span class="v-num v-15">15&nbsp;</span><span class="v K13_15" data-id="K13_15">Şi s'a trezit Solomon; şi, iată, fusese un vis. Şi s'a sculat şi a venit la Ierusalim şi a stat în faţa jertfelnicului de dinaintea chivotului legământului Domnului, în Sion, şi a adus arderi-de-tot şi jertfe de pace; şi a făcut mare ospăţ, pentru el şi pentru toţi servii săi.</span>
<span class="v-num v-16">16&nbsp;</span><span class="v K13_16" data-id="K13_16">Atunci s'au ivit în faţa regelui două femei desfrânate şi i-au stat înainte.</span>
<span class="v-num v-17">17&nbsp;</span><span class="v K13_17" data-id="K13_17">Iar una din femei i-a zis: "Cată spre mine, domnul meu!: Eu şi femeia aceasta am locuit într'o singură casă şi în aceeaşi casă am născut.</span>
<span class="v-num v-18">18&nbsp;</span><span class="v K13_18" data-id="K13_18">Şi a fost că a treia zi după ce am născut eu, a născut şi această femeie; şi eram numai noi amândouă, iar altcineva în afară de noi două n'a fost în casă.</span>
<span class="v-num v-19">19&nbsp;</span><span class="v K13_19" data-id="K13_19">Dar pruncul acestei femei a murit noaptea, din pricină că ea a adormit peste el.</span>
<span class="v-num v-20">20&nbsp;</span><span class="v K13_20" data-id="K13_20">Iar la miezul nopţii s'a sculat şi mi-a luat pruncul din braţe - căci roaba ta dormea - şi l-a culcat la sânul ei, iar pe pruncul ei cel mort mi l-a pus mie la sân.</span>
<span class="v-num v-21">21&nbsp;</span><span class="v K13_21" data-id="K13_21">Când eu, dimineaţa, m'am sculat să-mi alăptez pruncul, el era mort; şi, iată, dimineaţa am luat seama bine la el: şi, iată, nu era fiul meu, cel pe care-l născusem".</span>
<span class="v-num v-22">22&nbsp;</span><span class="v K13_22" data-id="K13_22">Iar cealaltă femeie a zis: "Nu, ci acela care trăieşte e fiul meu; fiul tău e cel mort...". Aşa au vorbit ele în faţa regelui.</span>
<span class="v-num v-23">23&nbsp;</span><span class="v K13_23" data-id="K13_23">Atunci regele le-a zis: "Tu zici: "Fiul cel viu este al meu, iar cel mort este fiul tău"; iar tu zici: "Nu, ci cel viu este fiul meu, iar cel mort este fiul tău"...".</span>
<span class="v-num v-24">24&nbsp;</span><span class="v K13_24" data-id="K13_24">Şi a zis regele: "Luaţi o sabie şi aduceţi-o la mine!" Şi au adus o sabie în faţa regelui.</span>
<span class="v-num v-25">25&nbsp;</span><span class="v K13_25" data-id="K13_25">Şi a zis regele: "Tăiaţi în două pruncul cel viu, cel care suge: jumătate din el daţi-l acestei femei, iar cealaltă jumătate daţi-o celeilalte femei!"</span>
<span class="v-num v-26">26&nbsp;</span><span class="v K13_26" data-id="K13_26">Atunci femeia al căreia era copilul cel viu a zis către rege - că-i sărise inima pentru copilul ei -: "Vai mie, doamne!, daţi-i ei pruncul, numai să nu-l omorâţi!" Dar cealaltă a zis: "Să nu fie nici al meu, nici al ei; împărţiţi-l!"</span>
<span class="v-num v-27">27&nbsp;</span><span class="v K13_27" data-id="K13_27">Atunci regele a răspuns, zicând:"Daţi pruncul cel viu femeii care a zis: "Daţi-i-l ei, numai să nu-l omorâţi!", căci aceasta este mama lui!"</span>
<span class="v-num v-28">28&nbsp;</span><span class="v K13_28" data-id="K13_28">Şi întregul Israel a auzit de această judecată pe care o judecase regele; şi s'au temut de rege, deoarece au văzut că înţelepciunea lui Dumnezeu era în el, ca să facă dreptate.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="K12.html">&lt;</a>
<a class="home" href="index.html">=</a>
<a class="next" href="K14.html">&gt;</a>
</div></div>
</body>
</html>