<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A DOUA A REGILOR 13 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="S2.html">Biblia Ortodoxă Română Sinodală (2006)</a><a class="location" href="S2.html">CARTEA A DOUA A REGILOR 13</a><a class="prev" href="S212.html">&lt;</a>
<a class="home" href="index.html">=</a>
<a class="next" href="S214.html">&gt;</a>
</div></div>
<div class="section chapter S2 S213 ron_bor ron " dir="ltr" lang="ro" data-id="S213" data-nextid="S214" data-previd="S212">
<div class="c">13</div>
<div class="p">
<span class="v-num v-1">1&nbsp;</span><span class="v S213_1" data-id="S213_1">După aceea s-au petrecut următoarele: Abesalom, fiul lui David, avea o soră frumoasă, cu numele Tamara. Pe aceasta o iubea Amnon, alt fiu al lui David.</span>
<span class="v-num v-2">2&nbsp;</span><span class="v S213_2" data-id="S213_2">Şi s-a chinuit Amnon până într-atâta, că s-a îmbolnăvit din pricina surorii sale Tamara, căci aceasta era fecioară şi lui Amnon i se părea greu să-i facă ceva.</span>
<span class="v-num v-3">3&nbsp;</span><span class="v S213_3" data-id="S213_3">Avea însă Amnon un prieten, anume Ionadab, fiul lui Şama, fratele lui David.</span>
<span class="v-num v-4">4&nbsp;</span><span class="v S213_4" data-id="S213_4">Ionadab era om foarte şiret. Acesta i-a zis: "Fiul regelui, de ce slăbeşti tu aşa pe fiecare zi? Spune mie!"Iubesc pe Tamara, sora lui Abesalom, fratele meu", a zis Amnon către el.</span>
<span class="v-num v-5">5&nbsp;</span><span class="v S213_5" data-id="S213_5">"Culcă-te în patul tău, i-a zis Ionadab, şi te fă bolnav; iar când tatăl tău va veni să te cerceteze, să-i zici: Lasă să vină Tamara, sora mea, să mă întărească cu hrană, pregătind mâncare înaintea ochilor mei, ca să văd şi să mănânc din mâinile ei!"</span>
<span class="v-num v-6">6&nbsp;</span><span class="v S213_6" data-id="S213_6">Şi s-a culcat Amnon şi s-a făcut bolnav şi a venit regele să-l cerceteze. Atunci Amnon a zis către rege: "Lasă pe Tamara, sora mea, să vină şi să coacă înaintea ochilor mei o turtă sau două şi să mănânc din mâinile ei".</span>
<span class="v-num v-7">7&nbsp;</span><span class="v S213_7" data-id="S213_7">Şi a trimis David la Tamara acasă să-i spună: "Du-te acasă la Amnon, fratele tău, şi-i fă de mâncare!"</span>
<span class="v-num v-8">8&nbsp;</span><span class="v S213_8" data-id="S213_8">şi s-a dus ea acasă la fratele său Amnon; acesta sta culcat. Şi a luat ea făină, a frământat-o, a făcut înaintea ochilor lui turte şi le-a copt;</span>
<span class="v-num v-9">9&nbsp;</span><span class="v S213_9" data-id="S213_9">Apoi a luat tigaia şi a pus-o înaintea lui, dar el n-a vrut să mănânce. şi a zis Amnon: "Să iasă toţi de la mine!"</span>
<span class="v-num v-10">10&nbsp;</span><span class="v S213_10" data-id="S213_10">Şi au ieşit de la el toţi oamenii. Apoi Amnon a zis către Tamara: "Du mâncarea în odaia cea din fund şi voi mânca acolo din mâinile tale". Atunci a luat Tamara turtele ce le gătise şi le-a dus lui Amnon, fratele său, în odaia cea din fund.</span>
<span class="v-num v-11">11&nbsp;</span><span class="v S213_11" data-id="S213_11">Dar când le-a pus înaintea lui ca să mănânce, el a apucat-o şi i-a zis: "Vino şi te culcă cu mine, sora mea!"</span>
<span class="v-num v-12">12&nbsp;</span><span class="v S213_12" data-id="S213_12">"Nu, frate, a zis ea, nu mă necinsti, căci aceasta nu se face în Israel; nu face ticăloşia aceasta!</span>
<span class="v-num v-13">13&nbsp;</span><span class="v S213_13" data-id="S213_13">Căci unde mă voi duce eu cu necinstea mea? Şi tu vei fi în Israel cu unul din cei fără de minte. Vorbeşte cu regele şi el nu se va împotrivi să mă dea după tine".</span>
<span class="v-num v-14">14&nbsp;</span><span class="v S213_14" data-id="S213_14">El însă n-a vrut să asculte cuvintele ei, ci a silit-o şi s-a culcat cu ea şi a necinstit-o.</span>
<span class="v-num v-15">15&nbsp;</span><span class="v S213_15" data-id="S213_15">După aceea a urât-o Amnon cu ura cea mai mare, aşa încât ura cu care a urât-o el era mai mare decât iubirea pe care o avusese către ea. Şi i-a zis ei Amnon: "Scoală şi pleacă!"</span>
<span class="v-num v-16">16&nbsp;</span><span class="v S213_16" data-id="S213_16">"Ba nu, frate, i-a zis Tamara, a mă alunga este un rău şi încă şi mai mare decât cel dintâi, pe care mi l-ai făcut tu mie".</span>
<span class="v-num v-17">17&nbsp;</span><span class="v S213_17" data-id="S213_17">Dar el n-a vrut să o asculte, ci a chemat pe omul său care-l slujea şi i-a zis: "Alungă pe aceasta de la mine afară şi încuie uşa după ea".</span>
<span class="v-num v-18">18&nbsp;</span><span class="v S213_18" data-id="S213_18">Ea însă era îmbrăcată cu haină pestriţă, căci astfel de haine purtau pe deasupra fetele regelui care erau fecioare. Şi a scos-o sluga afară şi a încuiat uşa după ea.</span>
<span class="v-num v-19">19&nbsp;</span><span class="v S213_19" data-id="S213_19">Iar Tamara şi-a presărat cenuşă pe capul său şi-a rupt haina cea pestriţă, cu care era îmbrăcată şi, punându-şi mâinile pe cap, mergea aşa şi striga.</span>
<span class="v-num v-20">20&nbsp;</span><span class="v S213_20" data-id="S213_20">Atunci a zis către ea Abesalom, fratele ei: "Nu cumva Amnon, fratele tău, a umblat cu tine? Dar taci acum, sora mea, căci el este fratele tău; nu-ţi zdrobi inima pentru fapta aceasta". Şi a şezut Tamara părăsită în casa lui Abesalom, fratele său.</span>
<span class="v-num v-21">21&nbsp;</span><span class="v S213_21" data-id="S213_21">Şi a auzit regele David de toate cele întâmplate şi s-a mâniat foarte tare, dar n-a stricat inima lui Amnon, fiul său, căci îl iubea, pentru că era întâiul său născut.</span>
<span class="v-num v-22">22&nbsp;</span><span class="v S213_22" data-id="S213_22">Abesalom însă nu grăia cu Amnon nici bine, nici rău, căci Abesalom ura pe Amnon, pentru că acesta necinstise pe Tamara, sora sa.</span>
<span class="v-num v-23">23&nbsp;</span><span class="v S213_23" data-id="S213_23">Iar după doi ani, pe vremea când tundeau oile lui Abesalom în Baal-Haţor, care se află în Efraim, a chemat Abesalom pe toţi fiii regelui.</span>
<span class="v-num v-24">24&nbsp;</span><span class="v S213_24" data-id="S213_24">şi venind Abesalom la rege, a zis: "Iată acum este tunsul oilor la robul tău; deci să meargă regele şi slugile sale la robul tău!"</span>
<span class="v-num v-25">25&nbsp;</span><span class="v S213_25" data-id="S213_25">Regele însă a zis către Abesalom: "Ba nu, fiul meu, nu vom merge cu toţii, ca să nu te împovărăm". Abesalom însă l-a rugat cu mare stăruinţă, dar el n-a vrut să se ducă, ci l-a binecuvântat.</span>
<span class="v-num v-26">26&nbsp;</span><span class="v S213_26" data-id="S213_26">Atunci Abesalom a zis către el: "Dacă nu, să meargă cu noi măcar Amnon, fratele meu". "De ce să meargă el cu tine?" a zis regele.</span>
<span class="v-num v-27">27&nbsp;</span><span class="v S213_27" data-id="S213_27">Dar stăruind Abesalom, regele a dat drumul lui Amnon şi la toţi fiii regelui să se ducă cu el. Şi a făcut Abesalom ospăţ, ca ospăţul unui rege.</span>
<span class="v-num v-28">28&nbsp;</span><span class="v S213_28" data-id="S213_28">Și a poruncit Abesalom slugilor sale, zicând: „Luați seama ca, îndată ce inima lui Abesalom se va veseli de vin și când eu voi zice: Loviți pe Amon, să-l ucideți și să nu vă temeți; eu vă poruncesc aceasta, să fiți curajoşi și viteji!”</span>
<span class="v-num v-29">29&nbsp;</span><span class="v S213_29" data-id="S213_29">Şi au făcut slugile lui Abesalom cu Amnon cum le poruncise Abesalom. Atunci s-au sculat fiii regelui cu toţii şi, încălecând fiecare pe catârul său, au fugit.</span>
<span class="v-num v-30">30&nbsp;</span><span class="v S213_30" data-id="S213_30">Şi încă pe cale fiind ei, a ajuns la David vestea că Abesalom a omorât pe coti fiii regelui şi n-a mai rămas nici unul din ei.</span>
<span class="v-num v-31">31&nbsp;</span><span class="v S213_31" data-id="S213_31">Atunci s-a sculat regele şi şi-a rupt hainele sale şi s-a aruncat la pământ; şi toate slugile sale, care stăteau înaintea sa, şi-au rupt veşmintele lor.</span>
<span class="v-num v-32">32&nbsp;</span><span class="v S213_32" data-id="S213_32">Atunci Ionadab, fiul lui Şama, fratele lui David, a zis: "Să nu creadă regele, stăpânul meu, că au omorât pe toţi băieţii, fiii regelui; numai singur Amnon a murit, căci Abesalom avea aceasta în gând încă din ziua când Amnon a necinstit pe sora sa, Tamara.</span>
<span class="v-num v-33">33&nbsp;</span><span class="v S213_33" data-id="S213_33">Deci, regele, stăpânul meu, să nu se tulbure cu gândul că ar fi murit toţi fiii regelui, căci numai Amnon singur a murit".</span>
<span class="v-num v-34">34&nbsp;</span><span class="v S213_34" data-id="S213_34">Atunci a fugit Abesalom, iar omul de strajă, ridicându-şi ochii săi, a privit şi iată popor mult venea pe drumul de pe coasta muntelui. Şi venind straja, a dat de veste regelui, zicând: "Am văzut oameni pe drumul Bahurim, de pe coasta muntelui".</span>
<span class="v-num v-35">35&nbsp;</span><span class="v S213_35" data-id="S213_35">Atunci Ionadab a zis către rege: "Iată vin fiii regelui; cum a zis robul tău aşa şi este".</span>
<span class="v-num v-36">36&nbsp;</span><span class="v S213_36" data-id="S213_36">Şi cum a sfârşit el vorbele acestea, iată au sosit şi fiii regelui şi au ridicat strigăt şi au plâns. Şi a plâns şi regele însuşi şi toate slugile lui plângere mare.</span>
<span class="v-num v-37">37&nbsp;</span><span class="v S213_37" data-id="S213_37">Iar Abesalom a fugit şi s-a dus la Talmai, fiul lui Amihud, regele Gheşurului. Şi a plâns regele David după fiul său în toate zilele.</span>
<span class="v-num v-38">38&nbsp;</span><span class="v S213_38" data-id="S213_38">Iar Abesalom, fugind şi ducându-se în Gheşur, a stat acolo trei ani. Dar regele David nu s-a apucat să urmărească pe Abesalom, căci se mângâiase de moartea lui Amnon.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="S212.html">&lt;</a>
<a class="home" href="index.html">=</a>
<a class="next" href="S214.html">&gt;</a>
</div></div>
</body>
</html>