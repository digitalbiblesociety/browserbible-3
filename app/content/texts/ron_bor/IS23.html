<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>ISAIA 23 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="IS.html">Biblia Ortodoxă Română Sinodală (2006)</a><a class="location" href="IS.html">ISAIA 23</a><a class="prev" href="IS22.html">&lt;</a>
<a class="home" href="index.html">=</a>
<a class="next" href="IS24.html">&gt;</a>
</div></div>
<div class="section chapter IS IS23 ron_bor ron " dir="ltr" lang="ron" data-id="IS23" data-nextid="IS24" data-previd="IS22">
<div class="c">23</div>
<div class="p">
<span class="v-num v-1">1&nbsp;</span><span class="v IS23_1" data-id="IS23_1">Tânguiţi-vă voi, corăbii ale Tarsisului, căci limanul vostru a fost nimicit. Venitu-le-a această ştire din ţara Chitim.</span>
<span class="v-num v-2">2&nbsp;</span><span class="v IS23_2" data-id="IS23_2">Amuţiţi voi, locuitori ai coastei pe care o umpleau neguţătorii din Sidon care străbăteau marea!</span>
<span class="v-num v-3">3&nbsp;</span><span class="v IS23_3" data-id="IS23_3">Veniturile lui erau grâul Nilului, secerişul din valea lui, adus pe ape mari; el era târgul neamurilor.</span>
<span class="v-num v-4">4&nbsp;</span><span class="v IS23_4" data-id="IS23_4">Ruşinează-te, Sidonule, că marea îţi zice: "Tu n-ai avut dureri de mamă, tu n-ai născut şi nici n-ai crescut băieţi şi nici n-ai ridicat fete".</span>
<span class="v-num v-5">5&nbsp;</span><span class="v IS23_5" data-id="IS23_5">Când Egiptul va prinde de veste, va tremura la auzul nenorocirilor Tirului.</span>
<span class="v-num v-6">6&nbsp;</span><span class="v IS23_6" data-id="IS23_6">Treceţi în Tarsis, bociţi-vă, voi, locuitori de pe ţărmuri!</span>
<span class="v-num v-7">7&nbsp;</span><span class="v IS23_7" data-id="IS23_7">Aceasta este, oare, cetatea voastră de petrecere, a cărei obârşie se urcă în vremuri vechi şi care îşi călăuzea paşii spre sălaşuri depărtate?</span>
<span class="v-num v-8">8&nbsp;</span><span class="v IS23_8" data-id="IS23_8">Cine a poruncit acest lucru împotriva Tirului cel încercat, ai cărui neguţători erau prinţi şi ai cărui vânzători erau cei mari ai pământului?</span>
<span class="v-num v-9">9&nbsp;</span><span class="v IS23_9" data-id="IS23_9">Domnul Savaot a hotărât aceasta, ca să veştejească mândria a tot ce străluceşte, să smerească pe toţi cei mari ai pământului.</span>
<span class="v-num v-10">10&nbsp;</span><span class="v IS23_10" data-id="IS23_10">Treci şi du-te în pământul tău, tu fiică a Tarsisului, căci portul tău nu mai este.</span>
<span class="v-num v-11">11&nbsp;</span><span class="v IS23_11" data-id="IS23_11">El a întins mâna spre mare, a doborât regatele. Domnul a hotărât împotriva lui Canaan ruina întărituri lor lui.</span>
<span class="v-num v-12">12&nbsp;</span><span class="v IS23_12" data-id="IS23_12">El a zis: "Nu tresălta de bucurie, tu, fecioară necinstită a Sidonului! Scoală-te şi du-te la Chitim, dar nici acolo nu vei avea odihnă!"</span>
<span class="v-num v-13">13&nbsp;</span><span class="v IS23_13" data-id="IS23_13">Iată ţara Caldeilor! Acest popor nu sunt Asirienii; El a dat-o pradă fiarelor de câmp. Ei şi-au înălţat turnuri, au dărâmat palate, făcut-au totul o ruină.</span>
<span class="v-num v-14">14&nbsp;</span><span class="v IS23_14" data-id="IS23_14">Bociţi-vă voi, corăbii ale Tarsisului, căci portul vostru a fost dărâmat.</span>
<span class="v-num v-15">15&nbsp;</span><span class="v IS23_15" data-id="IS23_15">Şi va fi în ziua aceea că Tirul va fi uitat şaptezeci de ani, ca în zilele unui singur rege, şi la sfârşitul celor şaptezeci de ani Tirul va fi aşa cum se află în cântecul desfrânatei:</span>
<span class="v-num v-16">16&nbsp;</span><span class="v IS23_16" data-id="IS23_16">"Ia chitara, dă ocol cetăţii, tu, desfrânată! Cântă cât mai bine, reia cântările ca lumea să-şi aducă aminte de tine!"</span>
<span class="v-num v-17">17&nbsp;</span><span class="v IS23_17" data-id="IS23_17">Şi după cei şaptezeci de ani, Domnul va cerceta iarăşi cetatea Tirului şi ea va reîncepe să primească preţul desfrâului ei. Ea se va desfrâna pentru toate regatele lumii de pe faţa pământului.</span>
<span class="v-num v-18">18&nbsp;</span><span class="v IS23_18" data-id="IS23_18">Dar tot câştigul, toate foloasele ei vor fi afierosite Domnului şi nu vor fi adunate, nici puse la păstrare; ci câştigul va fi pentru cei ce locuiesc înaintea Domnului, ca să aibă hrană din belşug şi haine strălucite.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="IS22.html">&lt;</a>
<a class="home" href="index.html">=</a>
<a class="next" href="IS24.html">&gt;</a>
</div></div>
</body>
</html>