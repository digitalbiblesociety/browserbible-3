<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOV 9 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JB.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="JB.html">CARTEA LUI IOV 9</a><a class="prev" href="JB8.html">&lt;</a>
<a class="home" href="index.html">=</a>
<a class="next" href="JB10.html">&gt;</a>
</div></div>
<div class="section chapter JB JB9 ron_roa ron " dir="ltr" lang="ron" data-id="JB9" data-nextid="JB10" data-previd="JB8">
<div class="c">9</div>
<div class="p">
<span class="v-num v-1">1&nbsp;</span><span class="v JB9_1" data-id="JB9_1">Atunci Iov a răspuns, zicând:</span>
<span class="v-num v-2">2&nbsp;</span><span class="v JB9_2" data-id="JB9_2">"Adevărat, ştiu bine că totul e cum spui: Cum poate pământeanul să fie drept la Domnul?</span>
<span class="v-num v-3">3&nbsp;</span><span class="v JB9_3" data-id="JB9_3">Că dac'ar vrea să steie cu El la o voroavă, ar îngăima de-a surda, că n'ar putea răspunde o vorbă la o mie.</span>
<span class="v-num v-4">4&nbsp;</span><span class="v JB9_4" data-id="JB9_4">El e'nţelept la cuget, puternic e şi mare: cine I-a stat vreodată'mpotrivă şi-a învins?</span>
<span class="v-num v-5">5&nbsp;</span><span class="v JB9_5" data-id="JB9_5">Cel ce'nvecheşte munţii fără ca ei s'o ştie, Cel ce'n mânie-i surpă,</span>
<span class="v-num v-6">6&nbsp;</span><span class="v JB9_6" data-id="JB9_6">Cel ce pământu-l face să joace'n temelii, să tremure din stâlpi,</span>
<span class="v-num v-7">7&nbsp;</span><span class="v JB9_7" data-id="JB9_7">El, Cel ce suflă'n soare şi-acesta nu răsare şi stelelor le pune deasupră-le pecete,</span>
<span class="v-num v-8">8&nbsp;</span><span class="v JB9_8" data-id="JB9_8">Cel ce prin Sine Însuşi tot cerul l-a întins şi umblă ca'n câmpie pe valurile mării,</span>
<span class="v-num v-9">9&nbsp;</span><span class="v JB9_9" data-id="JB9_9">Cel ce-a făcut Luceafăr-de-seară şi Pleiade şi Orion şi stele'n Cămări-de-miazăzi ,</span>
<span class="v-num v-10">10&nbsp;</span><span class="v JB9_10" data-id="JB9_10">El, Cel ce face lucruri adânci, de nepătruns, slăvite, minunate şi multe fără număr!...</span>
<span class="v-num v-11">11&nbsp;</span><span class="v JB9_11" data-id="JB9_11">De trece pe deasupră-mi, El trece şi nu-L văd; de mi-a trecut pe-alături, S'a dus şi n'am ştiut.</span>
<span class="v-num v-12">12&nbsp;</span><span class="v JB9_12" data-id="JB9_12">Că dacă El alungă, e cineva să'ntoarcă? e cineva în stare să-I spună: - Ce-ai făcut?</span>
<span class="v-num v-13">13&nbsp;</span><span class="v JB9_13" data-id="JB9_13">De-i mânios, El poate mânia să Şi-o 'ntoarcă; sub El se încovoaie toţi monştrii de sub cer.</span>
<span class="v-num v-14">14&nbsp;</span><span class="v JB9_14" data-id="JB9_14">O, dac'ar vrea s'asculte cu grijă la ce spun!</span>
<span class="v-num v-15">15&nbsp;</span><span class="v JB9_15" data-id="JB9_15">Chiar dac'aş fi'n dreptate, El nu m'ar asculta, şi'n faţa judecăţii mă voi ruga de milă;</span>
<span class="v-num v-16">16&nbsp;</span><span class="v JB9_16" data-id="JB9_16">şi chiar de L-aş chema eu, şi El m'ar asculta, eu nici atunci n'aş crede că El m'a auzit,</span>
<span class="v-num v-17">17&nbsp;</span><span class="v JB9_17" data-id="JB9_17">El, Cel ce mă sfărâmă cu-o mână de'ntuneric şi, de mă face ţăndări, nu-I trebuie pricină.</span>
<span class="v-num v-18">18&nbsp;</span><span class="v JB9_18" data-id="JB9_18">Că de la El răgazuri nu am nici să răsuflu şi-s plin de-amărăciune.</span>
<span class="v-num v-19">19&nbsp;</span><span class="v JB9_19" data-id="JB9_19">De-i vorba de putere, El este Cel-Puternic, şi judecăţii Sale-i va sta'mpotrivă cine?</span>
<span class="v-num v-20">20&nbsp;</span><span class="v JB9_20" data-id="JB9_20">Că, chiar de am dreptate, cu gura mea mă'nvinui, şi, de-s fără prihană, tot vinovat voi fi.</span>
<span class="v-num v-21">21&nbsp;</span><span class="v JB9_21" data-id="JB9_21">De sunt fără prihană, nici sufletu-mi n'o ştie; un singur lucru ştie: că viaţa mi se ia.</span>
<span class="v-num v-22">22&nbsp;</span><span class="v JB9_22" data-id="JB9_22">Am zis deci: - Pe cel mare ca şi pe cel puternic îi termină mânia,</span>
<span class="v-num v-23">23&nbsp;</span><span class="v JB9_23" data-id="JB9_23">cei răi sfârşind în pace prin moarte minunată, în timp ce drepţii lumii ajung de râsul lumii,</span>
<span class="v-num v-24">24&nbsp;</span><span class="v JB9_24" data-id="JB9_24">că daţi au fost pe mâna ce-o'ntinde necuratul. El este Cel ce leagă la ochi judecătorii - şi dacă'n asta nu-i El, atuncea cine e?</span>
<span class="v-num v-25">25&nbsp;</span><span class="v JB9_25" data-id="JB9_25">Mai grabnică mi-i viaţa decât alergătorul, că fuge şi n'o ştie;</span>
<span class="v-num v-26">26&nbsp;</span><span class="v JB9_26" data-id="JB9_26">rămân niscaiva urme din drumul unei nave sau când vulturul zboară cătându-şi de mâncare?</span>
<span class="v-num v-27">27&nbsp;</span><span class="v JB9_27" data-id="JB9_27">Că, chiar dacă mi-ai spune: - Uita-voi tot ce-am zis!, de-mi voi pleca privirea în jos, voi suspina.</span>
<span class="v-num v-28">28&nbsp;</span><span class="v JB9_28" data-id="JB9_28">Mă clatin din întregul alcătuirii mele, ştiind că fără vină Tu nu mă vei lăsa.</span>
<span class="v-num v-29">29&nbsp;</span><span class="v JB9_29" data-id="JB9_29">Şi dacă-s cu prihană, atunci de ce nu mor?</span>
<span class="v-num v-30">30&nbsp;</span><span class="v JB9_30" data-id="JB9_30">Că, dacă cu zăpadă fiinţa mi-aş spăla-o şi de mi-aş curăţi-o cu mâinile curate,</span>
<span class="v-num v-31">31&nbsp;</span><span class="v JB9_31" data-id="JB9_31">Tu chiar şi-atunci mocirla mi-ai da-o să mă scald, aşa ca şi veşmântul să-mi fie prins de silă.</span>
<span class="v-num v-32">32&nbsp;</span><span class="v JB9_32" data-id="JB9_32">Că nu eşti om ca mine, să-Ţi stau eu împotrivă şi-apoi la judecată să mergem amândoi.</span>
<span class="v-num v-33">33&nbsp;</span><span class="v JB9_33" data-id="JB9_33">O, dac'ar fi la mijloc un altul, care mustră şi poate să asculte ce spune fiecare,</span>
<span class="v-num v-34">34&nbsp;</span><span class="v JB9_34" data-id="JB9_34">să ia de lângă mine toiagul ce se'ncruntă, aşa ca eu să nu mă'ngrozesc de teama lui,</span>
<span class="v-num v-35">35&nbsp;</span><span class="v JB9_35" data-id="JB9_35">să nu-mi mai fie frică de ceea ce voi spune...; că, altfel, nu'ndrăznesc!</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JB8.html">&lt;</a>
<a class="home" href="index.html">=</a>
<a class="next" href="JB10.html">&gt;</a>
</div></div>
</body>
</html>