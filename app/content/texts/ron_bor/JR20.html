<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEREMIA 20 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JR.html">Biblia Ortodoxă Română Sinodală (2006)</a><a class="location" href="JR.html">IEREMIA 20</a><a class="prev" href="JR19.html">&lt;</a>
<a class="home" href="index.html">=</a>
<a class="next" href="JR21.html">&gt;</a>
</div></div>
<div class="section chapter JR JR20 ron_bor ron " dir="ltr" lang="ron" data-id="JR20" data-nextid="JR21" data-previd="JR19">
<div class="c">20</div>
<div class="p">
<span class="v-num v-1">1&nbsp;</span><span class="v JR20_1" data-id="JR20_1">Auzind Paşhurr, fiul preotului Imer, care era supraveghetor în templul Domnului, că Ieremia a profeţit aceste cuvinte,</span>
<span class="v-num v-2">2&nbsp;</span><span class="v JR20_2" data-id="JR20_2">A lovit Paşhurr pe Ieremia proorocul şi l-a aruncat în temniţa care se afla la poarta cea de sus a lui Veniamin, în templul Domnului.</span>
<span class="v-num v-3">3&nbsp;</span><span class="v JR20_3" data-id="JR20_3">Dar a doua zi Paşhurr a dat drumul lui Ieremia din temniţă şi Ieremia i-a zis: "Domnul nu te mai numeşte Paşhurr (Noroc din toate părţile), ci Magor Misabib (Spaimă din toate părţile),</span>
<span class="v-num v-4">4&nbsp;</span><span class="v JR20_4" data-id="JR20_4">Pentru că aşa zice Domnul: Iată, te voi face groază şi pentru tine însuţi şi pentru toţi prietenii tăi; aceştia vor cădea de sabia vrăjmaşilor lor şi ochii tăi vor vedea aceasta. Şi pe tot Iuda îl voi da în mâinile regelui Babilonului, care-i va duce la Babilon şi-i va lovi cu sabia.</span>
<span class="v-num v-5">5&nbsp;</span><span class="v JR20_5" data-id="JR20_5">Şi toată bogăţia cetăţii acesteia, toată agonisita ei, toate cele de preţ ale ei şi toate comorile regilor lui Iuda le voi da în mâinile vrăjmaşilor lor, care, jefuindu-le, le vor lua şi le vor duce la Babilon.</span>
<span class="v-num v-6">6&nbsp;</span><span class="v JR20_6" data-id="JR20_6">Iar tu, Paşhurr, cu toii cei ce trăiesc în casa ta, vă veţi duce în robie şi, mergând la Babilon, vei muri acolo şi acolo vei fi îngropat şi tu şi toţi prietenii tăi, cărora tu le-ai proorocit mincinos.</span>
<span class="v-num v-7">7&nbsp;</span><span class="v JR20_7" data-id="JR20_7">Doamne, Tu m-ai aprins şi iată sunt înflăcărat; Tu eşti mai tare decât mine şi ai biruit, iar eu în toate zilele sunt batjocorit şi fiecare îşi bate joc de mine;</span>
<span class="v-num v-8">8&nbsp;</span><span class="v JR20_8" data-id="JR20_8">Că de când vorbesc, scoţând strigăte împotriva silniciei şi rostind pustiirea, cuvântul Domnului s-a prefăcut în ocară pentru mine şi în batjocură zilnică.</span>
<span class="v-num v-9">9&nbsp;</span><span class="v JR20_9" data-id="JR20_9">De aceea mi-am zis: "Nu voi mai pomeni de El şi nu voi mai grăi, în numele Lui!" Dar iată era în inima mea ceva, ca un fel de foc aprins, închis în oasele mele, şi eu mă sileam să-l înfrânez şi n-am putut;</span>
<span class="v-num v-10">10&nbsp;</span><span class="v JR20_10" data-id="JR20_10">Că am auzit ocări de la mulţi şi ameninţări din toate părţile, zicând: "Pârâţi-l şi-l vom pârî şi noi!" Toţi cei ce trăiau în pace cu mine, mă pândesc să vadă nu cumva mă voi poticni, şi ziceau: "Poate va cădea şi-l vom birui şi ne vom răzbuna pe el!"</span>
<span class="v-num v-11">11&nbsp;</span><span class="v JR20_11" data-id="JR20_11">Dar Domnul este cu mine, ca un apărător puternic. De aceea prigonitorii mei se vor poticni şi nu vor birui; se vor face de ruşine, pentru că n-au izbutit; ocara lor va fi veşnică şi niciodată nu se va uita.</span>
<span class="v-num v-12">12&nbsp;</span><span class="v JR20_12" data-id="JR20_12">Doamne al puterilor, Cel ce cercetezi cu dreptate şi pătrunzi rărunchii şi inimile, fă-mă să văd răzbunarea Ta asupra lor, că ţie ţi-am încredinţat pricina mea!</span>
<span class="v-num v-13">13&nbsp;</span><span class="v JR20_13" data-id="JR20_13">Cântaţi Domnului! Lăudaţi pe Domnul, căci El izbăveşte sufletul celui împilat din mâna făcătorilor de rele.</span>
<span class="v-num v-14">14&nbsp;</span><span class="v JR20_14" data-id="JR20_14">Blestemată fie ziua în care m-am născut, ziua în care m-a născut maică-mea să nu fie binecuvântată.</span>
<span class="v-num v-15">15&nbsp;</span><span class="v JR20_15" data-id="JR20_15">Blestemat fie omul care a adus tatălui meu veste şi a zis: "Ţi s-a născut fiu", şi s-a bucurat mult de aceasta.</span>
<span class="v-num v-16">16&nbsp;</span><span class="v JR20_16" data-id="JR20_16">Întâmple-se omului aceluia ceea ce s-a întâmplat cetăţilor pe care le-a dărâmat Domnul şi nu le-a cruţat! Să audă el dimineaţa bocet şi la amiază tânguire mare,</span>
<span class="v-num v-17">17&nbsp;</span><span class="v JR20_17" data-id="JR20_17">Că nu m-a ucis chiar din pântece, ca mama mea să-mi fi fost mormânt şi pântecele ei să fi rămas veşnic însărcinat.</span>
<span class="v-num v-18">18&nbsp;</span><span class="v JR20_18" data-id="JR20_18">Pentru ce am ieşit eu din pântece, ca să văd suferinţă şi durere şi ca zilele mele să se sfârşească în ruşine?"</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JR19.html">&lt;</a>
<a class="home" href="index.html">=</a>
<a class="next" href="JR21.html">&gt;</a>
</div></div>
</body>
</html>