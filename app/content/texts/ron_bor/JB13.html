<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOV 13 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JB.html">Biblia Ortodoxă Română Sinodală (2006)</a><a class="location" href="JB.html">CARTEA LUI IOV 13</a><a class="prev" href="JB12.html">&lt;</a>
<a class="home" href="index.html">=</a>
<a class="next" href="JB14.html">&gt;</a>
</div></div>
<div class="section chapter JB JB13 ron_bor ron " dir="ltr" lang="ro" data-id="JB13" data-nextid="JB14" data-previd="JB12">
<div class="c">13</div>
<div class="p">
<span class="v-num v-1">1&nbsp;</span><span class="v JB13_1" data-id="JB13_1">De bună seamă, ochiul meu a văzut toate acestea, urechea mea le-a auzit şi le-a înţeles.</span>
<span class="v-num v-2">2&nbsp;</span><span class="v JB13_2" data-id="JB13_2">Ceea ce ştiţi voi, ştiu şi eu şi nu sunt deloc mai prejos decât voi.</span>
<span class="v-num v-3">3&nbsp;</span><span class="v JB13_3" data-id="JB13_3">Dar eu vreau să vorbesc cu Cel Atotputernic, vreau să-mi apăr pricina înaintea lui Dumnezeu.</span>
<span class="v-num v-4">4&nbsp;</span><span class="v JB13_4" data-id="JB13_4">Căci voi sunteţi nişte născocitori ai minciunii, sunteţi cu toţii nişte doctori neputincioşi!</span>
<span class="v-num v-5">5&nbsp;</span><span class="v JB13_5" data-id="JB13_5">Ce bine ar fi fost dacă aţi fi tăcut! Câtă înţelepciune ar fi fost din partea voastră!</span>
<span class="v-num v-6">6&nbsp;</span><span class="v JB13_6" data-id="JB13_6">Ascultaţi acum apărarea mea şi băgaţi de seamă la rostirea buzelor mele.</span>
<span class="v-num v-7">7&nbsp;</span><span class="v JB13_7" data-id="JB13_7">Oare de dragul lui Dumnezeu spuneţi voi lucruri strâmbe şi spre apărarea Lui croiţi minciuni?</span>
<span class="v-num v-8">8&nbsp;</span><span class="v JB13_8" data-id="JB13_8">Voiţi să ţineţi cu El şi să fiţi apărătorii Lui?</span>
<span class="v-num v-9">9&nbsp;</span><span class="v JB13_9" data-id="JB13_9">Şi dacă ar fi ca să vă cerceteze, ar fi bine de voi, sau vreţi să-L înşelaţi cum înşelaţi un om?</span>
<span class="v-num v-10">10&nbsp;</span><span class="v JB13_10" data-id="JB13_10">Desigur El vă va osândi dacă în ascuns vreţi să fiţi părtinitori cu El.</span>
<span class="v-num v-11">11&nbsp;</span><span class="v JB13_11" data-id="JB13_11">Măreţia Lui oare nu vă înfricoşează şi groaza Lui nu va cădea oare peste voi?</span>
<span class="v-num v-12">12&nbsp;</span><span class="v JB13_12" data-id="JB13_12">Rostirile voastre au tăria cenuşei. Răspunsurile voastre se prefac în noroi.</span>
<span class="v-num v-13">13&nbsp;</span><span class="v JB13_13" data-id="JB13_13">Închideţi gura în faţa mea şi eu voi vorbi, orice ar fi să se întâmple.</span>
<span class="v-num v-14">14&nbsp;</span><span class="v JB13_14" data-id="JB13_14">Drept aceea îmi voi lua în dinţi carnea mea şi viaţa mea o pun în mâna mea.</span>
<span class="v-num v-15">15&nbsp;</span><span class="v JB13_15" data-id="JB13_15">Dacă o fi să mă ucidă, nu voi tremura, dar voi descurca în faţa Sa firele pricinei mele,</span>
<span class="v-num v-16">16&nbsp;</span><span class="v JB13_16" data-id="JB13_16">Şi chiar aceasta îmi va fi mie izbândă, fiindcă un nelegiuit nu se înfăţişează înaintea Lui.</span>
<span class="v-num v-17">17&nbsp;</span><span class="v JB13_17" data-id="JB13_17">Ascultaţi cu luare-aminte cuvintele mele şi ceea ce vă voi spune să vă rămână în urechi.</span>
<span class="v-num v-18">18&nbsp;</span><span class="v JB13_18" data-id="JB13_18">Iată am pus la cale o judecată, şi ştiu că eu sunt cel ce am dreptate.</span>
<span class="v-num v-19">19&nbsp;</span><span class="v JB13_19" data-id="JB13_19">Are cineva ceva de spus împotriva mea? Atunci voi amuţi degrabă şi voi aştepta moartea.</span>
<span class="v-num v-20">20&nbsp;</span><span class="v JB13_20" data-id="JB13_20">Numai scuteşte-mă de două lucruri, şi nu mă voi ascunde de faţa Ta.</span>
<span class="v-num v-21">21&nbsp;</span><span class="v JB13_21" data-id="JB13_21">Depărtează mâna Ta de deasupră-mi şi nu mă mai tulbura cu groaza Ta.</span>
<span class="v-num v-22">22&nbsp;</span><span class="v JB13_22" data-id="JB13_22">Apoi cheamă-mă şi eu iţi voi răspunde, sau lasă-mă să vorbesc eu şi Tu să-mi dai răspuns.</span>
<span class="v-num v-23">23&nbsp;</span><span class="v JB13_23" data-id="JB13_23">Câte greşeli şi câte păcate am făcut? Dă-mi pe faţă călcarea mea de lege şi păcatul meu.</span>
<span class="v-num v-24">24&nbsp;</span><span class="v JB13_24" data-id="JB13_24">De ce ascunzi faţa Ta şi mă iei drept un duşman al Tău?</span>
<span class="v-num v-25">25&nbsp;</span><span class="v JB13_25" data-id="JB13_25">Vrei oare, să înspăimânţi o frunză pe care o bate vântul? Vrei să Te îndârjeşti împotriva unui pai uscat?</span>
<span class="v-num v-26">26&nbsp;</span><span class="v JB13_26" data-id="JB13_26">De ce să scrii împotriva mea aceste hotărâri amare? De ce să-mi scoţi ochii cu greşelile tinereţii?</span>
<span class="v-num v-27">27&nbsp;</span><span class="v JB13_27" data-id="JB13_27">De ce să-mi vâri picioarele în butuci şi să pândeşti toţi paşii mei şi toate urmele mele?</span>
<span class="v-num v-28">28&nbsp;</span><span class="v JB13_28" data-id="JB13_28">Când Tu ştii că trupul meu se nimiceşte ca un putregai şi ca o haină mâncată de molii!</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JB12.html">&lt;</a>
<a class="home" href="index.html">=</a>
<a class="next" href="JB14.html">&gt;</a>
</div></div>
</body>
</html>