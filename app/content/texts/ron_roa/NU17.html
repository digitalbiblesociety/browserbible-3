<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>NUMERELE (A PATRA CARTE A LUI MOISE) 17 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="NU.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="NU.html">NUMERELE (A PATRA CARTE A LUI MOISE) 17</a><a class="prev" href="NU16.html">&lt;</a>
<a class="home" href="index.html">=</a>
<a class="next" href="NU18.html">&gt;</a>
</div></div>
<div class="section chapter NU NU17 ron_roa ron " dir="ltr" lang="ron" data-id="NU17" data-nextid="NU18" data-previd="NU16">
<div class="c">17</div>
<div class="p">
<span class="v-num v-1">1&nbsp;</span><span class="v NU17_1" data-id="NU17_1">Şi a grăit Domnul către Moise, zicând:</span>
<span class="v-num v-2">2&nbsp;</span><span class="v NU17_2" data-id="NU17_2">"Vorbeşte-le fiilor lui Israel şi ia de la ei câte un toiag, un toiag de fiecare casă părintească , de la toţi mai-marii lor după casele lor părinteşti, întru totul douăsprezece toiege, şi numele fiecăruia scrie-l pe toiagul său.</span>
<span class="v-num v-3">3&nbsp;</span><span class="v NU17_3" data-id="NU17_3">Cât despre numele lui Aaron, să-l scrii pe toiagul lui Levi, căci un toiag va fi pentru fiecare cap de casă părintească.</span>
<span class="v-num v-4">4&nbsp;</span><span class="v NU17_4" data-id="NU17_4">Şi le vei pune în cortul mărturiei, în faţa chivotului mărturiei, acolo unde Mă arăt Eu ţie.</span>
<span class="v-num v-5">5&nbsp;</span><span class="v NU17_5" data-id="NU17_5">Şi omul al cărui toiag va odrăsli, el e cel pe care l-am ales; şi aşa voi risipi de la Mine cârtirea fiilor lui Israel cu care cârtesc împotriva voastră".</span>
<span class="v-num v-6">6&nbsp;</span><span class="v NU17_6" data-id="NU17_6">Iar Moise le-a grăit fiilor lui Israel; şi toate căpeteniile lor i-au dat toiegele, câte un toiag de fiecare căpetenie, adică douăsprezece toiege, după cele douăsprezece seminţii ale lor; iar toiagul lui Aaron era printre toiegele lor.</span>
<span class="v-num v-7">7&nbsp;</span><span class="v NU17_7" data-id="NU17_7">Apoi Moise a pus toiegele înaintea Domnului, în cortul mărturiei.</span>
<span class="v-num v-8">8&nbsp;</span><span class="v NU17_8" data-id="NU17_8">Şi a fost că a doua zi au intrat Moise şi Aaron în cortul mărturiei; şi iată că pentru casa lui Levi toiagul lui Aaron odrăslise şi'nmugurise şi'nflorise şi făcuse migdale.</span>
<span class="v-num v-9">9&nbsp;</span><span class="v NU17_9" data-id="NU17_9">Atunci Moise a scos toate toiegele de dinaintea Domnului înaintea tuturor fiilor lui Israel; şi au văzut, şi fiecare şi-a luat toiagul său.</span>
<span class="v-num v-10">10&nbsp;</span><span class="v NU17_10" data-id="NU17_10">Şi a zis Domnul către Moise: "Pune toiagul lui Aaron în faţa [chivotului] mărturiei, să fie păstrat ca semn pentru fiii neascultării: vor înceta să mai cârtească'mpotrivă-Mi şi nu vor muri".</span>
<span class="v-num v-11">11&nbsp;</span><span class="v NU17_11" data-id="NU17_11">Iar Moise şi Aaron au făcut aşa cum Domnul îi poruncise lui Moise; întocmai au făcut.</span>
<span class="v-num v-12">12&nbsp;</span><span class="v NU17_12" data-id="NU17_12">Şi au zis fiii lui Israel către Moise: "Iată că ne-am topit, iată c'am pierit, iată că ne-am potopit!;</span>
<span class="v-num v-13">13&nbsp;</span><span class="v NU17_13" data-id="NU17_13">tot cel ce se atinge de cortul Domnului, moare. Muri-vom oare până la unul?...".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="NU16.html">&lt;</a>
<a class="home" href="index.html">=</a>
<a class="next" href="NU18.html">&gt;</a>
</div></div>
</body>
</html>