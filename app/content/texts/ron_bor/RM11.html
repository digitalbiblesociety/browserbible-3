<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>ROMANI 11 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="RM.html">Biblia Ortodoxă Română Sinodală (2006)</a><a class="location" href="RM.html">ROMANI 11</a><a class="prev" href="RM10.html">&lt;</a>
<a class="home" href="index.html">=</a>
<a class="next" href="RM12.html">&gt;</a>
</div></div>
<div class="section chapter RM RM11 ron_bor ron " dir="ltr" lang="ron" data-id="RM11" data-nextid="RM12" data-previd="RM10">
<div class="c">11</div>
<div class="p">
<span class="v-num v-1">1&nbsp;</span><span class="v RM11_1" data-id="RM11_1">Întreb deci: Oare lepădat-a Dumnezeu pe poporul Său? Nicidecum! Căci şi eu sunt israelit, din urmaşii lui Avraam, din seminţia lui Veniamin.</span>
<span class="v-num v-2">2&nbsp;</span><span class="v RM11_2" data-id="RM11_2">Nu a lepădat Dumnezeu pe poporul Său, pe care mai înainte l-a cunoscut. Nu ştiţi, oare, ce zice Scriptura despre Ilie? Cum se roagă el împotriva lui Israel, zicând:</span>
<span class="v-num v-3">3&nbsp;</span><span class="v RM11_3" data-id="RM11_3">"Doamne, pe proorocii Tăi i-au omorât, jertfelnicele Tale le-au surpat şi eu am rămas singur şi ei caută să-mi ia sufletul!".</span>
<span class="v-num v-4">4&nbsp;</span><span class="v RM11_4" data-id="RM11_4">Dar ce-i spune dumnezeiescul răspuns? "Mi-am pus deoparte şapte mii de bărbaţi, care nu şi-au plecat genunchiul înaintea lui Baal".</span>
<span class="v-num v-5">5&nbsp;</span><span class="v RM11_5" data-id="RM11_5">Deci tot aşa şi în vremea de acum este o rămăşiţă aleasă prin har.</span>
<span class="v-num v-6">6&nbsp;</span><span class="v RM11_6" data-id="RM11_6">Iar dacă este prin har, nu mai este din fapte; altfel harul nu mai este har. Iar dacă este din fapte, nu mai este har, altfel fapta nu mai este faptă.</span>
<span class="v-num v-7">7&nbsp;</span><span class="v RM11_7" data-id="RM11_7">Ce este deci? Nu tot Israelul a dobândit ceea ce căuta; ci cei aleşi au dobândit, iar ceilalţi s-au împietrit,</span>
<span class="v-num v-8">8&nbsp;</span><span class="v RM11_8" data-id="RM11_8">Precum este scris: "Dumnezeu le-a dat duh de amorţire, ochi ca să nu vadă şi urechi ca să nu audă până în ziua de azi".</span>
<span class="v-num v-9">9&nbsp;</span><span class="v RM11_9" data-id="RM11_9">Iar David zice: "Facă-se masa lor cursă şi laţ şi sminteală şi răsplătire lor!</span>
<span class="v-num v-10">10&nbsp;</span><span class="v RM11_10" data-id="RM11_10">Întunce-se ochii lor ca să nu vadă şi spinarea lor încovoaie-o pentru totdeauna!"</span>
<span class="v-num v-11">11&nbsp;</span><span class="v RM11_11" data-id="RM11_11">Deci, întreb: S-a poticnit, oare, ca să cadă? Nicidecum! Şi prin căderea lor, neamurilor le-a venit mântuirea, ca Israel să-şi întărâte râvna faţă de ele.</span>
<span class="v-num v-12">12&nbsp;</span><span class="v RM11_12" data-id="RM11_12">Dar dacă greşeala lor a fost bogăţie lumii şi micşorarea lor bogăţie neamurilor, cu cât mai mult întreg numărul lor!</span>
<span class="v-num v-13">13&nbsp;</span><span class="v RM11_13" data-id="RM11_13">Căci v-o spun vouă, neamurilor: Întru cât sunt eu, deci, apostol al neamurilor, slăvesc slujirea mea,</span>
<span class="v-num v-14">14&nbsp;</span><span class="v RM11_14" data-id="RM11_14">Doar voi izbuti să aţâţ râvna celor din neamul meu şi să mântuiesc pe unii dintre ei.</span>
<span class="v-num v-15">15&nbsp;</span><span class="v RM11_15" data-id="RM11_15">Căci dacă înlăturarea lor a adus împăcarea lumii, ce va fi primirea lor la loc, dacă nu o înviere din morţi?</span>
<span class="v-num v-16">16&nbsp;</span><span class="v RM11_16" data-id="RM11_16">Iar dacă este pârga (de făină) sfântă, şi frământătura este sfântă; şi dacă rădăcina este sfântă, şi ramurile sunt.</span>
<span class="v-num v-17">17&nbsp;</span><span class="v RM11_17" data-id="RM11_17">Iar dacă unele din ramuri au fost tăiate, şi tu, care erai măslin sălbatic, ai fost altoit printre cele rămase, şi părtaş te-ai făcut rădăcinii şi grăsimii măslinului,</span>
<span class="v-num v-18">18&nbsp;</span><span class="v RM11_18" data-id="RM11_18">Nu te mândri faţă de ramuri; iar dacă te mândreşti, nu tu porţi rădăcina, ci rădăcina pe tine.</span>
<span class="v-num v-19">19&nbsp;</span><span class="v RM11_19" data-id="RM11_19">Dar vei zice: Au fost tăiate ramurile, ca să fiu altoit eu.</span>
<span class="v-num v-20">20&nbsp;</span><span class="v RM11_20" data-id="RM11_20">Bine! Din cauza necredinţei au fost tăiate, iar tu stai prin credinţă. Nu te îngâmfa, ci teme-te;</span>
<span class="v-num v-21">21&nbsp;</span><span class="v RM11_21" data-id="RM11_21">Căci dacă Dumnezeu n-a cruţat ramurile fireşti, nici pe tine nu te va cruţa.</span>
<span class="v-num v-22">22&nbsp;</span><span class="v RM11_22" data-id="RM11_22">Vezi deci bunătatea şi asprimea lui Dumnezeu: Asprimea Lui către cei ce au căzut în bunătatea Lui către tine, dacă vei stărui în această bunătate; altfel şi tu vei fi tăiat.</span>
<span class="v-num v-23">23&nbsp;</span><span class="v RM11_23" data-id="RM11_23">Dar şi aceia, de nu vor stărui în necredinţă, vor fi altoiţi; căci puternic este Dumnezeu să-i altoiască iarăşi.</span>
<span class="v-num v-24">24&nbsp;</span><span class="v RM11_24" data-id="RM11_24">Căci dacă tu ai fost tăiat din măslinul cel din fire sălbatic şi împotriva firii ai fost altoit în măslin bun, cu atât mai vârtos aceştia, care sunt după fire, vor fi altoiţi în însuşi măslinul lor.</span>
<span class="v-num v-25">25&nbsp;</span><span class="v RM11_25" data-id="RM11_25">Pentru că nu voiesc, fraţilor, ca voi să nu ştiţi taina aceasta, ca să nu vă socotiţi pe voi înşivă înţelepţi; că împietrirea s-a făcut lui Israel în parte, până ce va intra tot numărul neamurilor.</span>
<span class="v-num v-26">26&nbsp;</span><span class="v RM11_26" data-id="RM11_26">Şi astfel întregul Israel se va mântui, precum este scris: "Din Sion va veni Izbăvitorul şi va îndepărta nelegiuirile de la Iacov;</span>
<span class="v-num v-27">27&nbsp;</span><span class="v RM11_27" data-id="RM11_27">Şi acesta este legământul Meu cu ei, când voi ridica păcatele lor".</span>
<span class="v-num v-28">28&nbsp;</span><span class="v RM11_28" data-id="RM11_28">Cât priveşte Evanghelia, ei sunt vrăjmaşi din pricina voastră, dar cu privire la alegere ei sunt iubiţi, din cauza părinţilor.</span>
<span class="v-num v-29">29&nbsp;</span><span class="v RM11_29" data-id="RM11_29">Căci darurile şi chemarea lui Dumnezeu nu se pot lua înapoi.</span>
<span class="v-num v-30">30&nbsp;</span><span class="v RM11_30" data-id="RM11_30">După cum voi, cândva, n-aţi ascultat de Dumnezeu, dar acum aţi fost miluiţi prin neascultarea acestora,</span>
<span class="v-num v-31">31&nbsp;</span><span class="v RM11_31" data-id="RM11_31">Tot aşa şi aceştia n-au ascultat acum, ca, prin mila către voi, să fie miluiţi şi ei acum.</span>
<span class="v-num v-32">32&nbsp;</span><span class="v RM11_32" data-id="RM11_32">Căci Dumnezeu i-a închis pe toţi în neascultare, pentru ca pe toţi să-i miluiască.</span>
<span class="v-num v-33">33&nbsp;</span><span class="v RM11_33" data-id="RM11_33">O, adâncul bogăţiei şi al înţelepciunii şi al ştiinţei lui Dumnezeu! Cât sunt de necercetate judecăţile Lui şi cât sunt de nepătrunse căile Lui!</span>
<span class="v-num v-34">34&nbsp;</span><span class="v RM11_34" data-id="RM11_34">Căci cine a cunoscut gândul Domnului sau cine a fost sfetnicul Lui?</span>
<span class="v-num v-35">35&nbsp;</span><span class="v RM11_35" data-id="RM11_35">Sau cine mai înainte I-a dat Lui şi va lua înapoi de la El?</span>
<span class="v-num v-36">36&nbsp;</span><span class="v RM11_36" data-id="RM11_36">Pentru că de la El şi prin El şi întru El sunt toate. A Lui să fie mărirea în veci. Amin!</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="RM10.html">&lt;</a>
<a class="home" href="index.html">=</a>
<a class="next" href="RM12.html">&gt;</a>
</div></div>
</body>
</html>