<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI TOBIT 12 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="TB.html">Biblia Ortodoxă Română Sinodală (2006)</a><a class="location" href="TB.html">CARTEA LUI TOBIT 12</a><a class="prev" href="TB11.html">&lt;</a>
<a class="home" href="index.html">=</a>
<a class="next" href="TB13.html">&gt;</a>
</div></div>
<div class="section chapter TB TB12 ron_bor ron " dir="ltr" lang="ro" data-id="TB12" data-nextid="TB13" data-previd="TB11">
<div class="c">12</div>
<div class="p">
<span class="v-num v-1">1&nbsp;</span><span class="v TB12_1" data-id="TB12_1">Şi chemând Tobit pe fiul său, Tobie, i-a zis: "Fiule, pregăteşte plata omului care a fost cu tine! Trebuie să-i mai adăugăm ceva".</span>
<span class="v-num v-2">2&nbsp;</span><span class="v TB12_2" data-id="TB12_2">Şi el a răspuns: "Tată, socot că n-am să fiu în pagubă de îi voi da jumătate din cele ce am adus;</span>
<span class="v-num v-3">3&nbsp;</span><span class="v TB12_3" data-id="TB12_3">Pentru că el m-a adus la tine sănătos şi pe femeia mea a lecuit-o; mi-a adus argintul şi te-a vindecat şi pe tine!"</span>
<span class="v-num v-4">4&nbsp;</span><span class="v TB12_4" data-id="TB12_4">Şi a zis bătrânul: "I se cuvine!"</span>
<span class="v-num v-5">5&nbsp;</span><span class="v TB12_5" data-id="TB12_5">Şi a chemat pe înger şi i-a zis: "Ia jumătate din toate cele ce aţi adus, şi mergi în pace!"</span>
<span class="v-num v-6">6&nbsp;</span><span class="v TB12_6" data-id="TB12_6">Atunci îngerul i-a chemat pe amândoi deoparte şi le-a zis: "Binecuvântaţi pe Dumnezeu, slăviţi-L şi cunoaşteţi slava Lui şi mărturisiţi înaintea tuturor celor vii ce a făcut El pentru voi! Bun lucru este a binecuvânta pe Dumnezeu, a preaînălţa numele Lui şi a vesti, slăvind faptele lui Dumnezeu! Şi voi să nu vă leneviţi a-L preaslăvi.</span>
<span class="v-num v-7">7&nbsp;</span><span class="v TB12_7" data-id="TB12_7">Taina regelui se cuvine s-o păstrezi, iar lucrurile lui Dumnezeu este de laudă să le vesteşti. Faceţi bine şi răul nu vă va ajunge!</span>
<span class="v-num v-8">8&nbsp;</span><span class="v TB12_8" data-id="TB12_8">Mai mult preţuieşte rugăciunea cu post şi cu milostenie şi cu dreptate, decât bogăţie cu nedreptate; mai bine să faci milostenie, decât să aduni aur,</span>
<span class="v-num v-9">9&nbsp;</span><span class="v TB12_9" data-id="TB12_9">Căci milostenia izbăveşte de la moarte şi curăţă orice păcat. Cei ce fac milostenie şi dreptate vor trăi mult.</span>
<span class="v-num v-10">10&nbsp;</span><span class="v TB12_10" data-id="TB12_10">Iar păcătoşii sunt duşmanii vieţii lor.</span>
<span class="v-num v-11">11&nbsp;</span><span class="v TB12_11" data-id="TB12_11">Nimic n-am să ascund de voi şi v-am şi spus: "Taina regelui se cuvine s-o păstrezi, iar lucrurile lui Dumnezeu este de laudă să le vesteşti".</span>
<span class="v-num v-12">12&nbsp;</span><span class="v TB12_12" data-id="TB12_12">Când te rugai tu şi nora ta Sara, eu duceam pomenirea rugăciunii voastre înaintea Celui Sfânt şi când îngropai tu pe cei morţi, încă eram cu tine.</span>
<span class="v-num v-13">13&nbsp;</span><span class="v TB12_13" data-id="TB12_13">şi când tu nu te-ai lenevit să te scoli şi să-ţi laşi prânzul tău ca să te duci să ridici pe cel mort, binefacerea ta nu s-a ascuns de mine, ci eu eram cu tine.</span>
<span class="v-num v-14">14&nbsp;</span><span class="v TB12_14" data-id="TB12_14">Şi acum Dumnezeu m-a trimis, să te vindec pe tine şi pe nora ta, Sara.</span>
<span class="v-num v-15">15&nbsp;</span><span class="v TB12_15" data-id="TB12_15">Eu sunt Rafael, unul din cei şapte sfinţi îngeri, care ridică rugăciunile sfinţilor şi le înalţă înaintea slavei Celui Sfânt".</span>
<span class="v-num v-16">16&nbsp;</span><span class="v TB12_16" data-id="TB12_16">Atunci s-au înspăimântat amândoi şi au căzut cu faţa la pământ, căci erau cuprinşi de frică.</span>
<span class="v-num v-17">17&nbsp;</span><span class="v TB12_17" data-id="TB12_17">Dar el le-a zis: "Nu vă temeţi! Pace veţi avea! Binecuvântaţi pe Dumnezeu în veac!</span>
<span class="v-num v-18">18&nbsp;</span><span class="v TB12_18" data-id="TB12_18">Căci eu n-am venit de voia mea, ci după voia Dumnezeului nostru, de aceea să-L şi binecuvântaţi în veac.</span>
<span class="v-num v-19">19&nbsp;</span><span class="v TB12_19" data-id="TB12_19">În toate zilele am fost văzut de voi, dar eu n-am mâncat nici n-am băut, ci numai ochilor voştri s-a părut aceasta.</span>
<span class="v-num v-20">20&nbsp;</span><span class="v TB12_20" data-id="TB12_20">Aşadar, preaslăviţi acum pe Dumnezeu, căci eu mă înalţ la Cel Care m-a trimis, şi scrieţi într-o carte toate cele ce s-au săvârşit".</span>
<span class="v-num v-21">21&nbsp;</span><span class="v TB12_21" data-id="TB12_21">Şi sculându-se ei nu l-au mai văzut.</span>
<span class="v-num v-22">22&nbsp;</span><span class="v TB12_22" data-id="TB12_22">Şi au început să istorisească lucrurile cele mari şi minunate ale lui Dumnezeu şi cum li s-a arătat îngerul Domnului.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="TB11.html">&lt;</a>
<a class="home" href="index.html">=</a>
<a class="next" href="TB13.html">&gt;</a>
</div></div>
</body>
</html>