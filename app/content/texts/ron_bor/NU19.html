<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>NUMERII 19 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="NU.html">Biblia Ortodoxă Română Sinodală (2006)</a><a class="location" href="NU.html">NUMERII 19</a><a class="prev" href="NU18.html">&lt;</a>
<a class="home" href="index.html">=</a>
<a class="next" href="NU20.html">&gt;</a>
</div></div>
<div class="section chapter NU NU19 ron_bor ron " dir="ltr" lang="ro" data-id="NU19" data-nextid="NU20" data-previd="NU18">
<div class="c">19</div>
<div class="p">
<span class="v-num v-1">1&nbsp;</span><span class="v NU19_1" data-id="NU19_1">Grăit-a Domnul cu Moise şi Aaron şi a zis:</span>
<span class="v-num v-2">2&nbsp;</span><span class="v NU19_2" data-id="NU19_2">"Iată porunca legii, pe care a dat-o Domnul, când a zis: Spune fiilor lui Israel să-ţi aducă o junincă roşie, fără meteahnă, care să nu aibă cusur şi să nu fi purtat jug;</span>
<span class="v-num v-3">3&nbsp;</span><span class="v NU19_3" data-id="NU19_3">Să o dai preotului Eleazar, să o scoată afară din tabără, la loc curat, şi să o junghie înaintea lui.</span>
<span class="v-num v-4">4&nbsp;</span><span class="v NU19_4" data-id="NU19_4">Apoi să ia preotul Eleazar din sângele ei şi să stropească cu sânge spre partea de dinainte a cortului adunării de şapte ori.</span>
<span class="v-num v-5">5&nbsp;</span><span class="v NU19_5" data-id="NU19_5">După aceea să o ardă de tot înaintea lui; să ardă adică şi carnea şi pielea şi sângele şi necurăţenia ei.</span>
<span class="v-num v-6">6&nbsp;</span><span class="v NU19_6" data-id="NU19_6">Apoi să ia preotul lemn de cedru, isop şi aţă de lână roşie şi să le arunce pe juninca ce se arde.</span>
<span class="v-num v-7">7&nbsp;</span><span class="v NU19_7" data-id="NU19_7">Să-şi spele preotul hainele sale, să-şi spele trupul cu apă, apoi să intre în tabără şi necurat va fi până seara.</span>
<span class="v-num v-8">8&nbsp;</span><span class="v NU19_8" data-id="NU19_8">Cel ce a ars-o de asemenea să-şi spele hainele sale, să-şi spele trupul cu apă şi necurat va fi până seara.</span>
<span class="v-num v-9">9&nbsp;</span><span class="v NU19_9" data-id="NU19_9">Un om curat să strângă cenuşa junincii, s-o pună afară din tabără la loc curat şi să se păstreze pentru obştea fiilor lui Israel, ca să se facă cu ea apă de stropire, adică apă de curăţire.</span>
<span class="v-num v-10">10&nbsp;</span><span class="v NU19_10" data-id="NU19_10">Cel ce a adunat cenuşa junincii să-şi spele hainele sale şi să fie necurat până seara. Aceasta să fie aşezământ veşnic pentru fiii lui Israel şi pentru străinii ce trăiesc la dânşii.</span>
<span class="v-num v-11">11&nbsp;</span><span class="v NU19_11" data-id="NU19_11">Cel ce se va atinge de trupul mort al unui om să fie necurat şapte zile.</span>
<span class="v-num v-12">12&nbsp;</span><span class="v NU19_12" data-id="NU19_12">Acesta să se cureţe cu această apă în ziua a treia şi în ziua a şaptea şi va fi curat; iar de nu se va curăţi în ziua a treia şi în ziua a şaptea, nu va fi curat.</span>
<span class="v-num v-13">13&nbsp;</span><span class="v NU19_13" data-id="NU19_13">Tot cel ce sg va atinge de trupul mort al unui om şi nu se va curăţi, acela va întina locaşul Domnului; omul acela se va stârpi din Israel, căci n-a fost stropit cu apă curăţitoare şi este necurat şi necurăţia lui e încă asupra lui.</span>
<span class="v-num v-14">14&nbsp;</span><span class="v NU19_14" data-id="NU19_14">Iată legea: De va muri un om într-o casă, tot cel ce va intra în casa aceea şi câte sunt în casă vor fi necurate şapte zile.</span>
<span class="v-num v-15">15&nbsp;</span><span class="v NU19_15" data-id="NU19_15">Tot vasul descoperit, care nu este legat la gură şi n-are capac pe el, este necurat.</span>
<span class="v-num v-16">16&nbsp;</span><span class="v NU19_16" data-id="NU19_16">Tot cel ce se va atinge în câmp de cel ucis cu sabia sau de mort sau de os de om sau de mormânt va fi necurat şapte zile.</span>
<span class="v-num v-17">17&nbsp;</span><span class="v NU19_17" data-id="NU19_17">Pentru cel necurat să se ia din cenuşa jertfei arse pentru curăţire şi să se toarne peste ea într-un vas apă de izvor;</span>
<span class="v-num v-18">18&nbsp;</span><span class="v NU19_18" data-id="NU19_18">Apoi un om curat să ia isop, să-l moaie în apa aceea şi să stropească din ea casa, lucrurile şi oamenii câţi sunt acolo şi pe cel ce s-a atins de os de om sau de ucis sau de mort sau de mormânt.</span>
<span class="v-num v-19">19&nbsp;</span><span class="v NU19_19" data-id="NU19_19">Cel curat să stropească pe cel necurat în ziua a treia şi în ziua a şaptea şi să-l cureţe în ziua a şaptea. Apoi să-şi spele hainele sale şi trupul său cu apă şi va fi necurat până seara.</span>
<span class="v-num v-20">20&nbsp;</span><span class="v NU19_20" data-id="NU19_20">Iar dacă vreun om va fi necurat şi nu se va curăţi, omul acela se va stârpi din obşte, căci a spurcat locaşul Domnului; căci nu s-a stropit cu apă curăţitoare şi este necurat.</span>
<span class="v-num v-21">21&nbsp;</span><span class="v NU19_21" data-id="NU19_21">Acesta să fie aşezământ veşnic pentru dânşii. Cel ce a stropit cu apă curăţitoare să-şi spele hainele sale; cel ce s-a atins de apa curăţitoare va fi necurat până seara.</span>
<span class="v-num v-22">22&nbsp;</span><span class="v NU19_22" data-id="NU19_22">Tot lucrul de care se va atinge cel necurat va fi necurat; şi tot ce se va atinge de acel lucru va fi necurat până seara".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="NU18.html">&lt;</a>
<a class="home" href="index.html">=</a>
<a class="next" href="NU20.html">&gt;</a>
</div></div>
</body>
</html>