<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEREMIA 43 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JR.html">Biblia Ortodoxă Română Sinodală (2006)</a><a class="location" href="JR.html">IEREMIA 43</a><a class="prev" href="JR42.html">&lt;</a>
<a class="home" href="index.html">=</a>
<a class="next" href="JR44.html">&gt;</a>
</div></div>
<div class="section chapter JR JR43 ron_bor ron " dir="ltr" lang="ron" data-id="JR43" data-nextid="JR44" data-previd="JR42">
<div class="c">43</div>
<div class="p">
<span class="v-num v-1">1&nbsp;</span><span class="v JR43_1" data-id="JR43_1">După ce Ieremia a spus întregului popor toate cuvintele Domnului Dumnezeului lor, toate cuvintele acelea cu care Domnul Dumnezeul lor îl trimisese la ei,</span>
<span class="v-num v-2">2&nbsp;</span><span class="v JR43_2" data-id="JR43_2">Atunci Azaria, fiul lui Hoşaia, Iohanan, fiul lui Carea, şi toţi oamenii cei îngâmfaţi au zis către Ieremia: "Neadevăr spui, nu te-a trimis Domnul Dumnezeul nostru să ne spui: "Nu vă duceţi în Egipt ca să trăiţi acolo!"</span>
<span class="v-num v-3">3&nbsp;</span><span class="v JR43_3" data-id="JR43_3">Ci Baruh, fiul lui Neria, te aţâţă împotriva noastră, ca să ne dea în mâinile Caldeilor, să ne omoare, sau să ne ducă robi la Babilon".</span>
<span class="v-num v-4">4&nbsp;</span><span class="v JR43_4" data-id="JR43_4">Apoi Iohanan, fiul lui Carea, toate căpeteniile oştirii şi tot poporul n-au ascultat glasul Domnului, ca să rămână în pământul lui Iuda.</span>
<span class="v-num v-5">5&nbsp;</span><span class="v JR43_5" data-id="JR43_5">Şi Iohanan, fiul lui Carea, şi toate căpeteniile oştirii au luat pe toţi cei care rămăseseră din Iuda şi care se întorseseră din toate neamurile pe unde fuseseră izgoniţi, ca să trăiască în pământul lui Iuda,</span>
<span class="v-num v-6">6&nbsp;</span><span class="v JR43_6" data-id="JR43_6">Bărbaţi, femei şi copii, fetele regelui şi pe toţi aceia pe care Nebuzaradan, căpetenia gărzii, îi lăsase cu Godolia, fiul lui Ahicam, fiul lui Şafan, pe Ieremia proorocul şi pe Baruh, fiul lui Neria,</span>
<span class="v-num v-7">7&nbsp;</span><span class="v JR43_7" data-id="JR43_7">Şi s-au dus în ţara Egiptului, că n-au ascultat glasul Domnului şi au mers până la Tahpanhes.</span>
<span class="v-num v-8">8&nbsp;</span><span class="v JR43_8" data-id="JR43_8">Iar la Tahpanhes a fost cuvântul Domnului către Ieremia, zicând:</span>
<span class="v-num v-9">9&nbsp;</span><span class="v JR43_9" data-id="JR43_9">"Ia în mâinile tale nişte pietre mari şi le ascunde în lut frământat, la intrarea casei lui Faraon, în Tahpanhes, înaintea ochilor Iudeilor şi să le spui:</span>
<span class="v-num v-10">10&nbsp;</span><span class="v JR43_10" data-id="JR43_10">"Aşa grăieşte Domnul Savaot, Dumnezeul lui Israel: Iată, Eu voi trimite şi voi lua pe Nabucodonosor. regele Babilonului, robul Meu, şi voi aşeza tronul lui pe aceste pietre. ascunse de Mine, şi îşi va întinde el pe ele cortul său cel minunat.</span>
<span class="v-num v-11">11&nbsp;</span><span class="v JR43_11" data-id="JR43_11">El va veni şi va lovi ţara Egiptului; cel rânduit spre moarte va fi dat morţii, cel rânduit pentru robie va merge în robie şi cel rânduit spre sabie va cădea de sabie.</span>
<span class="v-num v-12">12&nbsp;</span><span class="v JR43_12" data-id="JR43_12">Voi aprinde foc în capiştile dumnezeilor Egiptului; Nabucodonosor le va arde pe acelea, pe idoli îi va distruge cu totul şi se va îmbrăca cu ţara Egiptului, cum se îmbracă păstorul cu haina sa; şi va ieşi de acolo nesupărat;</span>
<span class="v-num v-13">13&nbsp;</span><span class="v JR43_13" data-id="JR43_13">El va sfărâma stâlpii templului Soarelui de la On şi capiştile dumnezeilor Egiptului le va arde cu foc".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JR42.html">&lt;</a>
<a class="home" href="index.html">=</a>
<a class="next" href="JR44.html">&gt;</a>
</div></div>
</body>
</html>