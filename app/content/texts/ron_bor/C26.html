<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>2CORINTENI 6 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="C2.html">Biblia Ortodoxă Română Sinodală (2006)</a><a class="location" href="C2.html">2CORINTENI 6</a><a class="prev" href="C25.html">&lt;</a>
<a class="home" href="index.html">=</a>
<a class="next" href="C27.html">&gt;</a>
</div></div>
<div class="section chapter C2 C26 ron_bor ron " dir="ltr" lang="ron" data-id="C26" data-nextid="C27" data-previd="C25">
<div class="c">6</div>
<div class="p">
<span class="v-num v-1">1&nbsp;</span><span class="v C26_1" data-id="C26_1">Fiind, dar, împreună-lucrători cu Hristos, vă îndemnăm să nu primiţi în zadar harul lui Dumnezeu.</span>
<span class="v-num v-2">2&nbsp;</span><span class="v C26_2" data-id="C26_2">Căci zice: "La vreme potrivită te-am ascultat şi în ziua mântuirii te-am ajutat"; iată acum vreme potrivită, iată acum ziua mântuirii,</span>
<span class="v-num v-3">3&nbsp;</span><span class="v C26_3" data-id="C26_3">Nedând nici o sminteală întru nimic, ca să nu fie slujirea noastră defăimată,</span>
<span class="v-num v-4">4&nbsp;</span><span class="v C26_4" data-id="C26_4">Ci în toate înfăţişându-ne pe noi înşine ca slujitori ai lui Dumnezeu, în multă răbdare, în necazuri, în nevoi, în strâmtorări,</span>
<span class="v-num v-5">5&nbsp;</span><span class="v C26_5" data-id="C26_5">În bătăi, în temniţă, în tulburări, în osteneli, în privegheri, în posturi;</span>
<span class="v-num v-6">6&nbsp;</span><span class="v C26_6" data-id="C26_6">În curăţie, în cunoştinţă, în îndelungă-răbdare, în bunătate, în Duhul Sfânt, în dragoste nefăţarnică;</span>
<span class="v-num v-7">7&nbsp;</span><span class="v C26_7" data-id="C26_7">În cuvântul adevărului, în puterea lui Dumnezeu, prin armele dreptăţii, cele de-a dreapta şi cele de-a stânga,</span>
<span class="v-num v-8">8&nbsp;</span><span class="v C26_8" data-id="C26_8">Prin slavă şi necinste, prin defăimare şi laudă; ca nişte amăgitori, deşi iubitori de adevăr,</span>
<span class="v-num v-9">9&nbsp;</span><span class="v C26_9" data-id="C26_9">Ca nişte necunoscuţi, deşi bine cunoscuţi, ca fiind pe pragul morţii, deşi iată că trăim, ca nişte pedepsiţi, dar nu ucişi;</span>
<span class="v-num v-10">10&nbsp;</span><span class="v C26_10" data-id="C26_10">Ca nişte întristaţi, dar pururea bucurându-ne; ca nişte săraci, dar pe mulţi îmbogăţind; ca unii care n-au nimic, dar toate le stăpânesc.</span>
<span class="v-num v-11">11&nbsp;</span><span class="v C26_11" data-id="C26_11">O, corintenilor, gura noastră s-a deschis către voi, inima noastră s-a lărgit.</span>
<span class="v-num v-12">12&nbsp;</span><span class="v C26_12" data-id="C26_12">În inima noastră nu sunteţi la strâmtorare; dar strâmtorare este pentru noi, în inimile voastre.</span>
<span class="v-num v-13">13&nbsp;</span><span class="v C26_13" data-id="C26_13">Plătiţi-mi şi voi aceeaşi plată, vă vorbesc ca unor copii ai mei - lărgiţi şi voi inimile voastre!</span>
<span class="v-num v-14">14&nbsp;</span><span class="v C26_14" data-id="C26_14">Nu vă înjugaţi la jug străin cu cei necredincioşi, căci ce însoţire are dreptatea cu fărădelegea? Sau ce împărtăşire are lumina cu întunericul?</span>
<span class="v-num v-15">15&nbsp;</span><span class="v C26_15" data-id="C26_15">Şi ce învoire este între Hristos şi Veliar sau ce parte are un credincios cu un necredincios?</span>
<span class="v-num v-16">16&nbsp;</span><span class="v C26_16" data-id="C26_16">Sau ce înţelegere este între templul lui Dumnezeu şi idoli? Căci noi suntem templu al Dumnezeului celui viu, precum Dumnezeu a zis că: "Voi locui în ei şi voi umbla şi voi fi Dumnezeul lor şi ei vor fi poporul Meu".</span>
<span class="v-num v-17">17&nbsp;</span><span class="v C26_17" data-id="C26_17">De aceea: "Ieşiţi din mijlocul lor şi vă osebiţi, zice Domnul, şi de ce este necurat să nu vă atingeţi şi Eu vă voi primi pe voi.</span>
<span class="v-num v-18">18&nbsp;</span><span class="v C26_18" data-id="C26_18">Şi voi fi vouă tată, şi veţi fi Mie fii şi fiice", zice Domnul Atotţiitorul.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="C25.html">&lt;</a>
<a class="home" href="index.html">=</a>
<a class="next" href="C27.html">&gt;</a>
</div></div>
</body>
</html>