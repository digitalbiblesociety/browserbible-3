<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>NUMERII 3 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="NU.html">Biblia Ortodoxă Română Sinodală (2006)</a><a class="location" href="NU.html">NUMERII 3</a><a class="prev" href="NU2.html">&lt;</a>
<a class="home" href="index.html">=</a>
<a class="next" href="NU4.html">&gt;</a>
</div></div>
<div class="section chapter NU NU3 ron_bor ron " dir="ltr" lang="ro" data-id="NU3" data-nextid="NU4" data-previd="NU2">
<div class="c">3</div>
<div class="p">
<span class="v-num v-1">1&nbsp;</span><span class="v NU3_1" data-id="NU3_1">Iată acum spiţa neamului lui Aaron şi a lui Moise, din timpul când a grăit Domnul cu Moise pe Muntele Sinai, şi iată numele fiilor lui Aaron:</span>
<span class="v-num v-2">2&nbsp;</span><span class="v NU3_2" data-id="NU3_2">Nadab, întâiul născut, Abiud, Eleazar şi Itamar.</span>
<span class="v-num v-3">3&nbsp;</span><span class="v NU3_3" data-id="NU3_3">Acestea sunt numele fiilor lui Aaron, preoţi miruiţi, care au fost sfinţiţi, ca să slujească cele ale preoţiei.</span>
<span class="v-num v-4">4&nbsp;</span><span class="v NU3_4" data-id="NU3_4">Insă Nadab ş: Abiud au murit înaintea feţei Domnului, când au adus foc străin înaintea feţei Domnului în pustiul Sinai, neavând copii, şi au rămas preoţi numai Eleazar şi Itamar cu tatăl lor Aaron.</span>
<span class="v-num v-5">5&nbsp;</span><span class="v NU3_5" data-id="NU3_5">Atunci a grăit Domnul cu Moise şi a zis:</span>
<span class="v-num v-6">6&nbsp;</span><span class="v NU3_6" data-id="NU3_6">"Ia seminţia lui Levi şi o pune la îndemâna lui Aaron preotul, ca să-l ajute în slujba lui.</span>
<span class="v-num v-7">7&nbsp;</span><span class="v NU3_7" data-id="NU3_7">Să fie de pază în locul lui şi în locul fiilor lui Israel la cortul adunării; să facă slujbele la cort;</span>
<span class="v-num v-8">8&nbsp;</span><span class="v NU3_8" data-id="NU3_8">Să păstreze toate lucrurile cortului adunării, să străjuiască în locul fiilor lui Israel şi să facă slujbele la cort.</span>
<span class="v-num v-9">9&nbsp;</span><span class="v NU3_9" data-id="NU3_9">Dă pe leviţi la îndemâna lui Aaron, fratele tău, şi fiilor lui, preoţilor; să-Mi fie dăruiţi Mie dintre fiii lui Israel.</span>
<span class="v-num v-10">10&nbsp;</span><span class="v NU3_10" data-id="NU3_10">Iar lui Aaron şi fiilor lui încredinţează-le cortul adunării, ca să-şi păzească datoria lor preoţească şi toate cele de la jertfelnic şi de după perdea; iar de se va apropia cineva străin, să fie omorât".</span>
<span class="v-num v-11">11&nbsp;</span><span class="v NU3_11" data-id="NU3_11">Şi a grăit Domnul cu Moise şi a zis:</span>
<span class="v-num v-12">12&nbsp;</span><span class="v NU3_12" data-id="NU3_12">"Iată, Eu am luat din fiii lui Israel pe leviţi în locul tuturor întâilor născuţi, în locul tuturor celor ce se nasc întâi în Israel şi aceia vor fi în locul acestora.</span>
<span class="v-num v-13">13&nbsp;</span><span class="v NU3_13" data-id="NU3_13">Leviţii să fie ai Mei, căci toţi întâi-născuţii sunt ai Mei. În ziua când am lovit pe toţi întâi-născuţii în pământul Egiptului, atunci Mi-am sfinţit pe toţi întâi-născuţii lui Israel de la om până la dobitoc şi aceştia să fie ai Mei. Eu sunt Domnul".</span>
<span class="v-num v-14">14&nbsp;</span><span class="v NU3_14" data-id="NU3_14">Iarăşi a grăit Domnul cu Moise, în pustiul Sinai, şi a zis:</span>
<span class="v-num v-15">15&nbsp;</span><span class="v NU3_15" data-id="NU3_15">"Numără pe fiii lui Levi, după familiile lor, după neamurile lor; pe toţi cei de parte bărbătească, de la o lună în sus să-i numeri".</span>
<span class="v-num v-16">16&nbsp;</span><span class="v NU3_16" data-id="NU3_16">Şi i-au numărat Moise şi Aaron, după cuvântul Domnului, cum le poruncise Domnul.</span>
<span class="v-num v-17">17&nbsp;</span><span class="v NU3_17" data-id="NU3_17">Iată dar care sunt fiii lui Levi, după numele lor: Gherşon, Cahat şi Merari.</span>
<span class="v-num v-18">18&nbsp;</span><span class="v NU3_18" data-id="NU3_18">Iar numele fiilor lui Gherşon, după neamurile lor, sunt: Libni şi Şimei.</span>
<span class="v-num v-19">19&nbsp;</span><span class="v NU3_19" data-id="NU3_19">Fiii lui Cahat, după neamurile lor, sunt: Amram, Iţhar, Hebron şi Uziel.</span>
<span class="v-num v-20">20&nbsp;</span><span class="v NU3_20" data-id="NU3_20">Fiii lui Merari, după neamurile lor, sunt: Mahli şi Muşi. Acestea sunt neamurile lui Levi, după familiile lor.</span>
<span class="v-num v-21">21&nbsp;</span><span class="v NU3_21" data-id="NU3_21">Din Gherşon au ieşit neamul lui Libni şi neamul lui Şimei: aceste neamuri sunt din Gherşon.</span>
<span class="v-num v-22">22&nbsp;</span><span class="v NU3_22" data-id="NU3_22">Socotindu-se la număr tot cel de parte bărbătească, de la o lună în sus, s-au numărat în neamul lui Gherşon şapte mii cinci sute.</span>
<span class="v-num v-23">23&nbsp;</span><span class="v NU3_23" data-id="NU3_23">Fiii lui Gherşon trebuia să se aşeze cu tabăra în urma cortului, spre asfinţit.</span>
<span class="v-num v-24">24&nbsp;</span><span class="v NU3_24" data-id="NU3_24">Eliasaf, fiul lui Lael, era căpetenia familiei fiilor lui Gherşon.</span>
<span class="v-num v-25">25&nbsp;</span><span class="v NU3_25" data-id="NU3_25">Fiii lui Gherşon la cortul adunării aveau să păzească cortul şi acoperişul lui, perdeaua de la uşa cortului adunării,</span>
<span class="v-num v-26">26&nbsp;</span><span class="v NU3_26" data-id="NU3_26">Perdelele curţii, perdeaua de la intrarea curţii celei dimprejurul cortului şi jertfelnicului, frânghiile şi toate uneltele lor.</span>
<span class="v-num v-27">27&nbsp;</span><span class="v NU3_27" data-id="NU3_27">Din Cahat a ieşit familia lui Amram, familia lui Iţhar, familia lui Hebron şi familia lui Uziel: aceste familii sunt din Cahat.</span>
<span class="v-num v-28">28&nbsp;</span><span class="v NU3_28" data-id="NU3_28">Socotindu-se la număr tot cel de parte bărbătească, de la o lună în sus, s-au numărat în neamul acesta opt mii trei sute. Ei păzeau locaşul sfânt.</span>
<span class="v-num v-29">29&nbsp;</span><span class="v NU3_29" data-id="NU3_29">Familiile fiilor lui Cahat trebuia să-şi aşeze tabăra lângă cort, în partea de miazăzi;</span>
<span class="v-num v-30">30&nbsp;</span><span class="v NU3_30" data-id="NU3_30">Iar căpetenie în familiile neamului lui Cahat era Elţafan, fiul lui Uziel.</span>
<span class="v-num v-31">31&nbsp;</span><span class="v NU3_31" data-id="NU3_31">În paza lor se afla chivotul, masa, sfeşnicul, jertfelnicul, vasele sfinte, care se întrebuinţează la slujbe, şi perdeaua cu toate ale ei.</span>
<span class="v-num v-32">32&nbsp;</span><span class="v NU3_32" data-id="NU3_32">Căpetenie peste căpeteniile leviţilor era Eleazar, fiul preotului Aaron , care era rânduit să privegheze pe cei ce aveau în păstrare locaşul sfânt.</span>
<span class="v-num v-33">33&nbsp;</span><span class="v NU3_33" data-id="NU3_33">Din Merari au ieşit familia lui Mahli şi familia lui Muşi; aceste familii sunt din Merari.</span>
<span class="v-num v-34">34&nbsp;</span><span class="v NU3_34" data-id="NU3_34">Socotindu-se la număr tot cel de parte bărbătească de la o lună în sus, s-au numărat în neamul acesta şase mii două sute;</span>
<span class="v-num v-35">35&nbsp;</span><span class="v NU3_35" data-id="NU3_35">Iar căpetenie peste familiile din neamul lui Merari era Ţuriel, fiul lui Abihael. Aceştia trebuia să-şi aşeze tabăra lângă cort, în partea de miazănoapte.</span>
<span class="v-num v-36">36&nbsp;</span><span class="v NU3_36" data-id="NU3_36">În paza fiilor lui Merari s-au rânduit scândurile dimprejurul cortului, pârghiile lui, stâlpii lui, postamentele acestora, şi toate lucrurile şi uneltele lor,</span>
<span class="v-num v-37">37&nbsp;</span><span class="v NU3_37" data-id="NU3_37">Stâlpii curţii din toate părţile ei, postamentele lor, ţăruşii curţii şi frânghiile ei.</span>
<span class="v-num v-38">38&nbsp;</span><span class="v NU3_38" data-id="NU3_38">Iar în partea de dinainte a cortului adunării, spre răsărit, trebuia să-şi aşeze tabăra Moise şi Aaron şi fiii acestuia, cărora li se încredinţase paza locaşului sfânt în locul fiilor lui Israel. Iar de se va apropia vreun străin, să fie omorât.</span>
<span class="v-num v-39">39&nbsp;</span><span class="v NU3_39" data-id="NU3_39">Deci toţi leviţii număraţi, pe care i-au numărat Moise şi Aaron, cum poruncise Domnul, după neamurile lor, parte bărbătească, de la o lună în sus, au fost douăzeci şi două de mii.</span>
<span class="v-num v-40">40&nbsp;</span><span class="v NU3_40" data-id="NU3_40">Apoi a zis Domnul către Moise: "Socoteşte pe tot bărbatul întâi-născut dintre fiii lui Israel, de la o lună în sus, şi ia numărul numelor lor.</span>
<span class="v-num v-41">41&nbsp;</span><span class="v NU3_41" data-id="NU3_41">Şi în locul tuturor întâi-născuţilor ai fiilor lui Israel, să iei pentru Mine pe leviţi. Eu sunt Domnul. Şi vitele leviţilor să le iei în locul a tot întâi-născutului din vitele fiilor lui Israel".</span>
<span class="v-num v-42">42&nbsp;</span><span class="v NU3_42" data-id="NU3_42">Şi a numărat Moise, după cum îi poruncise Domnul, pe toţi întâi-născuţii dintre fiii lui Israel;</span>
<span class="v-num v-43">43&nbsp;</span><span class="v NU3_43" data-id="NU3_43">Şi întâi-născuţii de parte bărbătească de la o lună în sus, după numărul numelor, au fost toţi douăzeci şi două de mii două sute şaptezeci şi trei.</span>
<span class="v-num v-44">44&nbsp;</span><span class="v NU3_44" data-id="NU3_44">Şi a grăit Domnul cu Moise şi a zis:</span>
<span class="v-num v-45">45&nbsp;</span><span class="v NU3_45" data-id="NU3_45">"Ia pe leviţi în locul tuturor întâi-născuţilor fiilor lui Israel şi vitele leviţilor în locul vitelor lor, şi să fie leviţii ai Mei. Eu sunt Domnul!</span>
<span class="v-num v-46">46&nbsp;</span><span class="v NU3_46" data-id="NU3_46">Iar ca răscumpărare pentru cei două sute şaptezeci şi trei de întâi-născuţi ai fiilor lui Israel, care trec peste numărul leviţilor,</span>
<span class="v-num v-47">47&nbsp;</span><span class="v NU3_47" data-id="NU3_47">Să iei câte cinci sicli de cap, socotind câte douăzeci de ghere într-un siclu, după siclul sfânt,</span>
<span class="v-num v-48">48&nbsp;</span><span class="v NU3_48" data-id="NU3_48">Şi argintul acesta să-l dai lui Aaron şi fiilor lui, ca răscumpărare pentru cei ce prisosesc peste numărul lor".</span>
<span class="v-num v-49">49&nbsp;</span><span class="v NU3_49" data-id="NU3_49">Şi adunând Moise argintul de răscumpărare pentru întâi-născuţii lui Israel, care treceau peste numărul leviţilor,</span>
<span class="v-num v-50">50&nbsp;</span><span class="v NU3_50" data-id="NU3_50">S-au găsit o mie trei sute şaizeci şi cinci de sicli, după siclul sfânt.</span>
<span class="v-num v-51">51&nbsp;</span><span class="v NU3_51" data-id="NU3_51">Şi a dat Moise argintul de răscumpărare, pentru cei ce prisoseau, lui Aaron şi fiilor lui, după cuvântul Domnului, precum poruncise Domnul lui Moise.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="NU2.html">&lt;</a>
<a class="home" href="index.html">=</a>
<a class="next" href="NU4.html">&gt;</a>
</div></div>
</body>
</html>