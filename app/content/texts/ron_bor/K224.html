<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A PATRA A REGILOR 24 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="K2.html">Biblia Ortodoxă Română Sinodală (2006)</a><a class="location" href="K2.html">CARTEA A PATRA A REGILOR 24</a><a class="prev" href="K223.html">&lt;</a>
<a class="home" href="index.html">=</a>
<a class="next" href="K225.html">&gt;</a>
</div></div>
<div class="section chapter K2 K224 ron_bor ron " dir="ltr" lang="ro" data-id="K224" data-nextid="K225" data-previd="K223">
<div class="c">24</div>
<div class="p">
<span class="v-num v-1">1&nbsp;</span><span class="v K224_1" data-id="K224_1">În zilele lui Ioiachim a venit cu război Nabucodonosor, regele Babilonului, şi Ioiachim a ajuns supusul lui timp de trei ani, dar apoi s-a răsculat împotriva lui.</span>
<span class="v-num v-2">2&nbsp;</span><span class="v K224_2" data-id="K224_2">Atunci Domnul a trimis asupra lui cete de Caldei, cete de Sirieni, cete de Moabiţi şi cete de Amoniţi; şi le-a trimis asupra lui Iuda, ca să-l piardă, după cuvântul Domnului pe care l-a rostit prin robii Săi, proorocii.</span>
<span class="v-num v-3">3&nbsp;</span><span class="v K224_3" data-id="K224_3">Aceasta s-a făcut cu Iuda numai din porunca Domnului, ca să fie lepădat de la faţa Lui pentru păcatele lui Manase şi pentru tot ce făcuse acesta;</span>
<span class="v-num v-4">4&nbsp;</span><span class="v K224_4" data-id="K224_4">Şi pentru sângele nevinovat pe care-l vărsase el, umplând tot Ierusalimul, Domnul n-a vrut să-l ierte.</span>
<span class="v-num v-5">5&nbsp;</span><span class="v K224_5" data-id="K224_5">Celelalte ştiri despre Ioiachim şi despre tot ce a făcut el sunt scrise în cartea Cronicilor regilor lui Iuda.</span>
<span class="v-num v-6">6&nbsp;</span><span class="v K224_6" data-id="K224_6">Ioiachim a răposat cu părinţii săi, iar în locul lui s-a făcut rege Iehonia, fiul său.</span>
<span class="v-num v-7">7&nbsp;</span><span class="v K224_7" data-id="K224_7">Regele Egiptului n-a mai ieşit din ţara sa, pentru că regele Babilonului a luat regelui Egiptului tot ce avea acesta de la râul Egiptului până la râul Eufratului.</span>
<span class="v-num v-8">8&nbsp;</span><span class="v K224_8" data-id="K224_8">Iehonia era de optsprezece ani când s-a făcut rege şi a domnit în Ierusalim trei luni. Numele mamei lui era Nehuşta, fiica lui Elnatan, din Ierusalim.</span>
<span class="v-num v-9">9&nbsp;</span><span class="v K224_9" data-id="K224_9">El a făcut lucruri netrebnice în ochii Domnului, în toate, aşa cum făcuse tatăl său.</span>
<span class="v-num v-10">10&nbsp;</span><span class="v K224_10" data-id="K224_10">În vremea aceea slujitorii lui Nabucodonosor, regele Babilonului, au venit asupra Ierusalimului şi au împresurat cetatea. Iar după ce slugile lui au înconjurat cetatea, a venit şi regele Nabucodonosor.</span>
<span class="v-num v-11">11&nbsp;</span><span class="v K224_11" data-id="K224_11">Şi a ieşit Iehonia, regele lui Iuda, la regele Babilonului, împreună cu mama sa, cu slujitorii săi, cu căpeteniile şi eunucii lui,</span>
<span class="v-num v-12">12&nbsp;</span><span class="v K224_12" data-id="K224_12">Şi l-a luat rob regele Babilonului în al optulea an al domniei sale;</span>
<span class="v-num v-13">13&nbsp;</span><span class="v K224_13" data-id="K224_13">Şi a scos toate comorile templului Domnului şi comorile casei domneşti, şi a sfărâmat, după cum spusese Domnul, toate vasele cele de aur pe care le făcuse Solomon, regele lui Israel, pentru templul Domnului, şi ţa dus în robie tot Ierusalimul,</span>
<span class="v-num v-14">14&nbsp;</span><span class="v K224_14" data-id="K224_14">Pe toţi fruntaşii şi pe toţi oamenii viteji, aproape zece mii de robi, cu toţi dulgherii şi fierarii, şi n-a rămas nimeni decât numai poporul ţării cel sărac.</span>
<span class="v-num v-15">15&nbsp;</span><span class="v K224_15" data-id="K224_15">Şi a dus şi pe Iehonia la Babilon; de asemenea au dus robi din Ierusalim la Babilon pe mama şi femeile regelui, pe eunucii lui şi pe puternicii ţării;</span>
<span class="v-num v-16">16&nbsp;</span><span class="v K224_16" data-id="K224_16">Toată oştirea în număr de şapte mii, teslarii, fierarii în număr de o mie, şi toţi oamenii vârstnici şi buni de oştire i-a dus regele Babilonului robi la Babilon.</span>
<span class="v-num v-17">17&nbsp;</span><span class="v K224_17" data-id="K224_17">Atunci regele Babilonului a pus rege în locul lui Iehonia, pe Matania, unchiul lui Iehonia, schimbându-i numele în Sedechia.</span>
<span class="v-num v-18">18&nbsp;</span><span class="v K224_18" data-id="K224_18">Sedechia era de douăzeci şi unu de ani când s-a făcut rege şi a domnit în Ierusalim unsprezece ani. Numele mamei lui era Hamutal, fiica lui Ieremia din Libna.</span>
<span class="v-num v-19">19&nbsp;</span><span class="v K224_19" data-id="K224_19">Şi a făcut şi acesta lucruri netrebnice în ochii Domnului, în toate, aşa cum făcuse şi Iehonia.</span>
<span class="v-num v-20">20&nbsp;</span><span class="v K224_20" data-id="K224_20">Şi mânia Domnului era peste Ierusalim şi peste Iuda atât de mare, încât i-a lepădat de la faţa Sa. Şi s-a lepădat şi Sedechia de regele Babilonului.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="K223.html">&lt;</a>
<a class="home" href="index.html">=</a>
<a class="next" href="K225.html">&gt;</a>
</div></div>
</body>
</html>