<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEREMIA 3 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JR.html">Biblia Ortodoxă Română Sinodală (2006)</a><a class="location" href="JR.html">IEREMIA 3</a><a class="prev" href="JR2.html">&lt;</a>
<a class="home" href="index.html">=</a>
<a class="next" href="JR4.html">&gt;</a>
</div></div>
<div class="section chapter JR JR3 ron_bor ron " dir="ltr" lang="ron" data-id="JR3" data-nextid="JR4" data-previd="JR2">
<div class="c">3</div>
<div class="p">
<span class="v-num v-1">1&nbsp;</span><span class="v JR3_1" data-id="JR3_1">Şi a mai spus: "Dacă un bărbat îşi lasă femeia, şi ea se duce de la el şi se face soţie altui bărbat, mai poate ea oare să se întoarcă la el? Prin aceasta nu s-ar întina în adevăr, oare, ţara aceea?" Şi tu te-ai desfrânat cu mulţi iubiţi şi vrei să te întorci la Mine? zice Domnul.</span>
<span class="v-num v-2">2&nbsp;</span><span class="v JR3_2" data-id="JR3_2">Ridică-ţi ochii spre înălţimi şi priveşte: Unde oare nu s-au desfrânat aceia cu tine? Şezut-ai pentru ei lângă cale, ca arabul în pustiu, şi ai spurcat ţara cu desfrânarea ta Şi cu vicleşugul tău.</span>
<span class="v-num v-3">3&nbsp;</span><span class="v JR3_3" data-id="JR3_3">De aceea ploile de toamnă au lipsit şi la fel şi cele de primăvară, dar Tu ai avut frunte de desfrânată şi nu te-ai ruşinat.</span>
<span class="v-num v-4">4&nbsp;</span><span class="v JR3_4" data-id="JR3_4">Şi acum strigi către Mine: "Tatăl meu, Tu ai fost povăţuitorul tinereţilor mele!</span>
<span class="v-num v-5">5&nbsp;</span><span class="v JR3_5" data-id="JR3_5">5</span>
<span class="v-num v-6">6&nbsp;</span><span class="v JR3_6" data-id="JR3_6">Zisu-mi-a Domnul în zilele lui Iosia: "Văzut-ai ce-a făcut Israel, această fiică necredincioasă? A umblat pe toţi munţii înalţi şi pe sub tot copacul umbros şi s-a desfrânat pe acolo.</span>
<span class="v-num v-7">7&nbsp;</span><span class="v JR3_7" data-id="JR3_7">După ce a făcut toate acestea, i-am zis: "Întoarce-te la Mine!" Dar nu s-a întors. Şi a văzut acestea Iuda, sora sa cea necredincioasă.</span>
<span class="v-num v-8">8&nbsp;</span><span class="v JR3_8" data-id="JR3_8">Şi deşi am lăsat pe fiica lui Israel cea necredincioasă pentru atâtea fapte de desfrânare şi i-am dat carte de despărţire, am văzut că necredincioasa ei soră, Iuda, nu s-a temut, ci s-a dus şi ea să se desfrâneze.</span>
<span class="v-num v-9">9&nbsp;</span><span class="v JR3_9" data-id="JR3_9">Şi prin neruşinarea desfrânărilor ei a pângărit ţara şi s-a desfrânat cu pietrele şi cu lemnele.</span>
<span class="v-num v-10">10&nbsp;</span><span class="v JR3_10" data-id="JR3_10">Peste toate acestea Iuda, necredincioasa soră a fiicei lui Israel, nu s-a întors la Mine din toată inima sa, ci numai din prefăcătorie", zice Domnul.</span>
<span class="v-num v-11">11&nbsp;</span><span class="v JR3_11" data-id="JR3_11">Apoi iarăşi mi-a zis Domnul: "Fiica lui Israel cea necredincioasă s-a dovedit că e mai dreaptă decât Iuda cea lepădată de Dumnezeu.</span>
<span class="v-num v-12">12&nbsp;</span><span class="v JR3_12" data-id="JR3_12">Mergi de vesteşte cuvintele acestea la miazănoapte şi zi: Întoarce-te, necredincioasă fiică a lui Israel, zice Domnul, că nu voi vărsa asupra voastră mânia Mea, pentru că sunt milostiv şi nu Mă voi mânia pe veci, zice Domnul.</span>
<span class="v-num v-13">13&nbsp;</span><span class="v JR3_13" data-id="JR3_13">Recunoaşte-ţi însă vinovăţia ta, căci te-ai abătut de la Domnul Dumnezeul tău şi te-ai desfrânat cu dumnezei străini sub tot arborele umbros şi glasul Meu nu l-ai ascultat, zice Domnul.</span>
<span class="v-num v-14">14&nbsp;</span><span class="v JR3_14" data-id="JR3_14">Întoarceţi-vă, voi copii căzuţi de la credinţă, zice Domnul, că M-am unit cu voi şi vă voi lua câte unul de cetate şi câte doi de seminţie şi vă voi aduce în Sion.</span>
<span class="v-num v-15">15&nbsp;</span><span class="v JR3_15" data-id="JR3_15">Apoi vă voi da păstori după inima Mea, care vă vor păstori cu ştiinţă şi pricepere.</span>
<span class="v-num v-16">16&nbsp;</span><span class="v JR3_16" data-id="JR3_16">Când vă veţi înmulţi şi veţi ajunge mult roditori pe pământ, în zilele acelea, zice Domnul, nu se va mai zice: "O, chivotul aşezământului Domnului". Nimeni nu se va mai gândi la el, nimeni nu-şi va mai aduce aminte de el, nimănui nu-i va mai părea rău de el, nimeni nu va mai face altul.</span>
<span class="v-num v-17">17&nbsp;</span><span class="v JR3_17" data-id="JR3_17">În vremea aceea Ierusalimul se va numi tronul Domnului şi toate popoarele se vor aduna acolo pentru numele Domnului şi nu se vor mai purta după îndărătnicia inimii lor celei rele.</span>
<span class="v-num v-18">18&nbsp;</span><span class="v JR3_18" data-id="JR3_18">În zilele acelea va veni casa lui Iuda la casa lui Israel şi se vor duce împreună din ţara de la miazănoapte, în ţara pe care am dat-o Eu moştenire părinţilor voştri.</span>
<span class="v-num v-19">19&nbsp;</span><span class="v JR3_19" data-id="JR3_19">Eu Mi-am zis: Cum să te pun pe tine în numărul fiilor şi să-ţi dau ţara cea plăcută, care este moştenirea cea mai frumoasă a mulţimii poporului? Dar iarăşi Mi-am zis: Tu Mă vei numi Tată al tău şi nu te vei mai depărta de Mine.</span>
<span class="v-num v-20">20&nbsp;</span><span class="v JR3_20" data-id="JR3_20">Însă tocmai cum femeia necredincioasă înşală pe iubitul său, aşa şi voi, casa lui Israel, v-aţi purtat cu înşelăciune faţă de Mine, zice Domnul.</span>
<span class="v-num v-21">21&nbsp;</span><span class="v JR3_21" data-id="JR3_21">Glas se aude pe înălţimi, s-aude plânsul jalnic al fiilor lui Israel, care se tânguiesc pentru că şi-au stricat căile lor şi au uitat pe Domnul Dumnezeul lor.</span>
<span class="v-num v-22">22&nbsp;</span><span class="v JR3_22" data-id="JR3_22">Întoarceţi-vă, copii răzvrătiţi, şi Eu voi vindeca neascultarea voastră! Ziceţi: Iată venim la Tine, că Tu eşti Domnul Dumnezeul nostru.</span>
<span class="v-num v-23">23&nbsp;</span><span class="v JR3_23" data-id="JR3_23">Cu adevărat în deşert ne-am pus nădejdea în dealuri şi în mulţimea munţilor; cu adevărat, în Domnul Dumnezeul nostru este mântuirea lui Israel.</span>
<span class="v-num v-24">24&nbsp;</span><span class="v JR3_24" data-id="JR3_24">Din tinereţea noastră această urâciune a mâncat ostenelile părinţilor noştri: oile lor, boii lor, fiii lor şi fiicele lor.</span>
<span class="v-num v-25">25&nbsp;</span><span class="v JR3_25" data-id="JR3_25">Iar noi zăcem în ruşinea noastră şi ocara noastră ne acoperă, pentru că am păcătuit înaintea Domnului Dumnezeului nostru, şi noi şi părinţii noştri din tinereţea noastră şi până în ziua de astăzi şi n-am ascultat glasul Domnului Dumnezeului nostru".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JR2.html">&lt;</a>
<a class="home" href="index.html">=</a>
<a class="next" href="JR4.html">&gt;</a>
</div></div>
</body>
</html>