<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>NUMERII 22 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="NU.html">Biblia Ortodoxă Română Sinodală (2006)</a><a class="location" href="NU.html">NUMERII 22</a><a class="prev" href="NU21.html">&lt;</a>
<a class="home" href="index.html">=</a>
<a class="next" href="NU23.html">&gt;</a>
</div></div>
<div class="section chapter NU NU22 ron_bor ron " dir="ltr" lang="ro" data-id="NU22" data-nextid="NU23" data-previd="NU21">
<div class="c">22</div>
<div class="p">
<span class="v-num v-1">1&nbsp;</span><span class="v NU22_1" data-id="NU22_1">Purcezând apoi de acolo, fiii lui Israel au tăbărât în şesurile Moabului, lângă Iordan, în faţa Ierihonului.</span>
<span class="v-num v-2">2&nbsp;</span><span class="v NU22_2" data-id="NU22_2">Iar Balac, fiul lui Sefor, văzând toate câte făcuse Israel Amoreilor,</span>
<span class="v-num v-3">3&nbsp;</span><span class="v NU22_3" data-id="NU22_3">S-a înfricoşat foarte tare de poporul acesta, pentru că era mult la număr, şi s-au înspăimântat Moabiţii de fiii lui Israel</span>
<span class="v-num v-4">4&nbsp;</span><span class="v NU22_4" data-id="NU22_4">Şi au zis către căpeteniile Madianiţilor: "Poporul acesta mănâncă acum totul împrejurul nostru, cum mănâncă boul iarba câmpului". Balac însă, feciorul lui Sefor, era atunci regele Moabiţilor.</span>
<span class="v-num v-5">5&nbsp;</span><span class="v NU22_5" data-id="NU22_5">Deci a trimis acesta soli la Valaam, fiul lui Beor, în Petor, care e aşezat lângă râul Eufrat, în pământul fiilor poporului său, ca să-l cheme şi să-i spună: "Iată a ieşit un popor din Egipt şi a acoperit faţa pământului şi trăieşte lângă mine.</span>
<span class="v-num v-6">6&nbsp;</span><span class="v NU22_6" data-id="NU22_6">Vino deci şi-mi blesteamă poporul acesta, că este mai tare decât mine, şi atunci poate voi fi în stare să-l bat şi să-l alung din ţară. Eu ştiu că pe cine binecuvântezi tu acela este binecuvântat, şi pe cine blestemi este blestemat".</span>
<span class="v-num v-7">7&nbsp;</span><span class="v NU22_7" data-id="NU22_7">S-au dus deci bătrânii Moabiţilor şi bătrânii Madianiţilor cu mâinile pline de daruri pentru vrăji; şi ajungând la Valaam, i-au spus vorbele lui Balac.</span>
<span class="v-num v-8">8&nbsp;</span><span class="v NU22_8" data-id="NU22_8">Iar el le-a zis: "Rămâneţi aici peste noapte şi vă voi da răspuns cum îmi va spune Domnul". Şi au rămas căpeteniile lui Moab la Valaam.</span>
<span class="v-num v-9">9&nbsp;</span><span class="v NU22_9" data-id="NU22_9">Atunci a venit Dumnezeu la Valaam şi a zis: "Cine sunt oamenii aceia de la tine?"</span>
<span class="v-num v-10">10&nbsp;</span><span class="v NU22_10" data-id="NU22_10">Iar Valaam a zis către Dumnezeu: "Balac, fiul lui Sefor, regele Moabului, i-a trimis la mine să-mi spună:</span>
<span class="v-num v-11">11&nbsp;</span><span class="v NU22_11" data-id="NU22_11">Iată a ieşit din Egipt un popor şi a acoperit faţa pământului şi locuieşte lângă mine; vino dar de mi-l blesteamă, doar l-aş putea birui şi alunga din ţară".</span>
<span class="v-num v-12">12&nbsp;</span><span class="v NU22_12" data-id="NU22_12">Dumnezeu însă a zis către Valaam: "Să nu te duci cu ei şi să nu blestemi pe poporul acela, că este binecuvântat".</span>
<span class="v-num v-13">13&nbsp;</span><span class="v NU22_13" data-id="NU22_13">Dimineaţa s-a sculat Valaam şi a zis către bătrânii lui Balac: "Duceţi-vă la stăpânul vostru, că nu mă lasă Dumnezeu să merg cu voi".</span>
<span class="v-num v-14">14&nbsp;</span><span class="v NU22_14" data-id="NU22_14">Sculându-se deci, căpeteniile Moabului au venit la Balac şi i-au spus: "Valaam n-a vrut să vină cu noi".</span>
<span class="v-num v-15">15&nbsp;</span><span class="v NU22_15" data-id="NU22_15">Atunci Balac a trimis alţi soli mai mulţi şi mai însemnaţi decât aceia.</span>
<span class="v-num v-16">16&nbsp;</span><span class="v NU22_16" data-id="NU22_16">Şi venind aceştia la Valaam, i-au zis: "Aşa grăieşte Balac al lui Sefor: Nu te lepăda a veni până la mine;</span>
<span class="v-num v-17">17&nbsp;</span><span class="v NU22_17" data-id="NU22_17">Că îţi voi da cinste mare şi-ţi voi face toate câte-mi vei zice; vino însă şi-mi blesteamă poporul acesta".</span>
<span class="v-num v-18">18&nbsp;</span><span class="v NU22_18" data-id="NU22_18">Iar Valaam a răspuns şi a zis către căpeteniile lui Balac: "Chiar de mi-ar da Balac casa sa plină de argint şi de aur, nu pot să calc porunca Domnului Dumnezeului meu şi să fac ceva mic sau mare după placul meu.</span>
<span class="v-num v-19">19&nbsp;</span><span class="v NU22_19" data-id="NU22_19">Rămâneţi însă acum şi voi aici peste noapte şi voi vedea ce-mi va mai spune Domnul".</span>
<span class="v-num v-20">20&nbsp;</span><span class="v NU22_20" data-id="NU22_20">Atunci a venit Dumnezeu la Valaam noaptea şi i-a zis: "Dacă oamenii aceştia au venit să te cheme, scoală şi te du cu ei; dar să faci ceea ce-ţi voi zice Eu!"</span>
<span class="v-num v-21">21&nbsp;</span><span class="v NU22_21" data-id="NU22_21">A doua zi s-a sculat Valaam, şi-a pus samarul pe asina sa şi s-a dus cu căpeteniile Moabului.</span>
<span class="v-num v-22">22&nbsp;</span><span class="v NU22_22" data-id="NU22_22">Dar se aprinsese mânia lui Dumnezeu pentru că s-a dus, iar îngerul Domnului s-a sculat, ca să-l mustre pe cale.</span>
<span class="v-num v-23">23&nbsp;</span><span class="v NU22_23" data-id="NU22_23">Cum şedea el pe asina sa, însoţit de două slugi ale sale, a văzut asina pe îngerul Domnului, care stătea în drum cu sabia ridicată în mână, şi s-a abătut din drum pe câmp; iar Valaam a bătut asina cu toiagul său, ca să o întoarcă la drum.</span>
<span class="v-num v-24">24&nbsp;</span><span class="v NU22_24" data-id="NU22_24">Dar îngerul Domnului a stat în drumul îngust între vii, unde de o parte şi de alta era zid;</span>
<span class="v-num v-25">25&nbsp;</span><span class="v NU22_25" data-id="NU22_25">Şi asina, văzând îngerul Domnului, s-a tras către zid şi a strâns piciorul lui Valaam în zid, şi acesta iar a început s-o bată.</span>
<span class="v-num v-26">26&nbsp;</span><span class="v NU22_26" data-id="NU22_26">Îngerul Domnului însă a trecut iar şi a stat la loc strâmt, unde nu era chip să te abaţi nici la dreapta, nici la stânga.</span>
<span class="v-num v-27">27&nbsp;</span><span class="v NU22_27" data-id="NU22_27">Iar asina, văzând pe îngerul Domnului, s-a culcat sub Valaam. Atunci s-a mâniat Valaam şi a început să bată asina cu toiagul.</span>
<span class="v-num v-28">28&nbsp;</span><span class="v NU22_28" data-id="NU22_28">Dar Domnul a deschis gura asinei şi aceasta a zis către Valaam: "Ce ţi-am făcut eu, de mă baţi acum pentru a treia oară?"</span>
<span class="v-num v-29">29&nbsp;</span><span class="v NU22_29" data-id="NU22_29">Şi Valaam a zis către asină: "Pentru că ţi-ai râs de mine; de aş fi avut în mână o sabie, te-aş fi ucis aici pe loc".</span>
<span class="v-num v-30">30&nbsp;</span><span class="v NU22_30" data-id="NU22_30">Răspuns-a asina lui Valaam: "Au nu sunt eu asina ta, pe care ai umblat din tinereţile tale şi până în ziua aceasta? Avut-am oare deprinderea de a mă purta aşa cu tine?" Şi el a zis: "Nu!"</span>
<span class="v-num v-31">31&nbsp;</span><span class="v NU22_31" data-id="NU22_31">Atunci a deschis Domnul ochii lui Valaam şi acesta a văzut pe îngerul Domnului, care stătea în mijlocul drumului cu sabia ridicată în mână, şi s-a închinat şi a căzut cu faţa la pământ.</span>
<span class="v-num v-32">32&nbsp;</span><span class="v NU22_32" data-id="NU22_32">Iar îngerul Domnului i-a zis: "De ce ai bătut asina ta de trei ori? Eu am ieşit să te împiedic, deoarece calea ta nu este dreaptă înaintea mea;</span>
<span class="v-num v-33">33&nbsp;</span><span class="v NU22_33" data-id="NU22_33">Şi asina, văzându-mă pe mine, s-a întors de la mine de trei ori până acum; dacă ea nu s-ar fi întors de Ia mine, eu te-aş fi ucis pe tine, iar pe ea aş fi lăsat-o vie".</span>
<span class="v-num v-34">34&nbsp;</span><span class="v NU22_34" data-id="NU22_34">Zis-a Valaam către îngerul Domnului: "Am păcătuit, pentru că n-am ştiut că stai tu în drum înaintea mea. Deci, dacă aceasta nu este plăcut în ochii tăi, atunci mă voi întoarce".</span>
<span class="v-num v-35">35&nbsp;</span><span class="v NU22_35" data-id="NU22_35">Iar îngerul Domnului a zis către Valaam: "Du-te cu oamenii aceştia, dar să grăieşti ceea ce-ţi voi spune eu!" şi s-a dus Valaam cu căpeteniile lui Balac.</span>
<span class="v-num v-36">36&nbsp;</span><span class="v NU22_36" data-id="NU22_36">Când a auzit Balac că vine Valaam, a ieşit în întâmpinarea lui în oraşul moabit, care este lângă hotarul de la Arnon, chiar la hotar.</span>
<span class="v-num v-37">37&nbsp;</span><span class="v NU22_37" data-id="NU22_37">Şi a zis Valaam către Balac: "Iată acum am venit la tine. Dar pot eu, oare, să-ţi spun ceva?</span>
<span class="v-num v-38">38&nbsp;</span><span class="v NU22_38" data-id="NU22_38">Ce-mi va pune Dumnezeu în gură, aceea îţi voi grăi!"</span>
<span class="v-num v-39">39&nbsp;</span><span class="v NU22_39" data-id="NU22_39">Apoi s-a dus Valaam cu Balac şi au mers la Kiriat-Huţot.</span>
<span class="v-num v-40">40&nbsp;</span><span class="v NU22_40" data-id="NU22_40">Atunci a junghiat Balac oi şi boi şi a trimis lui Valaam şi căpeteniilor ce erau cu el.</span>
<span class="v-num v-41">41&nbsp;</span><span class="v NU22_41" data-id="NU22_41">Iar a doua zi de dimineaţă, a luat Balac pe Valaam şi l-a suit pe înălţimile lui Baal, ca să-i arate de acolo o parte din popor.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="NU21.html">&lt;</a>
<a class="home" href="index.html">=</a>
<a class="next" href="NU23.html">&gt;</a>
</div></div>
</body>
</html>