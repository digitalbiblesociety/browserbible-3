<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FACEREA ÎNTÂIA CARTE A LUI MOISE 20 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="GN.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="GN.html">FACEREA ÎNTÂIA CARTE A LUI MOISE 20</a><a class="prev" href="GN19.html">&lt;</a>
<a class="home" href="index.html">=</a>
<a class="next" href="GN21.html">&gt;</a>
</div></div>
<div class="section chapter GN GN20 ron_roa ron " dir="ltr" lang="ron" data-id="GN20" data-nextid="GN21" data-previd="GN19">
<div class="c">20</div>
<div class="p">
<span class="v-num v-1">1&nbsp;</span><span class="v GN20_1" data-id="GN20_1">De acolo a plecat Avraam spre ţinutul Negheb şi s'a aşezat între Cadeş şi Şur; şi a locuit o vreme în Gherar.</span>
<span class="v-num v-2">2&nbsp;</span><span class="v GN20_2" data-id="GN20_2">Şi a zis Avraam despre Sarra, femeia sa: "Mi-e soră", căci se temea să spună: "E femeia mea", ca nu cumva bărbaţii acelei cetăţi să-l omoare din pricina ei. Iar Abimelec, regele Gherarului, a trimis şi a luat-o pe Sarra.</span>
<span class="v-num v-3">3&nbsp;</span><span class="v GN20_3" data-id="GN20_3">Dar Dumnezeu a intrat la Abimelec noaptea'n vis şi i-a grăit: "Iată, tu ai să mori din pricina femeii pe care ai luat-o, căci ea are bărbat".</span>
<span class="v-num v-4">4&nbsp;</span><span class="v GN20_4" data-id="GN20_4">Dar Abimelec, care nu se atinsese de ea, a zis: "Doamne, vei ucide Tu oare chiar şi oameni drepţi ?</span>
<span class="v-num v-5">5&nbsp;</span><span class="v GN20_5" data-id="GN20_5">Oare acela nu mi-a spus chiar el: E sora mea!? Ba şi ea mi-a spus: Mi-e frate!... Eu cu inimă curată şi cu mâini nevinovate am făcut aceasta".</span>
<span class="v-num v-6">6&nbsp;</span><span class="v GN20_6" data-id="GN20_6">Iar Dumnezeu i-a grăit în vis: "Ştiu şi Eu că tu cu inimă curată ai făcut aceasta, şi Eu sunt Cel ce te-a ferit să păcătuieşti împotriva Mea; iată de ce nu ţi-am îngăduit să te atingi de ea.</span>
<span class="v-num v-7">7&nbsp;</span><span class="v GN20_7" data-id="GN20_7">Şi acum, dă-i omului femeia înapoi, căci el e prooroc şi se va ruga pentru tine şi vei trăi; dar dacă nu o dai înapoi, să ştii că negreşit vei muri, tu şi toţi ai tăi".</span>
<span class="v-num v-8">8&nbsp;</span><span class="v GN20_8" data-id="GN20_8">Şi sculându-se Abimelec a doua zi de dimineaţă, i-a chemat pe toţi slujitorii săi şi'n auzul lor a povestit toate acestea; şi ei, toţi oamenii, foarte s'au înfricoşat.</span>
<span class="v-num v-9">9&nbsp;</span><span class="v GN20_9" data-id="GN20_9">Şi l-a chemat Abimelec pe Avraam şi i-a zis: "Ce ne-ai făcut? Cu ce ţi-am greşit eu de-ai adus asupra mea şi-asupra regatului meu un păcat atât de mare? Tu mi-ai făcut un lucru pe care nimeni nu l-ar face!"</span>
<span class="v-num v-10">10&nbsp;</span><span class="v GN20_10" data-id="GN20_10">Şi a mai zis Abimelec către Avraam: "Ce-ai urmărit de-ai făcut una ca asta?"</span>
<span class="v-num v-11">11&nbsp;</span><span class="v GN20_11" data-id="GN20_11">Iar Avraam a zis: "Am crezut că prin ţinutul acesta lipseşte frica de Dumnezeu şi că voi fi omorât din pricina femeii mele.</span>
<span class="v-num v-12">12&nbsp;</span><span class="v GN20_12" data-id="GN20_12">Şi apoi, ea îmi este într'adevăr soră după tată, dar nu şi după mamă , şi mi-a devenit soţie.</span>
<span class="v-num v-13">13&nbsp;</span><span class="v GN20_13" data-id="GN20_13">Dar a fost că atunci când Dumnezeu m'a scos din casa tatălui meu ca să pribegesc, am zis către ea: Iată binele pe care mi-l vei face: în tot locu'n care vom merge, zi despre mine: E fratele meu!"</span>
<span class="v-num v-14">14&nbsp;</span><span class="v GN20_14" data-id="GN20_14">Atunci a luat Abimelec o mie de sicli de argint, vite mari şi mici, robi şi roabe, şi le-a dat lui Avraam; şi i-a înapoiat-o pe Sarra, femeia sa.</span>
<span class="v-num v-15">15&nbsp;</span><span class="v GN20_15" data-id="GN20_15">Şi a zis Abimelec către Avraam: "Iată, ţara mea îţi stă înainte ! locuieşte unde-ţi place!"</span>
<span class="v-num v-16">16&nbsp;</span><span class="v GN20_16" data-id="GN20_16">Iar către Sarra a zis: "Iată că-i dau fratelui tău o mie de sicli de argint; aceasta-ţi va fi spre cinstea feţei tale pentru toţi cei din preajma ta: tuturor te-ai dovedit nevinovată" .</span>
<span class="v-num v-17">17&nbsp;</span><span class="v GN20_17" data-id="GN20_17">Avraam s'a rugat lui Dumnezeu, şi Dumnezeu a vindecat pe Abimelec, pe femeia lui şi pe roabele lui, şi ei au devenit în stare să aibă copii;</span>
<span class="v-num v-18">18&nbsp;</span><span class="v GN20_18" data-id="GN20_18">căci din pricina Sarrei, femeia lui Avraam, Domnul făcuse neroditor tot pântecele din casa lui Abimelec.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="GN19.html">&lt;</a>
<a class="home" href="index.html">=</a>
<a class="next" href="GN21.html">&gt;</a>
</div></div>
</body>
</html>