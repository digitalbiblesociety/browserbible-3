<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ESTEREI 2 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="ET.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="ET.html">CARTEA ESTEREI 2</a><a class="prev" href="ET1.html">&lt;</a>
<a class="home" href="index.html">=</a>
<a class="next" href="ET3.html">&gt;</a>
</div></div>
<div class="section chapter ET ET2 ron_roa ron " dir="ltr" lang="ron" data-id="ET2" data-nextid="ET3" data-previd="ET1">
<div class="c">2</div>
<div class="p">
<span class="v-num v-1">1&nbsp;</span><span class="v ET2_1" data-id="ET2_1">După ce s'au petrecut acestea, mânia regelui a încetat; el n'a mai pomenit de Vasti, având în minte ce spusese ea şi cum o osândise.</span>
<span class="v-num v-2">2&nbsp;</span><span class="v ET2_2" data-id="ET2_2">Atunci slujitorii regelui au zis: "Să se caute pentru rege fete tinere, curate şi frumoase;</span>
<span class="v-num v-3">3&nbsp;</span><span class="v ET2_3" data-id="ET2_3">regele să numească dregători în toate ţările împărăţiei sale, iar aceştia să aleagă fete tinere şi frumoase [şi să le aducă] în cetatea Suza, în casa femeilor; ele să fie date în seama eunucului regelui, paznicul femeilor, şi să li se dea săpun şi cele ce mai sunt de trebuinţă pentru spălat;</span>
<span class="v-num v-4">4&nbsp;</span><span class="v ET2_4" data-id="ET2_4">iar femeia care-i va plăcea regelui, aceea să fie regină în locul Vastiei". Regelui i-a plăcut aceasta, şi aşa a făcut.</span>
<span class="v-num v-5">5&nbsp;</span><span class="v ET2_5" data-id="ET2_5">În cetatea Suza se afla un iudeu al cărui nume era Mardoheu, fiul lui Iair, fiul lui Şimei, fiul lui Chiş, din seminţia lui Veniamin,</span>
<span class="v-num v-6">6&nbsp;</span><span class="v ET2_6" data-id="ET2_6">unul din robii pe care Nabucodonosor, regele Babilonului, îi adusese din Ierusalim.</span>
<span class="v-num v-7">7&nbsp;</span><span class="v ET2_7" data-id="ET2_7">La el se afla o copilă înfiată, fiica lui Aminadab, fratele tatălui său, care se numea Estera ; după ce acesteia îi muriseră părinţii, el o adusese la el cu gândul de a-i fi femeie ; iar copila era frumoasă.</span>
<span class="v-num v-8">8&nbsp;</span><span class="v ET2_8" data-id="ET2_8">Şi când porunca regelui a fost auzită, multe copile s'au adunat la Suza, sub supravegherea lui Hagai; Estera i-a fost şi ea adusă lui Hagai, paznicul femeilor .</span>
<span class="v-num v-9">9&nbsp;</span><span class="v ET2_9" data-id="ET2_9">Iar copila i-a plăcut şi a aflat bunăvoinţă în ochii lui; el s'a grăbit să-i dea săpunul şi partea ce i se cuvenea din celelalte; şi i-a rânduit şapte slujnice de la curtea regelui, pe care, împreună cu ea, le-a aşezat în casa femeilor.</span>
<span class="v-num v-10">10&nbsp;</span><span class="v ET2_10" data-id="ET2_10">Dar Estera nu şi-a dat pe faţă familia, nici din ce neam făcea parte, căci Mardoheu îi poruncise să nu spună.</span>
<span class="v-num v-11">11&nbsp;</span><span class="v ET2_11" data-id="ET2_11">Iar Mardoheu obişnuia să meargă zilnic prin curtea femeilor, ca să vadă ce se va petrece cu Estera.</span>
<span class="v-num v-12">12&nbsp;</span><span class="v ET2_12" data-id="ET2_12">Acuma, vremea când o fată putea să intre la rege era după trecerea a douăsprezece luni (căci aşa se plineau zilele curăţirii: şase luni se ungea cu ulei de mirt şi şase luni cu alte mirodenii şi cu săpunuri femeieşti);</span>
<span class="v-num v-13">13&nbsp;</span><span class="v ET2_13" data-id="ET2_13">atunci intra la rege, când [eunucul] o ducea de la casa femeilor în odaia regelui;</span>
<span class="v-num v-14">14&nbsp;</span><span class="v ET2_14" data-id="ET2_14">intra seara, iar dimineaţa era dusă în cea de a doua casă a femeilor, unde se afla Hagai, eunucul regelui, paznicul femeilor; ea nu mai intra la rege decât atunci când era chemată anume.</span>
<span class="v-num v-15">15&nbsp;</span><span class="v ET2_15" data-id="ET2_15">Şi când s'a plinit vremea să intre la rege Estera - fiica lui Aminadab, fratele tatălui lui Mardoheu -, ea nu a uitat nimic din ceea ce-i poruncise eunucul, paznicul femeilor; căci Estera afla bunăvoinţă în ochii tuturor celor ce o vedeau.</span>
<span class="v-num v-16">16&nbsp;</span><span class="v ET2_16" data-id="ET2_16">Estera a intrat la regele Artaxerxe în cea de a douăsprezecea lună, adică în Tebet, în anul al şaptelea al domniei sale.</span>
<span class="v-num v-17">17&nbsp;</span><span class="v ET2_17" data-id="ET2_17">Şi regele a iubit-o pe Estera, ea a aflat bunăvoinţă mai multă decât toate celelalte fecioare, iar el i-a pus coroana reginei.</span>
<span class="v-num v-18">18&nbsp;</span><span class="v ET2_18" data-id="ET2_18">Regele a făcut un ospăţ de şapte zile pentru toţi prietenii săi şi pentru dregători şi a sărbătorit cu mare slavă nunta Esterei, iar celor ce se aflau sub sceptrul său le-a uşurat dările.</span>
<span class="v-num v-19">19&nbsp;</span><span class="v ET2_19" data-id="ET2_19">Dar Mardoheu slujea la curte.</span>
<span class="v-num v-20">20&nbsp;</span><span class="v ET2_20" data-id="ET2_20">Iar Estera nu şi-a arătat rudenia, căci aşa îi poruncise Mardoheu: să se teamă de Dumnezeu şi să-I păzească poruncile, aşa cum făcea şi când era la el; aşadar, Estera nu şi-a schimbat felul de viaţă.</span>
<span class="v-num v-21">21&nbsp;</span><span class="v ET2_21" data-id="ET2_21">Atunci cei doi eunuci ai regelui, cei ce erau căpeteniile corpului său de pază , s'au mâniat pe faptul că Mardoheu fusese pus în frunte şi căutau să-l ucidă pe regele Artaxerxe.</span>
<span class="v-num v-22">22&nbsp;</span><span class="v ET2_22" data-id="ET2_22">De aceasta a aflat Mardoheu, el i-a spus Esterei, iar ea i-a vorbit regelui despre ceea ce se punea la cale.</span>
<span class="v-num v-23">23&nbsp;</span><span class="v ET2_23" data-id="ET2_23">Atunci regele i-a cercetat pe cei doi eunuci şi i-a spânzurat. Şi regele a poruncit ca despre această faptă bună a lui Mardoheu să se facă însemnare, spre laudă, în Condica ce se afla în biblioteca regală.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="ET1.html">&lt;</a>
<a class="home" href="index.html">=</a>
<a class="next" href="ET3.html">&gt;</a>
</div></div>
</body>
</html>