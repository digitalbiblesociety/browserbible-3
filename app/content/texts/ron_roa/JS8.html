<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOSUA 8 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JS.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="JS.html">CARTEA LUI IOSUA 8</a><a class="prev" href="JS7.html">&lt;</a>
<a class="home" href="index.html">=</a>
<a class="next" href="JS9.html">&gt;</a>
</div></div>
<div class="section chapter JS JS8 ron_roa ron " dir="ltr" lang="ro" data-id="JS8" data-nextid="JS9" data-previd="JS7">
<div class="c">8</div>
<div class="p">
<span class="v-num v-1">1&nbsp;</span><span class="v JS8_1" data-id="JS8_1">Şi a zis Domnul către Iosua: "Să nu-ţi fie teamă, şi nici să te'nspăimânţi! Ia-i cu tine pe toţi războinicii şi scoală-te şi suie-te la Ai; iată că ţi l-am dat în mână pe regele Aiului, cu toată ţara.</span>
<span class="v-num v-2">2&nbsp;</span><span class="v JS8_2" data-id="JS8_2">Şi vei face cu Aiul ceea ce ai făcut cu Ierihonul şi cu regele lui; veţi ţine însă pentru voi şi veţi împărţi prada de vite; şi puneţi-vă oameni de pândă înapoia cetăţii".</span>
<span class="v-num v-3">3&nbsp;</span><span class="v JS8_3" data-id="JS8_3">Şi s'a sculat Iosua şi'ntregul popor bun de război ca să meargă la Ai. Iar Iosua a ales treizeci de mii de bărbaţi puternici şi i-a trimis noaptea.</span>
<span class="v-num v-4">4&nbsp;</span><span class="v JS8_4" data-id="JS8_4">Şi le-a poruncit, zicând: "Staţi la pândă înapoia cetăţii; să nu vă duceţi prea departe de cetate şi cu toţii să fiţi gata.</span>
<span class="v-num v-5">5&nbsp;</span><span class="v JS8_5" data-id="JS8_5">Iar eu şi toţi cei ce sunt cu mine ne vom apropia de cetate; şi va fi că după ce locuitorii Aiului vor ieşi împotriva noastră, aşa cum au făcut-o înainte, noi vom fugi din faţa lor.</span>
<span class="v-num v-6">6&nbsp;</span><span class="v JS8_6" data-id="JS8_6">Şi când se vor lua după noi, noi îi vom trage departe de cetate, iar ei vor zice: Ăştia fug de dinaintea noastră aşa cum au făcut-o şi altădată...</span>
<span class="v-num v-7">7&nbsp;</span><span class="v JS8_7" data-id="JS8_7">Noi vom fugi de ei, iar voi vă veţi ridica din pândă şi veţi intra în cetate.</span>
<span class="v-num v-8">8&nbsp;</span><span class="v JS8_8" data-id="JS8_8">Veţi face după cum v'am spus: iată, v'am dat poruncă!"</span>
<span class="v-num v-9">9&nbsp;</span><span class="v JS8_9" data-id="JS8_9">Şi Iosua i-a trimis, iar ei s'au dus să se aşeze la pândă: şi s'au aşezat între Betel şi Ai, la apus de Ai.</span>
<span class="v-num v-10">10&nbsp;</span><span class="v JS8_10" data-id="JS8_10">Iar Iosua s'a sculat a doua zi devreme şi a cercetat poporul trecându-i pe dinainte. Şi s'a ridicat, el şi bătrânii, în fruntea poporului, împotriva Aiului.</span>
<span class="v-num v-11">11&nbsp;</span><span class="v JS8_11" data-id="JS8_11">Şi toţi războinicii s'au ridicat cu el şi au înaintat şi au venit dinspre răsărit împotriva cetăţii;</span>
<span class="v-num v-12">12&nbsp;</span><span class="v JS8_12" data-id="JS8_12">iar cei ce pândeau cetatea se aflau spre apus.</span>
<span class="v-num v-13">13&nbsp;</span><span class="v JS8_13" data-id="JS8_13">Iar el a aşezat poporul tot într'o singură tabără, care se întindea în partea de miazănoapte a cetăţii, aşa încât coada taberei ajungea până spre partea de apus a cetăţii. Iar Iosua a fost, în noaptea aceea, în mijlocul văii.</span>
<span class="v-num v-14">14&nbsp;</span><span class="v JS8_14" data-id="JS8_14">Şi a fost că atunci când regele Aiului a văzut, el s'a grăbit şi a ieşit, el şi bărbaţii cetăţii, împotriva lor la război, şi tot poporul era cu el; dar nu ştia că împotriva lui sunt oameni la pândă, ascunşi în spatele cetăţii.</span>
<span class="v-num v-15">15&nbsp;</span><span class="v JS8_15" data-id="JS8_15">Iar Iosua şi'ntregul Israel s'au tras îndărăt, ca şi cum le-ar fi fost frică, şi fugeau pe calea ce ducea spre pustiu.</span>
<span class="v-num v-16">16&nbsp;</span><span class="v JS8_16" data-id="JS8_16">Iar ei au alergat după fiii lui Israel şi i-au gonit de dinapoi, îndepărtându-se astfel de cetate;</span>
<span class="v-num v-17">17&nbsp;</span><span class="v JS8_17" data-id="JS8_17">şi în Ai n'a rămas nici unul care să nu alerge după fiii lui Israel; şi, lăsând cetatea deschisă, îi fugăreau pe fiii lui Israel.</span>
<span class="v-num v-18">18&nbsp;</span><span class="v JS8_18" data-id="JS8_18">Atunci Domnul a zis către Iosua: "Întinde-ţi mâna spre cetate, cu lancea pe care o ai în mână, că în mâinile tale am dat-o; iar oamenii de la pândă să se ridice degrab din locul unde sunt!" Şi şi-a întins Iosua mâna cu lancea asupra cetăţii.</span>
<span class="v-num v-19">19&nbsp;</span><span class="v JS8_19" data-id="JS8_19">Şi când Iosua şi-a întins mâna, oamenii de la pândă s'au ridicat degrab din locul unde erau şi au intrat în cetate şi au luat-o; şi, grăbindu-se, au dat foc cetăţii.</span>
<span class="v-num v-20">20&nbsp;</span><span class="v JS8_20" data-id="JS8_20">Iar când locuitorii Aiului au cătat înapoi, atunci au văzut fumul ridicându-se din cetate spre cer, dar nu mai aveau unde să fugă, încoace sau încolo...</span>
<span class="v-num v-21">21&nbsp;</span><span class="v JS8_21" data-id="JS8_21">Şi văzând Iosua şi'ntregul Israel că pândarii luaseră cetatea şi cum fumul cetăţii se ridica pân'la cer, s'au întors şi i-au lovit pe oamenii Aiului.</span>
<span class="v-num v-22">22&nbsp;</span><span class="v JS8_22" data-id="JS8_22">Iar ceilalţi au ieşit din cetate ca să-i întâlnească; iar aceştia [Aiţii] se aflau în mijlocul taberei lui Israel, între unii de-o parte şi alţii de alta. Şi i-au ucis, până ce n'a mai rămas dintre ei nici unul scăpat cu viaţă sau cu fuga.</span>
<span class="v-num v-23">23&nbsp;</span><span class="v JS8_23" data-id="JS8_23">Iar pe regele Aiului l-au prins viu şi l-au adus la Iosua.</span>
<span class="v-num v-24">24&nbsp;</span><span class="v JS8_24" data-id="JS8_24">Şi a fost că atunci când fiii lui Israel au încetat să-i ucidă pe toţi cei ce se aflau în Ai şi'n câmpuri şi pe povârnişul muntelui şi de peste tot unde-i fugăriseră şi unde-au căzut, până la unul, sub ascuţişul săbiei, atunci Iosua s'a întors la Ai şi l-a trecut prin ascuţişul săbiei.</span>
<span class="v-num v-25">25&nbsp;</span><span class="v JS8_25" data-id="JS8_25">Cei ce-au căzut în ziua aceea, bărbaţi şi femei, au fost douăsprezece mii: toţi locuitorii Aiului.</span>
<span class="v-num v-26">26&nbsp;</span><span class="v JS8_26" data-id="JS8_26">Iar Iosua nu şi-a lăsat în mâna pe care o întinsese împreună cu lancea până ce nu i-a nimicit pe toţi locuitorii Aiului,</span>
<span class="v-num v-27">27&nbsp;</span><span class="v JS8_27" data-id="JS8_27">în afară de vitele şi de prăzile ce se aflau în cetate, pe care fiii lui Israel le-au împărţit între ei după porunca Domnului, aşa cum Domnul îi poruncise lui Iosua.</span>
<span class="v-num v-28">28&nbsp;</span><span class="v JS8_28" data-id="JS8_28">Iar Iosua a ars cetatea şi a prefăcut-o în movilă pe veci nelocuită, aşa cum se vede şi astăzi.</span>
<span class="v-num v-29">29&nbsp;</span><span class="v JS8_29" data-id="JS8_29">Iar pe regele Aiului l-a spânzurat de un copac cu două trunchiuri gemene; şi a stat el spânzurat de copac până seara; iar la apusul soarelui a dat Iosua poruncă şi l-au luat de pe copac şi l-au aruncat într'o groapă; şi au pus peste el o grămadă mare de pietre, aşa cum se vede şi astăzi.</span>
<span class="v-num v-30">30&nbsp;</span><span class="v JS8_30" data-id="JS8_30">Atunci Iosua I-a zidit Domnului, Dumnezeului lui Israel, un jertfelnic în muntele Ebal,</span>
<span class="v-num v-31">31&nbsp;</span><span class="v JS8_31" data-id="JS8_31">aşa cum Moise, sluga Domnului, le poruncise fiilor lui Israel şi cum este scris în legea lui Moise: jertfelnic de pietre întregi, peste care n'a fost pus nimic de fier; şi acolo i-a adus Domnului ardere-de-tot şi jertfă de mântuire.</span>
<span class="v-num v-32">32&nbsp;</span><span class="v JS8_32" data-id="JS8_32">Iar Iosua a scris pe pietre Deuteronomul, legea lui Moise, în faţa fiilor lui Israel .</span>
<span class="v-num v-33">33&nbsp;</span><span class="v JS8_33" data-id="JS8_33">Şi tot Israelul, cu bătrânii lor, cu judecătorii şi grămăticii lor, cu toţi băştinaşii şi veneticii lor, mergeau pe aproape, de-o parte şi de alta în preajma chivotului, iar preoţii şi leviţii purtau chivotul legământului Domnului; jumătate din ei erau aproape de muntele Garizim şi jumătate erau aproape de muntele Ebal, aşa cum poruncise Moise, sluga Domnului, spre a-l binecuvânta mai întâi pe poporul lui Israel.</span>
<span class="v-num v-34">34&nbsp;</span><span class="v JS8_34" data-id="JS8_34">Apoi a citit Iosua toate cuvintele acestei legi, binecuvântările şi blestemele, aşa cum toate erau scrise în legea lui Moise.</span>
<span class="v-num v-35">35&nbsp;</span><span class="v JS8_35" data-id="JS8_35">Din toate câte-i poruncise Moise lui Iosua n'a fost nici un cuvânt pe care Iosua să nu-l fi citit în auzul întregii adunări a fiilor lui Israel, al bărbaţilor şi al femeilor şi al copiilor şi al străinilor care făceau drumul împreună cu Israel.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JS7.html">&lt;</a>
<a class="home" href="index.html">=</a>
<a class="next" href="JS9.html">&gt;</a>
</div></div>
</body>
</html>