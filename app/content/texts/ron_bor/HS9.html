<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>OSEA 9 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="HS.html">Biblia Ortodoxă Română Sinodală (2006)</a><a class="location" href="HS.html">OSEA 9</a><a class="prev" href="HS8.html">&lt;</a>
<a class="home" href="index.html">=</a>
<a class="next" href="HS10.html">&gt;</a>
</div></div>
<div class="section chapter HS HS9 ron_bor ron " dir="ltr" lang="ro" data-id="HS9" data-nextid="HS10" data-previd="HS8">
<div class="c">9</div>
<div class="p">
<span class="v-num v-1">1&nbsp;</span><span class="v HS9_1" data-id="HS9_1">Nu te bucura, Israele, şi nu sălta de veselie ca păgânii, că te-ai ticăloşit, părăsind pe Dumnezeul tău; ai iubit preţul unei desfrânate pe toate ariile de grâu.</span>
<span class="v-num v-2">2&nbsp;</span><span class="v HS9_2" data-id="HS9_2">Pentru că nici aria şi nici teascul nu-i vor mai hrăni, iar mustul le va lipsi.</span>
<span class="v-num v-3">3&nbsp;</span><span class="v HS9_3" data-id="HS9_3">Nu vor mai locui în pământul Domnului; Efraim se va întoarce în Egipt, iar în Asiria vor mânca mâncăruri necurate.</span>
<span class="v-num v-4">4&nbsp;</span><span class="v HS9_4" data-id="HS9_4">Nu vor mai aduce Domnului nici o turnare de vin şi nici nu-I vor mai pregăti vreo jertfă. Ca o pâine de jale este pâinea lor; toţi cei care vor mânca din ea vor fi necuraţi, că pâinea lor slujeşte numai pentru potolirea foamei lor şi nu va fi adusă în templul Domnului.</span>
<span class="v-num v-5">5&nbsp;</span><span class="v HS9_5" data-id="HS9_5">Ce vreţi să faceţi când vor veni zilele de prăznuire, în ziua de sărbătoare a Domnului?</span>
<span class="v-num v-6">6&nbsp;</span><span class="v HS9_6" data-id="HS9_6">Iată ei au plecat din pricina pustiirii; Egiptul îi va primi, Memfisul îi va îngropa! Odoarele lor scumpe de argint le va moşteni urzica, şi mărăcinii vor năpădi corturile lor.</span>
<span class="v-num v-7">7&nbsp;</span><span class="v HS9_7" data-id="HS9_7">Sosit-au zilele de pedeapsă, venit-au zilele de răsplată. Israel strigă: "Profetul este un nebun, omul insuflat aiurează!" Da, desigur, din pricina mărimii nelegiuirii tale, din pricina mărimii răzvrătirii tale.</span>
<span class="v-num v-8">8&nbsp;</span><span class="v HS9_8" data-id="HS9_8">Proorocul află pretutindeni laţuri întinse... Ei întind capcane pe toate drumurile, capcane în templul lui Dumnezeu.</span>
<span class="v-num v-9">9&nbsp;</span><span class="v HS9_9" data-id="HS9_9">Grozave fapte de ocară au săvârşit, precum odinioară în Ghibea! - El îşi va aduce aminte de fărădelegile lor şi va pedepsi păcatele lor.</span>
<span class="v-num v-10">10&nbsp;</span><span class="v HS9_10" data-id="HS9_10">Ca pe nişte struguri în pustiu, aşa am găsit pe Israel; ca la o pârgă de smochine la începutul ei, aşa M-am uitat la părinţii lui. Când ei au mers după Baal Peor, s-au sfinţit lui Baal şi au ajuns urâciune întocmai ca şi cel pe care îl îndrăgiseră.</span>
<span class="v-num v-11">11&nbsp;</span><span class="v HS9_11" data-id="HS9_11">Gloria lui Efraim va zbura ca o pasăre; şi nu vor mai fi nici naşteri, nici sarcini, nici zămisliri.</span>
<span class="v-num v-12">12&nbsp;</span><span class="v HS9_12" data-id="HS9_12">Chiar când îşi fac mari pe fiii lor, îi voi lăsa fără copii, lipsiţi de partea bărbătească; căci vai de ei, dacă Îmi voi întoarce privirea.</span>
<span class="v-num v-13">13&nbsp;</span><span class="v HS9_13" data-id="HS9_13">Efraim, precum văd, a făcut din fiii săi un vânat; Efraim trebuie să-şi ducă fiii săi la junghiere.</span>
<span class="v-num v-14">14&nbsp;</span><span class="v HS9_14" data-id="HS9_14">Dă-le lor, Doamne, ceea ce trebuie să le dai! Dă-le lor pântece sterp şi sâni fără lapte!</span>
<span class="v-num v-15">15&nbsp;</span><span class="v HS9_15" data-id="HS9_15">Toate răutăţile lor şi-au luat naştere în Ghilgal, că acolo am început să-i urăsc. Din pricina gândurilor celor rele, îi voi alunga din templul Meu; nu-i voi mai iubi nicidecum. Toate căpeteniile lor sunt oameni răzvrătiţi!</span>
<span class="v-num v-16">16&nbsp;</span><span class="v HS9_16" data-id="HS9_16">Efraim va fi trântit la pământ; rădăcina lui se va usca. Nu va mai avea de loc rod! Şi când vor avea fii, Eu voi ucide pe feciorii lor iubiţi.</span>
<span class="v-num v-17">17&nbsp;</span><span class="v HS9_17" data-id="HS9_17">Dumnezeul meu îi va arunca de la Sine, că nu au ascultat de El. Să rătăcească printre neamuri!</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="HS8.html">&lt;</a>
<a class="home" href="index.html">=</a>
<a class="next" href="HS10.html">&gt;</a>
</div></div>
</body>
</html>