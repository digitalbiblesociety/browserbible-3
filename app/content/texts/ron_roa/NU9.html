<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>NUMERELE (A PATRA CARTE A LUI MOISE) 9 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="NU.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="NU.html">NUMERELE (A PATRA CARTE A LUI MOISE) 9</a><a class="prev" href="NU8.html">&lt;</a>
<a class="home" href="index.html">=</a>
<a class="next" href="NU10.html">&gt;</a>
</div></div>
<div class="section chapter NU NU9 ron_roa ron " dir="ltr" lang="ron" data-id="NU9" data-nextid="NU10" data-previd="NU8">
<div class="c">9</div>
<div class="p">
<span class="v-num v-1">1&nbsp;</span><span class="v NU9_1" data-id="NU9_1">Şi i-a grăit Domnul lui Moise în pustia Sinai, în cel de al doilea an de după ieşirea lor din ţara Egiptului, în luna întâi, şi i-a zis:</span>
<span class="v-num v-2">2&nbsp;</span><span class="v NU9_2" data-id="NU9_2">"Spune-le fiilor lui Israel să facă Paştile la vremea lor.</span>
<span class="v-num v-3">3&nbsp;</span><span class="v NU9_3" data-id="NU9_3">La vreme le veţi face în cea de a paisprezecea zi a lunii întâi, spre seară; după legea lor şi după rânduiala lor le veţi face".</span>
<span class="v-num v-4">4&nbsp;</span><span class="v NU9_4" data-id="NU9_4">Iar Moise le-a spus fiilor lui Israel să facă Paştile.</span>
<span class="v-num v-5">5&nbsp;</span><span class="v NU9_5" data-id="NU9_5">Începându-le în cea de a paisprezecea zi a lunii, în pustia Sinai, aşa le-au făcut fiii lui Israel, după cum Domnul îi poruncise lui Moise.</span>
<span class="v-num v-6">6&nbsp;</span><span class="v NU9_6" data-id="NU9_6">Au venit însă bărbaţii care erau necuraţi din pricină că se atinseseră de trup de om mort şi care deci nu puteau să facă Paştile în ziua aceea; în chiar ziua aceea s'au înfăţişat înaintea lui Moise şi Aaron</span>
<span class="v-num v-7">7&nbsp;</span><span class="v NU9_7" data-id="NU9_7">şi acei bărbaţi i-au zis : "Noi suntem necuraţi, pentru că ne-am atins de trup de om mort; de ce să nu fim lăsaţi să-I aducem Domnului darul la vremea lui în mijlocul fiilor lui Israel?"</span>
<span class="v-num v-8">8&nbsp;</span><span class="v NU9_8" data-id="NU9_8">Şi a zis Moise către ei: "Staţi aici, iar eu voi auzi ce porunceşte Domnul pentru voi!"</span>
<span class="v-num v-9">9&nbsp;</span><span class="v NU9_9" data-id="NU9_9">Şi a grăit Domnul către Moise, zicând:</span>
<span class="v-num v-10">10&nbsp;</span><span class="v NU9_10" data-id="NU9_10">"Vorbeşte tu către fiii lui Israel şi spune-le: - Dacă cineva din voi sau din urmaşii voştri va fi necurat prin atingere de trup de om mort, sau va fi departe în călătorie, acela va face şi el Paştile Domnului;</span>
<span class="v-num v-11">11&nbsp;</span><span class="v NU9_11" data-id="NU9_11">aceştia însă le vor face în cea de a doua lună, în ziua a paisprezecea, spre seară; să le mănânce cu azime şi cu ierburi amare;</span>
<span class="v-num v-12">12&nbsp;</span><span class="v NU9_12" data-id="NU9_12">şi nu vor lăsa din ele până'n dimineaţa următoare, nici os nu vor zdrobi; după rânduiala Paştilor le vor face.</span>
<span class="v-num v-13">13&nbsp;</span><span class="v NU9_13" data-id="NU9_13">Dar omul curat, care nu se află departe'n călătorie, dar va zăbovi să facă Paştile, sufletul acela se va stârpi din poporul său, pentru că nu I-a adus Domnului darul la vremea lui; omul acela îşi va purta păcatul asupră-şi.</span>
<span class="v-num v-14">14&nbsp;</span><span class="v NU9_14" data-id="NU9_14">Iar dacă un străin se va apropia de voi şi se va aşeza în ţara voastră şi va face Paştile Domnului, după legea Paştilor şi după rânduiala lor să le facă: o singură lege să fie, şi pentru străin, şi pentru băştinaş".</span>
<span class="v-num v-15">15&nbsp;</span><span class="v NU9_15" data-id="NU9_15">În ziua când a fost aşezat cortul, norul a acoperit cortul, casa mărturiei; începând de seara, el era peste cort ca o vedere de foc, până dimineaţa.</span>
<span class="v-num v-16">16&nbsp;</span><span class="v NU9_16" data-id="NU9_16">Aşa era'ntotdeauna: ziua îl acoperea norul; noaptea, o vedere de foc.</span>
<span class="v-num v-17">17&nbsp;</span><span class="v NU9_17" data-id="NU9_17">Oridecâteori se ridica norul de deasupra cortului, fiii lui Israel porneau la drum; în locul unde se oprea norul, acolo-şi aşezau tabăra fiii lui Israel.</span>
<span class="v-num v-18">18&nbsp;</span><span class="v NU9_18" data-id="NU9_18">La porunca Domnului îşi aşezau fiii lui Israel tabăra, la porunca Domnului porneau la drum; atâta vreme cât norul umbrea deasupra cortului, fiii lui Israel stăteau pe loc.</span>
<span class="v-num v-19">19&nbsp;</span><span class="v NU9_19" data-id="NU9_19">Când norul stătea deasupra cortului o vreme mai îndelungată, fiii lui Israel păzeau rânduiala lui Dumnezeu şi nu plecau la drum.</span>
<span class="v-num v-20">20&nbsp;</span><span class="v NU9_20" data-id="NU9_20">Uneori se întâmpla ca norul să rămână deasupra cortului doar câteva zile: la glasul Domnului se opreau cu tabăra şi la porunca Lui plecau la drum.</span>
<span class="v-num v-21">21&nbsp;</span><span class="v NU9_21" data-id="NU9_21">Alteori norul stătea numai de seara până dimineaţa: de'ndată ce norul se ridica dimineaţa, porneau şi ei la drum; iar dacă aceasta se'ntâmpla după o zi şi o noapte, plecau atunci.</span>
<span class="v-num v-22">22&nbsp;</span><span class="v NU9_22" data-id="NU9_22">Fie că norul umbrea deasupra o zi sau o lună sau mai mult, fiii lui Israel rămâneau pe loc şi nu plecau la drum.</span>
<span class="v-num v-23">23&nbsp;</span><span class="v NU9_23" data-id="NU9_23">Că din porunca Domnului se opreau cu tabăra şi din porunca Domnului porneau la drum; ei păzeau rânduiala Domnului după porunca pe care Domnul le-o dăduse prin Moise.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="NU8.html">&lt;</a>
<a class="home" href="index.html">=</a>
<a class="next" href="NU10.html">&gt;</a>
</div></div>
</body>
</html>