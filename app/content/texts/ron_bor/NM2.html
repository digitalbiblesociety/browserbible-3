<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>NAUM 2 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="NM.html">Biblia Ortodoxă Română Sinodală (2006)</a><a class="location" href="NM.html">NAUM 2</a><a class="prev" href="NM1.html">&lt;</a>
<a class="home" href="index.html">=</a>
<a class="next" href="NM3.html">&gt;</a>
</div></div>
<div class="section chapter NM NM2 ron_bor ron " dir="ltr" lang="ron" data-id="NM2" data-nextid="NM3" data-previd="NM1">
<div class="c">2</div>
<div class="p">
<span class="v-num v-1">1&nbsp;</span><span class="v NM2_1" data-id="NM2_1">Iată că pe munţi sunt picioarele celui ce binevesteşte, ale celui ce vesteşte pacea! Prăznuieşte, Iuda, sărbătorile tale, împlineşte făgăduinţele tale, că nu va mai trece pe la tine duşmanul cel înverşunat! El este cu totul pierdut!</span>
<span class="v-num v-2">2&nbsp;</span><span class="v NM2_2" data-id="NM2_2">Un vrăjmaş distrugător a pornit împotriva ta, Ninive; păzeşte întăriturile, străjuieşte calea, încinge-ţi coapsele, adună-ţi toate puterile!</span>
<span class="v-num v-3">3&nbsp;</span><span class="v NM2_3" data-id="NM2_3">Căci Domnul a sădit din nou via lui Iacov - slava lui Israel - pe care furii au prădat-o şi i-au stricat viţele.</span>
<span class="v-num v-4">4&nbsp;</span><span class="v NM2_4" data-id="NM2_4">Scuturile războinicilor săi sunt roşii; îmbrăcaţi în roşu aprins sunt oştenii; în focul armelor de oţel carele se ivesc. În ziua de năvală, călăreţii peste câmpii se avântă.</span>
<span class="v-num v-5">5&nbsp;</span><span class="v NM2_5" data-id="NM2_5">Carele de luptă huruie pe uliţe, în pieţe dau unul peste altul. Înfăţişarea lor e ca a flăcărilor de foc, care scapără fulgere.</span>
<span class="v-num v-6">6&nbsp;</span><span class="v NM2_6" data-id="NM2_6">Căpeteniile ei îi aduc aminte... şi se poticnesc în mersul lor... Dau zor spre ziduri şi pregătesc apărători.</span>
<span class="v-num v-7">7&nbsp;</span><span class="v NM2_7" data-id="NM2_7">Porţile fluviilor se deschid şi palatul de spaimă este cuprins...</span>
<span class="v-num v-8">8&nbsp;</span><span class="v NM2_8" data-id="NM2_8">S-a sfârşit! Ea este prinsă şi dusă în robie. Slujnicele ei scot suspine ca porumbeii şi se bat în piept.</span>
<span class="v-num v-9">9&nbsp;</span><span class="v NM2_9" data-id="NM2_9">Ninive este ca un iaz de apă pe vremuri! Locuitorii ei fug. "Staţi, opriţi-vă!" Nici unul nu se întoarce.</span>
<span class="v-num v-10">10&nbsp;</span><span class="v NM2_10" data-id="NM2_10">"Prădaţi aurul! Jefuiţi argintul", căci fără sfârşit sunt comorile ei: tot felul de bogăţii de lucruri scumpe.</span>
<span class="v-num v-11">11&nbsp;</span><span class="v NM2_11" data-id="NM2_11">Ea este pustiită, jefuită şi prădată!... Inimi frânte, genunchi care se încovoaie, coapse care tremură de groază, şi feţele tuturor sunt îngălbenite de spaimă.</span>
<span class="v-num v-12">12&nbsp;</span><span class="v NM2_12" data-id="NM2_12">Unde este culcuşul leilor, peştera puilor de leu în care leul, leoaica şi puiul de leu se învârteau şi nimeni nu îndrăznea să-i tulbure?</span>
<span class="v-num v-13">13&nbsp;</span><span class="v NM2_13" data-id="NM2_13">Leul, care sfâşia şi sugruma prada pentru pui şi leoaice, îşi umplea de pradă peştera şi culcuşurile lui de vânat?</span>
<span class="v-num v-14">14&nbsp;</span><span class="v NM2_14" data-id="NM2_14">"Iată, sunt împotriva ta!", zice Domnul Savaot. Voi arde cu foc carele tale; pe puii tăi de leu sabia îi va străpunge; voi stârpi din ţară prada ta şi nu se va mai auzi glasul solilor tăi!"</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="NM1.html">&lt;</a>
<a class="home" href="index.html">=</a>
<a class="next" href="NM3.html">&gt;</a>
</div></div>
</body>
</html>