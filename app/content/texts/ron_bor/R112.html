<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNTÂI PARALIPOMENA (SAU CARTEA ÎNTÂI A CRONICILOR) 12 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="R1.html">Biblia Ortodoxă Română Sinodală (2006)</a><a class="location" href="R1.html">CARTEA ÎNTÂI PARALIPOMENA (SAU CARTEA ÎNTÂI A CRONICILOR) 12</a><a class="prev" href="R111.html">&lt;</a>
<a class="home" href="index.html">=</a>
<a class="next" href="R113.html">&gt;</a>
</div></div>
<div class="section chapter R1 R112 ron_bor ron " dir="ltr" lang="ron" data-id="R112" data-nextid="R113" data-previd="R111">
<div class="c">12</div>
<div class="p">
<span class="v-num v-1">1&nbsp;</span><span class="v R112_1" data-id="R112_1">Iată pe cei care au mai mers la David în Ţiclag, pe când stătea el încă ascuns de Saul, fiul lui Chiş. Aceştia erau dintre vitejii care ajutaseră la luptă.</span>
<span class="v-num v-2">2&nbsp;</span><span class="v R112_2" data-id="R112_2">Ei erau arcaşi, aruncau pietre şi cu dreapta şi cu stânga şi din arcuri trăgeau cu săgeţi şi făceau parte dintre Veniamineni, fraţii lui Saul, şi anume:</span>
<span class="v-num v-3">3&nbsp;</span><span class="v R112_3" data-id="R112_3">Căpetenia Ahiezer, apoi Ioaş, fiii lui Şemaa din Ghibeea, Ieziel şi Pelet, fiii lui Azmavet, Beraca şi Iehu din Anatot;</span>
<span class="v-num v-4">4&nbsp;</span><span class="v R112_4" data-id="R112_4">Işmaia Ghibeoneanul, un viteaz dintre cei treizeci şi căpetenie peste treizeci; Ieremia, Iahaziel, Iohanan şi Iozabad din Ghedera;</span>
<span class="v-num v-5">5&nbsp;</span><span class="v R112_5" data-id="R112_5">Eluzai, Ierimot, Bealia, Şemaria şi Şefatia Harifianul;</span>
<span class="v-num v-6">6&nbsp;</span><span class="v R112_6" data-id="R112_6">Elcana, Işia, Azareel, Ioezer şi Iaşobeam, Coreiţi;</span>
<span class="v-num v-7">7&nbsp;</span><span class="v R112_7" data-id="R112_7">Ioela şi Zebadia, fiii lui Ieroham din Ghedor.</span>
<span class="v-num v-8">8&nbsp;</span><span class="v R112_8" data-id="R112_8">Din Gaditeni au trecut la David, în cetatea din pustie, oameni curajoşi, războinici şi înarmaţi cu scut şi suliţă, cu faţa lor ca faţa leului şi iuţi ca şi căprioarele din munţi şi anume:</span>
<span class="v-num v-9">9&nbsp;</span><span class="v R112_9" data-id="R112_9">Căpetenia Ezer, al doilea Obadia şi al treilea Eliab;</span>
<span class="v-num v-10">10&nbsp;</span><span class="v R112_10" data-id="R112_10">Al patrulea Maşmana, al cincilea Ieremia,</span>
<span class="v-num v-11">11&nbsp;</span><span class="v R112_11" data-id="R112_11">Al şaselea Atai, al şaptelea Eliel,</span>
<span class="v-num v-12">12&nbsp;</span><span class="v R112_12" data-id="R112_12">Al optulea Iohanan şi al nouălea Elzabad,</span>
<span class="v-num v-13">13&nbsp;</span><span class="v R112_13" data-id="R112_13">Al zecelea Ieremia şi al unsprezecelea Macbanai.</span>
<span class="v-num v-14">14&nbsp;</span><span class="v R112_14" data-id="R112_14">Aceştia sunt din fiii lui Gad şi erau căpetenii în oştire: cei mai mici, peste sute şi cei mai mari, peste mii.</span>
<span class="v-num v-15">15&nbsp;</span><span class="v R112_15" data-id="R112_15">Aceştia au trecut Iordanul în luna întâi, când el iese din matca sa, şi au alungat pe toţi cei ce locuiau pe văi, spre răsărit şi apus.</span>
<span class="v-num v-16">16&nbsp;</span><span class="v R112_16" data-id="R112_16">Au mai venit de asemenea şi dintre fiii lui Veniamin şi ai lui Iuda în cetate, la David.</span>
<span class="v-num v-17">17&nbsp;</span><span class="v R112_17" data-id="R112_17">Iar David a ieşit în întâmpinarea lor şi le-a zis: "De aţi venit cu pace, ca să-mi ajutaţi, atunci să fie în mine şi în voi o singură inimă; iar de aţi venit ca prin vicleşug să mă daţi vrăjmaşilor mei, atunci, cum nu este prihană în mâinile mele, va vedea şi va judeca Dumnezeul părinţilor noştri".</span>
<span class="v-num v-18">18&nbsp;</span><span class="v R112_18" data-id="R112_18">Atunci a cuprins Duhul pe Amasai, căpetenia celor treizeci şi a zis: "Suntem cu tine, Davide, şi pacea să fie cu tine, fiul lui Iesei! Pace ţie şi pace celor ce-ţi ajută, că îţi ajută Dumnezeul tău". Şi i-a primit David şi i-a pus în capul oştirii.</span>
<span class="v-num v-19">19&nbsp;</span><span class="v R112_19" data-id="R112_19">Şi din tribul lui Manase au trecut unii la David, când mergea el cu Filistenii la război contra lui Saul, dar nu l-au ajutat, pentru că conducătorii Filistenilor, sfătuindu-se, l-au trimis înapoi, zicând: "Pentru primejduirea capului nostru, el va trece la domnul său Saul".</span>
<span class="v-num v-20">20&nbsp;</span><span class="v R112_20" data-id="R112_20">După ce s-a întors el la Ţiclag, au trecut la dânsul din ai lui Manase: Adnah, Iozabad, Iediael, Micael, Iozabad, Elihu şi Ţiltai, căpetenii peste mii în Manase.</span>
<span class="v-num v-21">21&nbsp;</span><span class="v R112_21" data-id="R112_21">Aceştia au ajutat lui David contra năvălitorilor, căci toţi aceştia erau oameni viteji şi căpetenii în oştire.</span>
<span class="v-num v-22">22&nbsp;</span><span class="v R112_22" data-id="R112_22">Astfel în fiecare zi veneau lui David în ajutor până întru atât, încât tabăra lui ajunsese mare, ca o tabără a lui Dumnezeu.</span>
<span class="v-num v-23">23&nbsp;</span><span class="v R112_23" data-id="R112_23">Iată acum numărul căpeteniilor de oştire, care au venit la David în Hebron, ca să-i încredinţeze domnia lui Saul, după cuvântul Domnului:</span>
<span class="v-num v-24">24&nbsp;</span><span class="v R112_24" data-id="R112_24">Fii de-ai lui Iuda care purtau scut şi suliţă erau şase mii opt sute, gata de luptă;</span>
<span class="v-num v-25">25&nbsp;</span><span class="v R112_25" data-id="R112_25">Din fiii lui Simeon erau şapte mii o sută, oameni viteji de oştire;</span>
<span class="v-num v-26">26&nbsp;</span><span class="v R112_26" data-id="R112_26">Din fiii lui Levi, patru mii şase sute;</span>
<span class="v-num v-27">27&nbsp;</span><span class="v R112_27" data-id="R112_27">Iehoiada, căpetenie din neamul lui Aaron, şi cu el trei mii şapte sute,</span>
<span class="v-num v-28">28&nbsp;</span><span class="v R112_28" data-id="R112_28">Şi Ţadoc, un tânăr voinic cu neamurile lui douăzeci şi două de căpetenii.</span>
<span class="v-num v-29">29&nbsp;</span><span class="v R112_29" data-id="R112_29">Din fiii lui Veniamin, fraţii lui Saul, au venit trei mii, dar încă mulţi din ei se ţineau de casa lui Saul;</span>
<span class="v-num v-30">30&nbsp;</span><span class="v R112_30" data-id="R112_30">Din fiii lui Efraim, douăzeci de mii opt sute de oameni viteji, oameni cunoscuţi în neamul lor;</span>
<span class="v-num v-31">31&nbsp;</span><span class="v R112_31" data-id="R112_31">Din jumătate din seminţia lui Manase, optsprezece mii care au fost chemaţi pe nume ca să meargă să facă rege pe David;</span>
<span class="v-num v-32">32&nbsp;</span><span class="v R112_32" data-id="R112_32">Dintre fiii lui Isahar au venit oameni înţelepţi care ştiau ce şi când trebuie să facă Israel; aceştia erau două sute căpetenii şi toţi fraţii lor urmau sfatul lor;</span>
<span class="v-num v-33">33&nbsp;</span><span class="v R112_33" data-id="R112_33">Din tribul lui Zabulon au venit oameni gata de luptă şi înarmaţi cu tot felul de arme, în număr de cincizeci de mii, în ordine şi într-un suflet;</span>
<span class="v-num v-34">34&nbsp;</span><span class="v R112_34" data-id="R112_34">Din tribul lui Neftali, o mie de căpetenii şi cu ei treizeci şi şapte de mii cu scuturi şi cu suliţe;</span>
<span class="v-num v-35">35&nbsp;</span><span class="v R112_35" data-id="R112_35">Din tribul lui Dan au venit douăzeci şi opt de mii şase sute oameni gata de luptă;</span>
<span class="v-num v-36">36&nbsp;</span><span class="v R112_36" data-id="R112_36">Din Aşer au venit oşteni, gata de luptă, patruzeci de mii;</span>
<span class="v-num v-37">37&nbsp;</span><span class="v R112_37" data-id="R112_37">De peste Iordan, din tribul lui Ruben, al lui Gad şi din jumătate de trib al lui Manase, au venit o sută douăzeci de mii cu tot felul de arme de luptă.</span>
<span class="v-num v-38">38&nbsp;</span><span class="v R112_38" data-id="R112_38">Toţi aceşti oşteni, gata de luptă şi cu toată inima, au venit la Hebron să facă rege pe David peste Israel. Dar şi toţi ceilalţi Israeliţi erau într-un cuget pentru a fi făcut rege David.</span>
<span class="v-num v-39">39&nbsp;</span><span class="v R112_39" data-id="R112_39">Şi au rămas acolo la David trei zile şi au mâncat şi au băut, pentru că fraţii lor pregătiseră toate pentru ei.</span>
<span class="v-num v-40">40&nbsp;</span><span class="v R112_40" data-id="R112_40">Şi apoi chiar vecinii lor, până chiar şi Isahar, Zabulon şi Neftali, aduseseră toate de ale mâncării pe asini, pe cămile, pe catâri şi cu carele de boi: făină, smochine şi stafide, vin, untdelemn şi vite mari şi mărunte, mulţime multă, pentru că bucurie mare era peste Israel.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="R111.html">&lt;</a>
<a class="home" href="index.html">=</a>
<a class="next" href="R113.html">&gt;</a>
</div></div>
</body>
</html>