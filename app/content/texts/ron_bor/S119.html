<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNTÂI A REGILOR 19 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="S1.html">Biblia Ortodoxă Română Sinodală (2006)</a><a class="location" href="S1.html">CARTEA ÎNTÂI A REGILOR 19</a><a class="prev" href="S118.html">&lt;</a>
<a class="home" href="index.html">=</a>
<a class="next" href="S120.html">&gt;</a>
</div></div>
<div class="section chapter S1 S119 ron_bor ron " dir="ltr" lang="ron" data-id="S119" data-nextid="S120" data-previd="S118">
<div class="c">19</div>
<div class="p">
<span class="v-num v-1">1&nbsp;</span><span class="v S119_1" data-id="S119_1">Atunci a zis Saul către Ionatan, fiul său şi către toate slugile sale, să ucidă pe David. Ionatan fiul lui Saul însă iubea foarte mult pe David.</span>
<span class="v-num v-2">2&nbsp;</span><span class="v S119_2" data-id="S119_2">Şi a vestit Ionatan pe David, zicând: "Tatăl meu Saul caută să te omoare. Deci să te păzeşti mine; ascunde-te şi stai la loc tainic;</span>
<span class="v-num v-3">3&nbsp;</span><span class="v S119_3" data-id="S119_3">Iar eu voi ieşi şi voi fi lângă tatăl meu în câmp unde vei fi tu şi voi vorbi tatălui meu de tine şi ce voi vedea iţi voi spune".</span>
<span class="v-num v-4">4&nbsp;</span><span class="v S119_4" data-id="S119_4">Ionatan a vorbit de bine lui Saul, tatăl său, pentru David şi i-a zis: "Să nu greşească regele împotriva robului tău David, căci el cu nimic n-a greşit împotriva ta şi faptele lui sunt foarte folositoare pentru tine.</span>
<span class="v-num v-5">5&nbsp;</span><span class="v S119_5" data-id="S119_5">El şi-a pus viaţa în primejdie, ca să lovească pe Filisteni şi Domnul a făcut izbăvire mare la tot Israelul. Tu ai văzut aceasta şi te-ai bucurat. De ce dar vrei tu să păcătuieşti împotriva unui sânge nevinovat şi să ucizi pe David fără nici o pricină?"</span>
<span class="v-num v-6">6&nbsp;</span><span class="v S119_6" data-id="S119_6">Şi a ascultat Saul glasul lui Ionatan şi s-a jurat Saul: "Viu este Domnul! David nu va muri!"</span>
<span class="v-num v-7">7&nbsp;</span><span class="v S119_7" data-id="S119_7">Atunci a chemat Ionatan pe David şi i-a spus Ionatan toate cuvintele acestea; şi a adus Ionatan pe David la Saul şi a slujit el ca şi mai înainte.</span>
<span class="v-num v-8">8&nbsp;</span><span class="v S119_8" data-id="S119_8">Dar a început iarăşi războiul şi a ieşit David şi s-a luptat cu Filistenii şi le-a pricinuit înfrângere mare şi au fugit ei de el.</span>
<span class="v-num v-9">9&nbsp;</span><span class="v S119_9" data-id="S119_9">Iar duhul cel rău de la Dumnezeu a căzut asupra lui Saul şi acesta şedea în casa sa şi suliţa lui era în mâna lui; David însă cânta din harfă.</span>
<span class="v-num v-10">10&nbsp;</span><span class="v S119_10" data-id="S119_10">Atunci Saul a vrut să pironească cu suliţa pe David de perete, însă David s-a ferit de Saul şi suliţa s-a înfipt în perete; apoi David a fugit în noaptea aceea şi a scăpat.</span>
<span class="v-num v-11">11&nbsp;</span><span class="v S119_11" data-id="S119_11">Şi a trimis Saul slujitorii acasă la David, ca să-l pândească şi să-l omoare până dimineaţa. Micol însă soţia lui David, i-a zis: "Dacă tu nu-ţi scapi sufletul în această noapte, dimineaţă vei fi ucis".</span>
<span class="v-num v-12">12&nbsp;</span><span class="v S119_12" data-id="S119_12">Şi a dat Micol drumul lui David pe fereastră; iar David, ieşind, a fugit şi a scăpat.</span>
<span class="v-num v-13">13&nbsp;</span><span class="v S119_13" data-id="S119_13">După aceea Micol a luat un idol şi l-a pus în pat, a pus o piele de capră pe capul lui şi l-a învelit cu o haină.</span>
<span class="v-num v-14">14&nbsp;</span><span class="v S119_14" data-id="S119_14">Când Saul a trimis slujitorii ca să aducă pe David, Micol a zis: "E bolnav!"</span>
<span class="v-num v-15">15&nbsp;</span><span class="v S119_15" data-id="S119_15">Saul însă a trimis din nou slujitorii, ca să vadă bine pe David, zicând: "Aduceţi-l la mine cu patul, ca să-l omor!"</span>
<span class="v-num v-16">16&nbsp;</span><span class="v S119_16" data-id="S119_16">Şi au mers slujitorii la casa lui David, dar iată în pat era un idol şi pe capul lui o piele de capră.</span>
<span class="v-num v-17">17&nbsp;</span><span class="v S119_17" data-id="S119_17">Atunci Saul a zis către Micol: "De ce m-ai amăgit tu aşa şi ai lăsat pe vrăjmaşul meu să fugă?" Iar Micol a răspuns lui Saul: "Pentru că el mi-a zis: Dă-mi drumul, căci de nu, te ucid!"</span>
<span class="v-num v-18">18&nbsp;</span><span class="v S119_18" data-id="S119_18">Aşa a scăpat David şi a fugit şi s-a dus la Samuel în Rama şi i-a povestit toate cele ce-i făcuse Saul. Apoi a mers el cu Samuel şi s-a oprit la Naiotul cel din Rama.</span>
<span class="v-num v-19">19&nbsp;</span><span class="v S119_19" data-id="S119_19">Şi s-a spus lui Saul: "Iată David este la Naiotul Ramei!"</span>
<span class="v-num v-20">20&nbsp;</span><span class="v S119_20" data-id="S119_20">Şi a trimis Saul slujitori să prindă pe David; dar când au văzut aceştia ceata proorocilor proorocind şi pe Samuel povăţuindu-i, S-a pogorât Duhul lui Dumnezeu peste slujitorii lui Saul şi au început şi ei a prooroci.</span>
<span class="v-num v-21">21&nbsp;</span><span class="v S119_21" data-id="S119_21">Spunându-se acestea lui Saul, el a trimis alţi slujitori, dar şi aceştia au început a prooroci. Apoi Saul a trimis al treilea rând de slujitori şi începură şi aceştia să proorocească.</span>
<span class="v-num v-22">22&nbsp;</span><span class="v S119_22" data-id="S119_22">Mâniindu-se, în sfârşit, Saul a plecat însuşi la Rama şi a mers până la izvorul cel mare din Soco. Acolo a întrebat şi a zis: "Unde sunt Samuel şi David?" Şi i s-a spus: "Iată aici în Naiotul Ramei".</span>
<span class="v-num v-23">23&nbsp;</span><span class="v S119_23" data-id="S119_23">Şi a plecat el acolo, la Naiotul Ramei. Dar pe cale S-a pogorât peste el Duhul lui Dumnezeu, iar el a mers proorocind până a ajuns la Naiotul Ramei.</span>
<span class="v-num v-24">24&nbsp;</span><span class="v S119_24" data-id="S119_24">Acolo s-a dezbrăcat de haine şi a proorocit înaintea lui Samuel şi toată ziua aceea şi toată noaptea a şezut dezbrăcat. De aceea se zice: "Au doară şi Saul este printre prooroci?"</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="S118.html">&lt;</a>
<a class="home" href="index.html">=</a>
<a class="next" href="S120.html">&gt;</a>
</div></div>
</body>
</html>