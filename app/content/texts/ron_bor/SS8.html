<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CÂNTAREA CÂNTĂRILOR 8 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="SS.html">Biblia Ortodoxă Română Sinodală (2006)</a><a class="location" href="SS.html">CÂNTAREA CÂNTĂRILOR 8</a><a class="prev" href="SS7.html">&lt;</a>
<a class="home" href="index.html">=</a>
<a class="next" href="IS1.html">&gt;</a>
</div></div>
<div class="section chapter SS SS8 ron_bor ron " dir="ltr" lang="ro" data-id="SS8" data-nextid="IS1" data-previd="SS7">
<div class="c">8</div>
<div class="p">
<span class="v-num v-1">1&nbsp;</span><span class="v SS8_1" data-id="SS8_1">O, de mi-ai fi fost tu fratele meu şi să fi supt la sinul mamei mele, atunci pe uliţă de te-ntâlneam, cu drag, prelung te sărutam şi nimeni nu-ndrăznea osândei să mă dea.</span>
<span class="v-num v-2">2&nbsp;</span><span class="v SS8_2" data-id="SS8_2">Te-aş fi luat şi-n casa mamei te-aş fi dus, în casa celei ce m-a născut; tu graiuri dulci mi-ai fi spus şi eu cu drag ţi-aş fi dat vin bun şi must de rodii.</span>
<span class="v-num v-3">3&nbsp;</span><span class="v SS8_3" data-id="SS8_3">Stânga sa este sub capul meu şi cu dreapta-i mă cuprinde.</span>
<span class="v-num v-4">4&nbsp;</span><span class="v SS8_4" data-id="SS8_4">Fete din Ierusalim, vă jur pe cerboaicele şi gazele din câmp, nu treziţi pe draga mea până nu-i va fi ei voia!</span>
<span class="v-num v-5">5&nbsp;</span><span class="v SS8_5" data-id="SS8_5">Cine se înalţă din pustiu, sprijinită de-al său drag? Sub mărul acesta am trezit iubirea ta, aici unde te-a născut şi ţi-a dat lumina zilei mama ta.</span>
<span class="v-num v-6">6&nbsp;</span><span class="v SS8_6" data-id="SS8_6">Ca pecete pe sânul tău mă poartă, poartă-mă pe mâna ta ca pe o brăţară! Că iubirea ca moartea e de tare şi ca iadul de grozavă este gelozia. Săgeţile ei sunt săgeţi de foc şi flacăra ei ca fulgerul din cer.</span>
<span class="v-num v-7">7&nbsp;</span><span class="v SS8_7" data-id="SS8_7">Marea nu poate stinge dragostea, nici râurile s-o potolească; de-ar da cineva pentru iubire toate comorile casei sale, cu dispreţ ar fi respins acela.</span>
<span class="v-num v-8">8&nbsp;</span><span class="v SS8_8" data-id="SS8_8">Avem o mică surioară, care sâni nu are încă. Ce-am face cu sora noastră, când ea ar fi peţită?</span>
<span class="v-num v-9">9&nbsp;</span><span class="v SS8_9" data-id="SS8_9">Zid de piatră de-ar fi ea, coroană de argint i-am face; iar uşă dac-ar fi, cu lemn de cedru am căptuşi-o.</span>
<span class="v-num v-10">10&nbsp;</span><span class="v SS8_10" data-id="SS8_10">Zid sunt eu acum şi sânii mei sunt turnuri; drept aceea în ochii lui eu am aflat pacea.</span>
<span class="v-num v-11">11&nbsp;</span><span class="v SS8_11" data-id="SS8_11">Solomon avea o vie pe coasta Baal-Hamon; el a dat via lucrătorilor, s-o lucreze şi să-i dea fiecare la rod o mie de sicli de argint.</span>
<span class="v-num v-12">12&nbsp;</span><span class="v SS8_12" data-id="SS8_12">Via mea este la mine acasă; mia de sicli să fie a ta, Solomoane, şi două sute numai pentru cei ce păzesc roadele ei!</span>
<span class="v-num v-13">13&nbsp;</span><span class="v SS8_13" data-id="SS8_13">O, tu, ce în grădini sălăşluieşti, prietenii vor să-ţi asculte glasul; fă-mă să-l aud şi eu cu ei!</span>
<span class="v-num v-14">14&nbsp;</span><span class="v SS8_14" data-id="SS8_14">Fugi degrab, iubitul meu, sprinten ca o căprioară fii, fii ca puiul cel de cerb, peste munţii cei îmbălsămaţi!</span>
</div>
</div>
<div class="footnotes">

</div>

<div class="footer"><div class="nav">
<a class="prev" href="SS7.html">&lt;</a>
<a class="home" href="index.html">=</a>
<a class="next" href="IS1.html">&gt;</a>
</div></div>
</body>
</html>