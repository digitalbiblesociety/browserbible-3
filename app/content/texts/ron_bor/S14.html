<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNTÂI A REGILOR 4 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="S1.html">Biblia Ortodoxă Română Sinodală (2006)</a><a class="location" href="S1.html">CARTEA ÎNTÂI A REGILOR 4</a><a class="prev" href="S13.html">&lt;</a>
<a class="home" href="index.html">=</a>
<a class="next" href="S15.html">&gt;</a>
</div></div>
<div class="section chapter S1 S14 ron_bor ron " dir="ltr" lang="ro" data-id="S14" data-nextid="S15" data-previd="S13">
<div class="c">4</div>
<div class="p">
<span class="v-num v-1">1&nbsp;</span><span class="v S14_1" data-id="S14_1">În vremea aceea s-au sculat Filistenii să se războiască cu Israeliţii şi a fost cuvântul lui Samuel către tot Israelul. Şi au păşit Israeliţii împotriva Filistenilor cu război şi au tăbărât la Eben-Ezer, iar Filistenii au tăbărât la Afec.</span>
<span class="v-num v-2">2&nbsp;</span><span class="v S14_2" data-id="S14_2">Apoi Filistenii s-au aşezat în rânduială de război în faţa Israeliţilor şi, dându-se bătălia, au fost bătuţi Israeliţii de către Filisteni, care au ucis pe câmpul de luptă ca la patru mii de oameni.</span>
<span class="v-num v-3">3&nbsp;</span><span class="v S14_3" data-id="S14_3">După aceea au venit oamenii în, tabără şi au spus bătrânilor lui Israel: "Pentru ce oare ne-a lovit pe noi Domnul înaintea Filistenilor? Să luăm cu noi din Şilo chivotul legii Domnului, ca să meargă în mijlocul nostru şi să ne izbăvească din mâinile vrăjmaşilor noştri!"</span>
<span class="v-num v-4">4&nbsp;</span><span class="v S14_4" data-id="S14_4">Şi a trimis poporul la Şilo, de au adus de acolo chivotul legii Domnului Savaot, Cel ce şade pe heruvimi; iar pe lângă chivotul legii Domnului erau şi cei doi fii ai lui Eli: Ofni şi Finees.</span>
<span class="v-num v-5">5&nbsp;</span><span class="v S14_5" data-id="S14_5">Iar dacă a sosit chivotul legii Domnului în tabără, tot Israelul a ridicat strigăt aşa de mare, încât s-a cutremurat pământul.</span>
<span class="v-num v-6">6&nbsp;</span><span class="v S14_6" data-id="S14_6">Şi auzind Filistenii răsunetul strigătelor, au zis: "Ce înseamnă aceste strigăte puternice în tabăra Evreilor?" Şi au aflat că a sosit în tabără chivotul legii Domnului.</span>
<span class="v-num v-7">7&nbsp;</span><span class="v S14_7" data-id="S14_7">Atunci s-au înspăimântat Filistenii, căci ziceau: "Dumnezeul lor a venit la ei în tabără". Apoi au zis: "Vai de noi! Căci n-a mai fost asemenea lucru nici ieri, nici alaltăieri!</span>
<span class="v-num v-8">8&nbsp;</span><span class="v S14_8" data-id="S14_8">Vai de noi! Cine ne va scăpa din mâinile acestui Dumnezeu puternic? Acesta este acel Dumnezeu Care a bătut pe Egipteni cu tot felul de pedepse în pustiu.</span>
<span class="v-num v-9">9&nbsp;</span><span class="v S14_9" data-id="S14_9">Întăriţi-vă şi fiţi curajoşi, Filistenilor, ca să nu cădeţi în robie la Evrei, cum sunt ei în robie la noi! Fiţi curajoşi şi vă luptaţi cu ei!"</span>
<span class="v-num v-10">10&nbsp;</span><span class="v S14_10" data-id="S14_10">Şi s-au luptat Filistenii cu Israeliţii şi au fost înfrânţi aceştia, şi a fugit fiecare în cortul său; bătălia aceasta a fost foarte mare, căzând dintre Israeliţi treizeci de mii de pedestraşi.</span>
<span class="v-num v-11">11&nbsp;</span><span class="v S14_11" data-id="S14_11">Şi a fost luat chivotul legii Domnului, iar cei doi fii ai lui Eli, Ofni şi Finees, au murit.</span>
<span class="v-num v-12">12&nbsp;</span><span class="v S14_12" data-id="S14_12">Atunci a alergat un veniaminean de la locul bătăliei şi a venit la Şilo în aceeaşi zi, având hainele de pe el rupte şi pulbere pe cap.</span>
<span class="v-num v-13">13&nbsp;</span><span class="v S14_13" data-id="S14_13">Iar când a venit acela, Eli şedea pe scaun lângă drum la poartă şi privea, căci i se bătea inima pentru chivotul lui Dumnezeu. Şi după ce a sosit omul acela şi a spus în cetate, atunci s-a tânguit straşnic toată cetatea.</span>
<span class="v-num v-14">14&nbsp;</span><span class="v S14_14" data-id="S14_14">Auzind Eli răsunetele tânguirilor, a întrebat: "Pentru ce este acest bocet?" Dar a sosit îndată omul acela şi i-a spus toate lui Eli.</span>
<span class="v-num v-15">15&nbsp;</span><span class="v S14_15" data-id="S14_15">Eli însă era atunci de nouăzeci şi opt de ani; ochii i se întunecaseră şi nu mai putea să vadă.</span>
<span class="v-num v-16">16&nbsp;</span><span class="v S14_16" data-id="S14_16">Şi a zis omul acela către Eli: "Eu vin din tabără. Chiar astăzi am fugit de pe câmpul de luptă". Iar Eli a zis: "Ce s-a întâmplat, fiul meu?" Vestitorul însă a răspuns şi a zis: "Israeliţii au fugit din faţa Filistenilor şi s-a făcut în popor ucidere mare; amândoi fiii tăi, Ofni şi Finees, au murit şi chivotul lui Dumnezeu a fost luat".</span>
<span class="v-num v-17">17&nbsp;</span><span class="v S14_17" data-id="S14_17">Când a pomenit el de chivotul Domnului, Eli a căzut de pe scaun pe spate la poartă, şi-a rupt spinarea şi a murit, căci era bătrân şi greoi.</span>
<span class="v-num v-18">18&nbsp;</span><span class="v S14_18" data-id="S14_18">El a fost judecător în Israel patruzeci de ani.</span>
<span class="v-num v-19">19&nbsp;</span><span class="v S14_19" data-id="S14_19">Iar nora lui, femeia lui Finees, era însărcinată şi aproape de naştere. Când a auzit vestea despre luarea chivotului Domnului şi despre moartea socrului său şi a bărbatului său, a căzut în genunchi şi a născut, căci o apucaseră durerile ei.</span>
<span class="v-num v-20">20&nbsp;</span><span class="v S14_20" data-id="S14_20">Şi pe când murea ea, femeile care stăteau împrejur îi ziseră: "Nu te teme, că ai născut băiat". Ea însă nu a răspuns şi nu a dat semn de luare aminte.</span>
<span class="v-num v-21">21&nbsp;</span><span class="v S14_21" data-id="S14_21">Şi au pus copilului numele: Icabod, zicând: "S-a dus slava din Israel, din pricina pierderii chivotului Domnului şi a morţii socrului şi a bărbatului ei.</span>
<span class="v-num v-22">22&nbsp;</span><span class="v S14_22" data-id="S14_22">Şi a zis ea: "S-a dus slava din Israel, căci s-a luat chivotul Domnului!</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="S13.html">&lt;</a>
<a class="home" href="index.html">=</a>
<a class="next" href="S15.html">&gt;</a>
</div></div>
</body>
</html>