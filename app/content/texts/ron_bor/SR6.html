<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNŢELEPCIUNII LUI ISUS, FIUL LUI SIRAH (ECCLESIASTICUL) 6 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="SR.html">Biblia Ortodoxă Română Sinodală (2006)</a><a class="location" href="SR.html">CARTEA ÎNŢELEPCIUNII LUI ISUS, FIUL LUI SIRAH (ECCLESIASTICUL) 6</a><a class="prev" href="SR5.html">&lt;</a>
<a class="home" href="index.html">=</a>
<a class="next" href="SR7.html">&gt;</a>
</div></div>
<div class="section chapter SR SR6 ron_bor ron " dir="ltr" lang="ro" data-id="SR6" data-nextid="SR7" data-previd="SR5">
<div class="c">6</div>
<div class="p">
<span class="v-num v-1">1&nbsp;</span><span class="v SR6_1" data-id="SR6_1">Să nu te faci vrăjmaş în loc de prieten, că numele rău ruşine şi ocară va moşteni; aşa este păcătosul cel cu două limbi.</span>
<span class="v-num v-2">2&nbsp;</span><span class="v SR6_2" data-id="SR6_2">Nu te lăsa în voia patimilor tale, ca să nu fii târât de ele ca de un taur furios.</span>
<span class="v-num v-3">3&nbsp;</span><span class="v SR6_3" data-id="SR6_3">Altfel frunzele tale vei mânca şi roadele tale vei pierde şi vei rămâne ca un lemn uscat.</span>
<span class="v-num v-4">4&nbsp;</span><span class="v SR6_4" data-id="SR6_4">Sufletul rău va pierde pe cel ce-l are pe el şi va face bucurie vrăjmaşilor.</span>
<span class="v-num v-5">5&nbsp;</span><span class="v SR6_5" data-id="SR6_5">Graiul dulce înmulţeşte pe prieteni şi limba cea binegrăitoare îndatorează, deseori, la răspunsuri binevoitoare.</span>
<span class="v-num v-6">6&nbsp;</span><span class="v SR6_6" data-id="SR6_6">Mulţi să fie cei ce trăiesc în pace cu tine, iar sfetnicii tăi să fie dintr-o mie unul.</span>
<span class="v-num v-7">7&nbsp;</span><span class="v SR6_7" data-id="SR6_7">Dacă vrei să-ţi faci un prieten, fă-l punându-l la încercare şi nu te grăbi să te încrezi în el.</span>
<span class="v-num v-8">8&nbsp;</span><span class="v SR6_8" data-id="SR6_8">Pentru că este prieten până la o vreme şi nu va rămâne în ziua necazului tău.</span>
<span class="v-num v-9">9&nbsp;</span><span class="v SR6_9" data-id="SR6_9">Şi este prieten care se întoarce în duşman şi cearta dintre voi va da-o pe faţă, spre ocara ta.</span>
<span class="v-num v-10">10&nbsp;</span><span class="v SR6_10" data-id="SR6_10">Şi este prieten soţ de masă şi nu va rămâne lângă tine în ziua necazului tău.</span>
<span class="v-num v-11">11&nbsp;</span><span class="v SR6_11" data-id="SR6_11">Şi în zilele cele bune ale tale va fi ca şi tine şi cu slugile tale va îndrăzni.</span>
<span class="v-num v-12">12&nbsp;</span><span class="v SR6_12" data-id="SR6_12">Dar de te vei smeri, va fi împotriva ta şi de la faţa ta se va ascunde.</span>
<span class="v-num v-13">13&nbsp;</span><span class="v SR6_13" data-id="SR6_13">Depărtează-te de duşmanii tăi şi fii cu pază faţă de prietenii tăi.</span>
<span class="v-num v-14">14&nbsp;</span><span class="v SR6_14" data-id="SR6_14">Prietenul credincios este acoperământ tare; şi cel ce l-a aflat pe el aflat-a comoară.</span>
<span class="v-num v-15">15&nbsp;</span><span class="v SR6_15" data-id="SR6_15">Cu prietenul credincios nimic nu se poate asemăna şi nu este măsură a bunătăţii lui.</span>
<span class="v-num v-16">16&nbsp;</span><span class="v SR6_16" data-id="SR6_16">Prietenul credincios este leacul vieţii şi cei ce se tem de Domnul îl vor afla pe el.</span>
<span class="v-num v-17">17&nbsp;</span><span class="v SR6_17" data-id="SR6_17">Cel ce se teme de Domnul bine va ţine prieteşugul său, căci ca la sine ţine la aproapele lui.</span>
<span class="v-num v-18">18&nbsp;</span><span class="v SR6_18" data-id="SR6_18">Fiule! Din tinereţile tale alege învăţătura şi până la cărunteţile tale vei afla înţelepciune.</span>
<span class="v-num v-19">19&nbsp;</span><span class="v SR6_19" data-id="SR6_19">Ca şi cel ce ară şi seamănă, apropie-te de ea şi aşteaptă roadele ei cele bune.</span>
<span class="v-num v-20">20&nbsp;</span><span class="v SR6_20" data-id="SR6_20">Căci cu lucrarea ei puţin te vei osteni şi curând vei mânca roadele ei.</span>
<span class="v-num v-21">21&nbsp;</span><span class="v SR6_21" data-id="SR6_21">Cât de grea este celor neînvăţaţi şi cel nepriceput nu va stărui în ea.</span>
<span class="v-num v-22">22&nbsp;</span><span class="v SR6_22" data-id="SR6_22">Căci ea este pentru el ca o piatră grea de încercare, de aceea el nu va zăbovi s-o arunce.</span>
<span class="v-num v-23">23&nbsp;</span><span class="v SR6_23" data-id="SR6_23">Că înţelepciunea îndreptăţeşte numele ei şi nu la mulţi este arătată.</span>
<span class="v-num v-24">24&nbsp;</span><span class="v SR6_24" data-id="SR6_24">Ascultă, fiule, şi primeşte învăţătura mea şi nu lepăda sfatul meu.</span>
<span class="v-num v-25">25&nbsp;</span><span class="v SR6_25" data-id="SR6_25">Şi bagă picioarele tale în obezile ei şi în lanţul ei grumazul tău.</span>
<span class="v-num v-26">26&nbsp;</span><span class="v SR6_26" data-id="SR6_26">Încovoaie umărul tău şi o poartă pe ea şi să nu-ţi fie greu de legăturile ei.</span>
<span class="v-num v-27">27&nbsp;</span><span class="v SR6_27" data-id="SR6_27">Cu tot sufletul tău apropie-te de ea şi cu toată puterea ta păzeşte căile ei.</span>
<span class="v-num v-28">28&nbsp;</span><span class="v SR6_28" data-id="SR6_28">Cearcă-o şi o caută şi ţi se va arăta şi, dacă o vei afla, să nu o laşi.</span>
<span class="v-num v-29">29&nbsp;</span><span class="v SR6_29" data-id="SR6_29">Că mai pe urmă vei afla odihna ei şi ţi se va întoarce întru bucurie.</span>
<span class="v-num v-30">30&nbsp;</span><span class="v SR6_30" data-id="SR6_30">Şi îţi vor fi obezile ei acoperământ de tărie şi lanţurile ei podoabă de mărire.</span>
<span class="v-num v-31">31&nbsp;</span><span class="v SR6_31" data-id="SR6_31">Că podoabă de aur este în ea şi legăturile ei fire de iachint.</span>
<span class="v-num v-32">32&nbsp;</span><span class="v SR6_32" data-id="SR6_32">Ca şi cu haină de mărire te vei îmbrăca cu ea şi cunună de bucurie îţi vei pune.</span>
<span class="v-num v-33">33&nbsp;</span><span class="v SR6_33" data-id="SR6_33">De vei vrea, fiule, vei învăţa şi, de vei pune sufletul tău, iscusit vei fi.</span>
<span class="v-num v-34">34&nbsp;</span><span class="v SR6_34" data-id="SR6_34">De-ţi va plăcea să asculţi, vei învăţa şi de vei pleca urechea ta, înţelept vei fi.</span>
<span class="v-num v-35">35&nbsp;</span><span class="v SR6_35" data-id="SR6_35">Stai în tovărăşia celor bătrâni şi cu cel înţelept te uneşte.</span>
<span class="v-num v-36">36&nbsp;</span><span class="v SR6_36" data-id="SR6_36">Tot graiul dumnezeiesc pofteşte a-l auzi şi pildele înţelegerii să nu treacă de la tine.</span>
<span class="v-num v-37">37&nbsp;</span><span class="v SR6_37" data-id="SR6_37">De vei vedea înţelept, intră la el şi pragurile uşilor lui să le roadă piciorul tău.</span>
<span class="v-num v-38">38&nbsp;</span><span class="v SR6_38" data-id="SR6_38">Cugetă întru poruncile Domnului şi întru legea Lui pururea să gândeşti.</span>
<span class="v-num v-39">39&nbsp;</span><span class="v SR6_39" data-id="SR6_39">El va întări inima ta şi pofta înţelepciunii tale se va da ţie.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="SR5.html">&lt;</a>
<a class="home" href="index.html">=</a>
<a class="next" href="SR7.html">&gt;</a>
</div></div>
</body>
</html>