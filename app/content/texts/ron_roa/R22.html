<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A DOUA PARALIPOMENA 2 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="R2.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="R2.html">CARTEA A DOUA PARALIPOMENA 2</a><a class="prev" href="R21.html">&lt;</a>
<a class="home" href="index.html">=</a>
<a class="next" href="R23.html">&gt;</a>
</div></div>
<div class="section chapter R2 R22 ron_roa ron " dir="ltr" lang="ron" data-id="R22" data-nextid="R23" data-previd="R21">
<div class="c">2</div>
<div class="p">
<span class="v-num v-1">1&nbsp;</span><span class="v R22_1" data-id="R22_1">Şi a adunat Solomon şaptezeci de mii de salahori şi optzeci de mii de tăietori de piatră în munte; iar peste aceştia erau trei mii şase sute de supraveghetori.</span>
<span class="v-num v-2">2&nbsp;</span><span class="v R22_2" data-id="R22_2">Solomon a trimis la Hiram, regele Tirului, zicând: "De vreme ce tu te-ai purtat bine cu David, părintele meu, şi i-ai dat cedri spre a-şi zidi o casă în care să locuiască,</span>
<span class="v-num v-3">3&nbsp;</span><span class="v R22_3" data-id="R22_3">iată că şi eu, fiul său, îi zidesc o casă numelui Domnului, Dumnezeului meu, spre a I-o sfinţi şi a arde în faţa Lui tămâie cu bună mireasmă şi a aduce fără'ncetare pâinile punerii-înainte şi a aduce fără'ncetare arderi-de-tot, dimineaţa şi seara şi sâmbăta şi la lună nouă şi la sărbătorile Domnului, Dumnezeului nostru, ceea ce e [rânduială] veşnică în Israel.</span>
<span class="v-num v-4">4&nbsp;</span><span class="v R22_4" data-id="R22_4">Iar casa pe care eu o zidesc urmează să fie mare, căci mare este Dumnezeul nostru peste toţi dumnezeii.</span>
<span class="v-num v-5">5&nbsp;</span><span class="v R22_5" data-id="R22_5">Şi cine oare va putea să-I zidească Lui casă, de vreme ce însuşi cerul şi cerul cerului nu-I cuprind slava? Şi cine sunt eu, ca să-I zidesc Lui casă, decât numai spre a I se aduce jertfe de tămâie?</span>
<span class="v-num v-6">6&nbsp;</span><span class="v R22_6" data-id="R22_6">Şi acum, trimite-mi un om înţelept şi iscusit în a lucra în aur şi în argint şi în aramă şi în fier şi în tort purpuriu şi stacojiu şi roşu şi vânăt, şi unul care să ştie să sape înflorituri împreună cu iscusiţii meşteri care sunt la mine în Iuda şi în Ierusalim, cei pe care i-a pregătit David, părintele meu.</span>
<span class="v-num v-7">7&nbsp;</span><span class="v R22_7" data-id="R22_7">Şi mai trimite-mi din Liban lemn de cedru şi de ienupăr şi de pin; fiindcă ştiu că servii tăi se pricep să taie lemnul din Liban.</span>
<span class="v-num v-8">8&nbsp;</span><span class="v R22_8" data-id="R22_8">Şi, iată, servii mei vor merge împreună cu servii tăi, ca să-mi pregătească lemnărie multă, căci mare şi mărită va fi casa pe care o zidesc.</span>
<span class="v-num v-9">9&nbsp;</span><span class="v R22_9" data-id="R22_9">Şi, iată, servilor tăi lucrători, celor ce taie lemnul, le-am dat de mâncare, în dar, douăzeci de mii de măsuri de grâu şi douăzeci de mii de măsuri de orz şi douăzeci de mii de măsuri de vin şi douăzeci de mii de măsuri de untdelemn".</span>
<span class="v-num v-10">10&nbsp;</span><span class="v R22_10" data-id="R22_10">Iar Hiram, regele Tirului, a răspuns în scris şi a trimis la Solomon, zicând: "Fiindcă Domnul Şi-a iubit poporul, de aceea te-a făcut pe tine rege peste el".</span>
<span class="v-num v-11">11&nbsp;</span><span class="v R22_11" data-id="R22_11">Şi a zis Hiram: "Binecuvântat este Domnul, Dumnezeul lui Israel, Cel ce a făcut cerul şi pământul, Cel ce i-a dat regelui David un fiu înţelept, iscusit în pricepere şi ştiinţă, care va zidi o casă pentru Domnul şi o casă pentru regatul său.</span>
<span class="v-num v-12">12&nbsp;</span><span class="v R22_12" data-id="R22_12">Şi acum, ţi-am trimis un om înţelept şi înzestrat cu pricepere, pe Hiram-Abi</span>
<span class="v-num v-13">13&nbsp;</span><span class="v R22_13" data-id="R22_13">(mama lui era dintre fetele lui Dan, iar tatăl său era tirian), care ştie să lucreze în aur şi în argint şi în aramă şi în fier şi în piatră şi în lemn şi să ţeasă cu purpură şi cu tort albastru şi stacojiu şi cu vison şi să sape înflorituri şi să înţeleagă tot ce se poate plănui şi orice îi vei da tu să facă, tu şi meşterii tăi şi meşterii domnului meu David, părintele tău.</span>
<span class="v-num v-14">14&nbsp;</span><span class="v R22_14" data-id="R22_14">Şi acum, grâul şi orzul şi vinul şi untdelemnul de care domnul meu a vorbit, trimite-le servilor tăi.</span>
<span class="v-num v-15">15&nbsp;</span><span class="v R22_15" data-id="R22_15">Iar noi vom tăia din Liban lemnul de care ai nevoie şi-l vom aduce cu plutele pe mare la Ioppe , iar tu le vei duce la Ierusalim".</span>
<span class="v-num v-16">16&nbsp;</span><span class="v R22_16" data-id="R22_16">Atunci Solomon i-a adunat pe toţi străinii care se aflau în ţara lui Israel, după numărătoarea cu care-i numărase David, părintele său; şi s'au aflat o sută cincizeci şi trei de mii şi şase sute.</span>
<span class="v-num v-17">17&nbsp;</span><span class="v R22_17" data-id="R22_17">Şi dintre ei a făcut şaptezeci de mii de salahori şi optzeci de mii de tăietori în piatră şi trei mii şase sute de supraveghetori peste popor .</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="R21.html">&lt;</a>
<a class="home" href="index.html">=</a>
<a class="next" href="R23.html">&gt;</a>
</div></div>
</body>
</html>