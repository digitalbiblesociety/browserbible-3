<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNTÂI A REGILOR 23 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="S1.html">Biblia Ortodoxă Română Sinodală (2006)</a><a class="location" href="S1.html">CARTEA ÎNTÂI A REGILOR 23</a><a class="prev" href="S122.html">&lt;</a>
<a class="home" href="index.html">=</a>
<a class="next" href="S124.html">&gt;</a>
</div></div>
<div class="section chapter S1 S123 ron_bor ron " dir="ltr" lang="ro" data-id="S123" data-nextid="S124" data-previd="S122">
<div class="c">23</div>
<div class="p">
<span class="v-num v-1">1&nbsp;</span><span class="v S123_1" data-id="S123_1">Atunci i s-a vestit lui David şi i s-a spus: "Iată Filistenii au năvălit în Cheila şi pradă ariile".</span>
<span class="v-num v-2">2&nbsp;</span><span class="v S123_2" data-id="S123_2">Şi a întrebat David pe Domnul, zicând: "Să merg oare să lovesc pe aceşti Filisteni?" Iar Domnul a răspuns lui David: "Mergi, loveşte pe Filisteni şi izbăveşte Cheila!"</span>
<span class="v-num v-3">3&nbsp;</span><span class="v S123_3" data-id="S123_3">Dar cei ce erau cu David i-au zis: "Iată noi ne temem aici în Iuda. Cum dar să mergem în Cheila contra taberelor filistene? Vrei să cădem pradă Filistenilor?"</span>
<span class="v-num v-4">4&nbsp;</span><span class="v S123_4" data-id="S123_4">Atunci David a întrebat din nou pe Domnul şi Domnul i-a răspuns şi i-a zis: "Scoală şi mergi la Cheila, căci Eu am să dau pe Filisteni în mâinile tale".</span>
<span class="v-num v-5">5&nbsp;</span><span class="v S123_5" data-id="S123_5">Şi s-a dus David cu oamenii săi la Cheila, de s-a luptat cu Filistenii, le-a luat vitele, le-a pricinuit înfrângere mare şi a salvat David pe locuitorii din Cheila.</span>
<span class="v-num v-6">6&nbsp;</span><span class="v S123_6" data-id="S123_6">Când Abiatar, fiul lui Ahimelec, a fugit la David şi apoi s-a dus cu el la Cheila, a adus cu sine şi efodul.</span>
<span class="v-num v-7">7&nbsp;</span><span class="v S123_7" data-id="S123_7">Atunci s-a spus lui Saul că David a mers la Cheila; iar Saul a zis: "Dumnezeu l-a dat în mâinile mele, căci a intrat în cetate şi s-a închis cu porii şi cu zăvoare".</span>
<span class="v-num v-8">8&nbsp;</span><span class="v S123_8" data-id="S123_8">Şi a chemat Saul tot poporul la război, ca să meargă la Cheila să împresoare pe David şi pe oamenii lui.</span>
<span class="v-num v-9">9&nbsp;</span><span class="v S123_9" data-id="S123_9">Când însă David a aflat că Saul i-a pus gând rău, a zis preotului Abiatar: "Adu efodul Domnului!"</span>
<span class="v-num v-10">10&nbsp;</span><span class="v S123_10" data-id="S123_10">Apoi David a adăugat: "Doamne, Dumnezeul lui Israel, robul Tău a aflat că Saul vrea să vină la Cheila să dărâme cetatea din pricina mea.</span>
<span class="v-num v-11">11&nbsp;</span><span class="v S123_11" data-id="S123_11">Mă vor da locuitorii din Cheila pe mâinile lui şi va veni Saul aici, cum a auzit robul Tău? Doamne Dumnezeul lui Israel, descoperă aceasta robului Tău". Iar Domnul a zis: "Va veni!"</span>
<span class="v-num v-12">12&nbsp;</span><span class="v S123_12" data-id="S123_12">Şi a zis David: "Mă vor da locuitorii din Cheila pe mine şi oamenii mei în mâinile lui Saul?" Şi a zis Domnul: "Te vor da!"</span>
<span class="v-num v-13">13&nbsp;</span><span class="v S123_13" data-id="S123_13">Atunci s-a ridicat David şi oamenii lui ca la şase sute de inşi, au ieşit din Cheila şi s-au dus unde au putut. Lui Saul însă i s-a spus că David a fugit din Cheila şi atunci el şi-a schimbat planul.</span>
<span class="v-num v-14">14&nbsp;</span><span class="v S123_14" data-id="S123_14">Iar David a petrecut prin pustiu în locuri nestrăbătute şi apoi pe un munte din pustiul Zif. Saul îl căuta în toate zilele, dar Dumnezeu nu l-a dat în mâinile lui.</span>
<span class="v-num v-15">15&nbsp;</span><span class="v S123_15" data-id="S123_15">David văzuse că Saul a ieşit să caute sufletul lui, dar el se afla într-o pădure din pustiul Zif.</span>
<span class="v-num v-16">16&nbsp;</span><span class="v S123_16" data-id="S123_16">Atunci s-a sculat Ionatan, fiul lui Saul, a venit la David în pădure şi l-a întărit cu nădejdea în Dumnezeu,</span>
<span class="v-num v-17">17&nbsp;</span><span class="v S123_17" data-id="S123_17">Zicându-i: "Nu te teme, căci nu te va găsi mâna tatălui meu Saul şi tu vei împărăţi peste Israel, iar eu voi fi al doilea după tine; Saul, tatăl meu, ştie aceasta".</span>
<span class="v-num v-18">18&nbsp;</span><span class="v S123_18" data-id="S123_18">Şi au încheiat ei între ei legământ înaintea feţei Domnului. Apoi Ionatan s-a întors la casa sa, iar David a rămas în pădure.</span>
<span class="v-num v-19">19&nbsp;</span><span class="v S123_19" data-id="S123_19">Atunci au venit Zifeii la Saul în Ghibeea şi au zis: "Iată David stă ascuns la noi prin locuri nestrăbătute, în pădure, pe muntele Hachila, care vine la dreapta Ieşimonului.</span>
<span class="v-num v-20">20&nbsp;</span><span class="v S123_20" data-id="S123_20">Aşadar, o, rege, mergi după dorinţa sufletului tău, iar treaba noastră va fi să-l dăm în mâinile regelui".</span>
<span class="v-num v-21">21&nbsp;</span><span class="v S123_21" data-id="S123_21">Saul însă le-a zis: "Binecuvântaţi să fiţi voi la Domnul, că aţi avut milă de mine.</span>
<span class="v-num v-22">22&nbsp;</span><span class="v S123_22" data-id="S123_22">Mergeţi şi vă mai încredinţaţi încă; cercetaţi şi vedeţi locul lui, pe unde îi calcă piciorul şi cine l-a văzut acolo, căci mie mi se spune că este foarte şiret.</span>
<span class="v-num v-23">23&nbsp;</span><span class="v S123_23" data-id="S123_23">Cercetaţi şi aflaţi toate ascunzişurile în care se doseşte; apoi întoarceţi-vă la mine cu ştiri amănunţite şi eu voi merge cu voi, de este în acea ţară; îl voi căuta în toate miile lui Iuda".</span>
<span class="v-num v-24">24&nbsp;</span><span class="v S123_24" data-id="S123_24">S-au sculat deci aceia şi s-au dus la Zif, înainte de Saul. David însă şi oamenii lui erau în pustia Maon, în şes, la dreapta Ieşimonului.</span>
<span class="v-num v-25">25&nbsp;</span><span class="v S123_25" data-id="S123_25">Şi a plecat Saul cu oamenii săi să-l caute, dar David a fost vestit de aceasta şi a trecut spre stâncă, rămânând în pustia Maon. De aceasta a auzit şi Saul şi a alergat după David în pustia Maon:</span>
<span class="v-num v-26">26&nbsp;</span><span class="v S123_26" data-id="S123_26">Saul mergea pe o coastă a muntelui, iar David cu oamenii săi se afla pe cealaltă coastă a muntelui. Când David grăbea să se depărteze de Saul, iar Saul cu oamenii lui se sileau să împresoare pe David şi pe oamenii lui, ca să-i prindă,</span>
<span class="v-num v-27">27&nbsp;</span><span class="v S123_27" data-id="S123_27">Atunci a venit la Saul un crainic şi a zis: "Grăbeşte şi vino, că Filistenii au intrat în ţară". Atunci s-a întors Saul din urmărirea lui David şi s-a dus în întâmpinarea Filistenilor, din care pricină s-a şi numit locul acela: Sela-Hamahlecot (Stânca împărţirii).</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="S122.html">&lt;</a>
<a class="home" href="index.html">=</a>
<a class="next" href="S124.html">&gt;</a>
</div></div>
</body>
</html>