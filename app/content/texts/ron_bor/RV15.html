<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>APOCALIPSA 15 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="RV.html">Biblia Ortodoxă Română Sinodală (2006)</a><a class="location" href="RV.html">APOCALIPSA 15</a><a class="prev" href="RV14.html">&lt;</a>
<a class="home" href="index.html">=</a>
<a class="next" href="RV16.html">&gt;</a>
</div></div>
<div class="section chapter RV RV15 ron_bor ron " dir="ltr" lang="ron" data-id="RV15" data-nextid="RV16" data-previd="RV14">
<div class="c">15</div>
<div class="p">
<span class="v-num v-1">1&nbsp;</span><span class="v RV15_1" data-id="RV15_1">Am văzut, apoi, în cer, alt semn, mare şi minunat: şapte îngeri având şapte pedepse - cele de pe urmă - căci cu ele s-a sfârşit mânia lui Dumnezeu.</span>
<span class="v-num v-2">2&nbsp;</span><span class="v RV15_2" data-id="RV15_2">Şi am văzut ca o mare de cristal, amestecată cu foc, şi pe biruitorii fiarei şi ai chipului ei şi ai numărului numelui ei, stând în picioare pe marea de cristal şi având alăutele lui Dumnezeu.</span>
<span class="v-num v-3">3&nbsp;</span><span class="v RV15_3" data-id="RV15_3">Şi ei cântau cântarea lui Moise, robul lui Dumnezeu, şi cântarea Mielului, zicând: Mari şi minunate sunt lucrurile Tale, Doamne Dumnezeule, Atotţiitorule! Drepte şi adevărate sunt căile Tale, Împărate al neamurilor!</span>
<span class="v-num v-4">4&nbsp;</span><span class="v RV15_4" data-id="RV15_4">Cine nu se va teme de Tine, Doamne, şi nu va slăvi numele Tău? Că tu singur eşti sfânt şi toate neamurile vor veni şi se vor închina înaintea Ta, pentru că judecăţile Tale s-au făcut cunoscute.</span>
<span class="v-num v-5">5&nbsp;</span><span class="v RV15_5" data-id="RV15_5">Şi după aceasta, m-am uitat şi s-a deschis templul cortului mărturiei din cer.</span>
<span class="v-num v-6">6&nbsp;</span><span class="v RV15_6" data-id="RV15_6">Şi au ieşit din templu cei şapte îngeri cu cele şapte pedepse, îmbrăcaţi în veşmânt de in curat, luminos, şi încinşi, pe la piept, cu cingători de aur.</span>
<span class="v-num v-7">7&nbsp;</span><span class="v RV15_7" data-id="RV15_7">Şi una din cele patru făpturi dădu celor şapte îngeri cele şapte cupe de aur pline de mânia lui Dumnezeu, Cel ce este viu în vecii vecilor.</span>
<span class="v-num v-8">8&nbsp;</span><span class="v RV15_8" data-id="RV15_8">Iar templul se umplu de fum, din slava lui Dumnezeu şi din puterea Lui, şi nimeni nu putea să intre în templu, până ce se vor sfârşi cele şapte urgii ale celor şapte îngeri.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="RV14.html">&lt;</a>
<a class="home" href="index.html">=</a>
<a class="next" href="RV16.html">&gt;</a>
</div></div>
</body>
</html>