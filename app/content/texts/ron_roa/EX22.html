<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEȘIREA A DOUA CARTE A LUI MOISE 22 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EX.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="EX.html">IEȘIREA A DOUA CARTE A LUI MOISE 22</a><a class="prev" href="EX21.html">&lt;</a>
<a class="home" href="index.html">=</a>
<a class="next" href="EX23.html">&gt;</a>
</div></div>
<div class="section chapter EX EX22 ron_roa ron " dir="ltr" lang="ron" data-id="EX22" data-nextid="EX23" data-previd="EX21">
<div class="c">22</div>
<div class="p">
<span class="v-num v-1">1&nbsp;</span><span class="v EX22_1" data-id="EX22_1">De va fura cineva un viţel sau o oaie şi le va înjunghia sau le va vinde, cinci viţei va plăti pentru un viţel şi patru oi pentru o oaie.</span>
<span class="v-num v-2">2&nbsp;</span><span class="v EX22_2" data-id="EX22_2">Dacă cineva va prinde hoţul asupra faptei şi-l va lovi de moarte, nu i se va socoti omor.</span>
<span class="v-num v-3">3&nbsp;</span><span class="v EX22_3" data-id="EX22_3">Dar dacă a ucis după ce i-a răsărit soarele, vinovat este: pentru moarte cu moarte va muri .</span>
<span class="v-num v-4">4&nbsp;</span><span class="v EX22_4" data-id="EX22_4">Dar dacă nu va avea cu ce să plătească furtul, să fie vândut.</span>
<span class="v-num v-5">5&nbsp;</span><span class="v EX22_5" data-id="EX22_5">Iar dacă hoţul va fi prins, şi cele furate vor fi găsite la el vii - de la asin pân'la oaie -, să plătească îndoit.</span>
<span class="v-num v-6">6&nbsp;</span><span class="v EX22_6" data-id="EX22_6">Dacă cineva păgubeşte ţarină sau vie lăsând vitele să pască ţarina altuia, va plăti din ţarina sa după cât a stricat; iar dacă a păscut toată ţarina, va plăti cu ce are mai bun în ţarina sa şi cu ce are mai bun în via sa.</span>
<span class="v-num v-7">7&nbsp;</span><span class="v EX22_7" data-id="EX22_7">Dacă izbucneşte un foc şi, întâlnind mărăcini, se întinde şi arde clăi sau snopi sau holdă, va plăti cel ce a aprins focul.</span>
<span class="v-num v-8">8&nbsp;</span><span class="v EX22_8" data-id="EX22_8">Dacă-i dă cineva vecinului său bani sau lucruri să le păstreze şi ele sunt furate din casa acestui om, atunci hoţul, de va fi găsit, îndoit să le plătească;</span>
<span class="v-num v-9">9&nbsp;</span><span class="v EX22_9" data-id="EX22_9">iar dacă hoţul nu va fi găsit, atunci stăpânul casei va veni în faţa lui Dumnezeu şi va jura'ntru adevăr că n'a ascuns nimic din lucrurile aproapelui său.</span>
<span class="v-num v-10">10&nbsp;</span><span class="v EX22_10" data-id="EX22_10">Oricare-ar fi lucrul împricinării - un viţel, un asin, o oaie sau o haină sau un oarecare lucru pierdut despre care cineva spune că-i al lui - pricina amândurora va fi adusă în faţa lui Dumnezeu; cel ce prin Dumnezeu e dovedit, acela îndoit îi va plăti aproapelui său.</span>
<span class="v-num v-11">11&nbsp;</span><span class="v EX22_11" data-id="EX22_11">Dacă cineva îi dă aproapelui său un asin sau un bou sau o oaie sau o altă vită să i-o păzească şi dacă aceea suferă o vătămare sau moare sau e furată şi nu există martori,</span>
<span class="v-num v-12">12&nbsp;</span><span class="v EX22_12" data-id="EX22_12">între cei doi să se facă jurământ în faţa lui Dumnezeu cum că el [paznicul] nu şi-a făcut parte din vita aproapelui său; pe aceasta o va lua stăpânul său de bună, iar el nu va plăti nimic.</span>
<span class="v-num v-13">13&nbsp;</span><span class="v EX22_13" data-id="EX22_13">Dacă [vita] i se fură, îi va plăti despăgubire stăpânului său;</span>
<span class="v-num v-14">14&nbsp;</span><span class="v EX22_14" data-id="EX22_14">iar dac'a fost sfâşiată de fiare, să-i aducă dovadă şi nu va plăti.</span>
<span class="v-num v-15">15&nbsp;</span><span class="v EX22_15" data-id="EX22_15">Dacă cineva o cere cu'mprumut [vita] de la vecinul său şi ea suferă vătămare sau moare sau e furată şi stăpânul ei n'a fost de faţă, el o va plăti;</span>
<span class="v-num v-16">16&nbsp;</span><span class="v EX22_16" data-id="EX22_16">dar dacă stăpânul ei a fost de faţă, nu o va plăti; dacă e simbriaş, ea va intra în socoteala simbriei.</span>
<span class="v-num v-17">17&nbsp;</span><span class="v EX22_17" data-id="EX22_17">Dacă cineva înşală o fecioară nelogodită şi se culcă cu ea, o va înzestra înzestrându-şi-o ca soţie;</span>
<span class="v-num v-18">18&nbsp;</span><span class="v EX22_18" data-id="EX22_18">dar dacă tatăl ei nicicum nu se va învoi să i-o dea de soţie, atunci el îi va plăti tatălui atâţia bani câţi se cer pentru zestrea fecioarelor.</span>
<span class="v-num v-19">19&nbsp;</span><span class="v EX22_19" data-id="EX22_19">Pe vrăjitori să nu-i lăsaţi să trăiască.</span>
<span class="v-num v-20">20&nbsp;</span><span class="v EX22_20" data-id="EX22_20">Tot cel ce se împreună cu dobitoc să fie omorât.</span>
<span class="v-num v-21">21&nbsp;</span><span class="v EX22_21" data-id="EX22_21">Cel ce jertfeşte dumnezeilor, şi nu numai singurului Domn, cu moarte să piară .</span>
<span class="v-num v-22">22&nbsp;</span><span class="v EX22_22" data-id="EX22_22">Pe străin să nu-l prigoneşti, nici să-l apeşi, căci şi voi aţi fost străini în ţara Egiptului.</span>
<span class="v-num v-23">23&nbsp;</span><span class="v EX22_23" data-id="EX22_23">Cu nici o văduvă şi cu nici un sărac să nu vă purtaţi rău;</span>
<span class="v-num v-24">24&nbsp;</span><span class="v EX22_24" data-id="EX22_24">că, dacă voi le veţi face rău şi ei vor striga către Mine, Eu le voi auzi glasul</span>
<span class="v-num v-25">25&nbsp;</span><span class="v EX22_25" data-id="EX22_25">şi-Mi voi aprinde mânia şi vă voi ucide cu sabia şi vor fi femeile voastre văduve şi copiii voştri săraci de părinţi.</span>
<span class="v-num v-26">26&nbsp;</span><span class="v EX22_26" data-id="EX22_26">Dacă-l împrumuţi cu bani pe fratele sărac de lângă tine, nu-l zori şi nu-i pune camătă.</span>
<span class="v-num v-27">27&nbsp;</span><span class="v EX22_27" data-id="EX22_27">Dacă aproapelui tău îi vei lua ca zălog haina, să i-o dai înapoi înainte de asfinţitul soarelui,</span>
<span class="v-num v-28">28&nbsp;</span><span class="v EX22_28" data-id="EX22_28">căci ea e învelitoarea lui, e singurul vestmânt cu care să-şi acopere goliciunea : în ce va dormi el? Aşadar, dacă el va striga către Mine, Eu îl voi auzi, că milostiv sunt Eu.</span>
<span class="v-num v-29">29&nbsp;</span><span class="v EX22_29" data-id="EX22_29">Pe dregători să nu-i defaimi, pe mai-marii poporului tău să nu-i vorbeşti de rău.</span>
<span class="v-num v-30">30&nbsp;</span><span class="v EX22_30" data-id="EX22_30">Nu întârzia în a-Mi aduce pârga ariei tale şi a teascului tău; pe cei întâi-născuţi dintre fiii tăi să Mi-i dai Mie.</span>
<span class="v-num v-31">31&nbsp;</span><span class="v EX22_31" data-id="EX22_31">Tot aşa vei face cu viţelul tău, cu oaia ta, cu animalul tău de povară: şapte zile va fi cu maică-sa, iar în ziua a opta Mi-l vei da Mie.</span>
<span class="v-num v-32">32&nbsp;</span><span class="v EX22_32" data-id="EX22_32">Oameni sfinţi Îmi veţi fi: să nu mâncaţi carnea dobitocului sfâşiat de fiară ; aruncaţi-o la câini!</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EX21.html">&lt;</a>
<a class="home" href="index.html">=</a>
<a class="next" href="EX23.html">&gt;</a>
</div></div>
</body>
</html>