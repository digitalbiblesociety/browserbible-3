<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>DEUTERONOMUL 28 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="DT.html">Biblia Ortodoxă Română Sinodală (2006)</a><a class="location" href="DT.html">DEUTERONOMUL 28</a><a class="prev" href="DT27.html">&lt;</a>
<a class="home" href="index.html">=</a>
<a class="next" href="DT29.html">&gt;</a>
</div></div>
<div class="section chapter DT DT28 ron_bor ron " dir="ltr" lang="ro" data-id="DT28" data-nextid="DT29" data-previd="DT27">
<div class="c">28</div>
<div class="p">
<span class="v-num v-1">1&nbsp;</span><span class="v DT28_1" data-id="DT28_1">"Dacă tu, după ce vei trece peste Iordan, în pământul pe care Domnul Dumnezeul tău îi-l va da, vei asculta glasul Domnului Dumnezeului tău şi vei împlini cu băgare de seamă toate poruncile Lui pe care ţi le dau astăzi, atunci Domnul Dumnezeul tău te va pune mai presus de toate popoarele pământului.</span>
<span class="v-num v-2">2&nbsp;</span><span class="v DT28_2" data-id="DT28_2">De vei asculta glasul Domnului Dumnezeului tău, vor veni asupra ta toate binecuvântările acestea şi se vor împlini asupra ta:</span>
<span class="v-num v-3">3&nbsp;</span><span class="v DT28_3" data-id="DT28_3">Binecuvântat să fii în cetate şi binecuvântat să fii în ţarină;</span>
<span class="v-num v-4">4&nbsp;</span><span class="v DT28_4" data-id="DT28_4">Binecuvântat să fie rodul pântecelui tău, rodul pământului tău, rodul dobitoacelor tale;</span>
<span class="v-num v-5">5&nbsp;</span><span class="v DT28_5" data-id="DT28_5">Binecuvântate să fie hambarele tale şi cămările tale;</span>
<span class="v-num v-6">6&nbsp;</span><span class="v DT28_6" data-id="DT28_6">Binecuvântat să fii la intrarea ta în casă şi binecuvântat să fii la ieşirea ta din casă;</span>
<span class="v-num v-7">7&nbsp;</span><span class="v DT28_7" data-id="DT28_7">Să bată Domnul înaintea ta pe vrăjmaşii tăi cei ce se vor ridica asupra ta; pe o cale să vină asupra ta şi pe şapte căi să fugă de tine;</span>
<span class="v-num v-8">8&nbsp;</span><span class="v DT28_8" data-id="DT28_8">Să-îi trimită Domnul binecuvântare peste grânarele tale şi peste tot lucrul mâinilor tale şi să te binecuvânteze în pământul pe care Domnul Dumnezeul tău ţi-l dă;</span>
<span class="v-num v-9">9&nbsp;</span><span class="v DT28_9" data-id="DT28_9">Să facă Domnul Dumnezeu din tine popor sfânt al Său, precum ţi S-a jurat El ţie şi părinţilor tăi, dacă vei asculta poruncile Domnului Dumnezeului tău şi vei umbla în căile Lui;</span>
<span class="v-num v-10">10&nbsp;</span><span class="v DT28_10" data-id="DT28_10">Vor vedea toate popoarele pământului că porţi numele Domnului Dumnezeului tău şi se vor teme de tine;</span>
<span class="v-num v-11">11&nbsp;</span><span class="v DT28_11" data-id="DT28_11">Domnul Dumnezeul tău îţi va da belşug în toate bunătăţile, în rodul pântecelui tău, în rodul dobitoacelor tale şi în rodul ogoarelor tale din pământul pe care Domnul S-a jurat părinţilor tăi să ţi-l dea;</span>
<span class="v-num v-12">12&nbsp;</span><span class="v DT28_12" data-id="DT28_12">Domnul îţi va deschide comoara Sa cea bună, cerul, ca să dea ploaie pământului tău la vreme şi ca să binecuvânteze toate lucrurile mâinilor tale; şi vei da împrumut multor popoare, iar tu nu vei lua împrumut; vei domni peste multe popoare, iar acelea nu vor domni peste tine;</span>
<span class="v-num v-13">13&nbsp;</span><span class="v DT28_13" data-id="DT28_13">Domnul Dumnezeul tău te va pune cap iar nu coadă şi vei fi numai sus, iar jos nu vei fi, dacă te vei supune poruncilor Domnului Dumnezeului tău, care ţi le spun eu astăzi să le ţii şi să le împlineşti</span>
<span class="v-num v-14">14&nbsp;</span><span class="v DT28_14" data-id="DT28_14">Şi dacă nu te vei abate de la toate poruncile care ţi le poruncesc eu astăzi nici la dreapta nici la stânga, ca să mergeţi după alţi dumnezei să le slujiţi.</span>
<span class="v-num v-15">15&nbsp;</span><span class="v DT28_15" data-id="DT28_15">Iar dacă nu vei asculta glasul Domnului Dumnezeului tău şi nu te vei sili să împlineşti toate poruncile şi hotărârile Lui pe care îi le poruncesc eu astăzi, să vină asupra ta toate blestemele acestea şi să te ajungă:</span>
<span class="v-num v-16">16&nbsp;</span><span class="v DT28_16" data-id="DT28_16">Blestemat să fii tu în cetate şi blestemat să fii tu în ţarină;</span>
<span class="v-num v-17">17&nbsp;</span><span class="v DT28_17" data-id="DT28_17">Blestemate să fie grânarele tale şi cămările tale;</span>
<span class="v-num v-18">18&nbsp;</span><span class="v DT28_18" data-id="DT28_18">Blestemat să fie rodul pântecelui tău şi rodul pământului tău, rodul vacilor tale şi rodul oilor tale;</span>
<span class="v-num v-19">19&nbsp;</span><span class="v DT28_19" data-id="DT28_19">Blestemat să fii tu la intrarea ta în casă şi blestemat la ieşirea ta din casă;</span>
<span class="v-num v-20">20&nbsp;</span><span class="v DT28_20" data-id="DT28_20">Să trimită Domnul asupra ta blestem, tulburare şi necaz în tot lucrul mâinilor tale pe care te vei apuca să-l faci, până vei fi stârpit şi până vei pieri curând, pentru faptele tale rele şi pentru că M-ai părăsit;</span>
<span class="v-num v-21">21&nbsp;</span><span class="v DT28_21" data-id="DT28_21">Ba să mai trimită Domnul asupra ta ciumă, până te va stârpi de pe pământul în care mergi ca să-l stăpâneşti;</span>
<span class="v-num v-22">22&nbsp;</span><span class="v DT28_22" data-id="DT28_22">Să te bată Domnul cu oftică, cu lingoare, cu friguri, cu aprindere, cu secetă, cu vânt rău şi cu rugină, şi te vor urmări acestea până vei pieri;</span>
<span class="v-num v-23">23&nbsp;</span><span class="v DT28_23" data-id="DT28_23">Cerurile tale, care sunt deasupra capului tău, să se facă aramă şi pământul de sub tine fier;</span>
<span class="v-num v-24">24&nbsp;</span><span class="v DT28_24" data-id="DT28_24">În loc de ploaie, Domnul să dea pământului tău praf şi pulbere, care să cadă din cer asupra ta până te va pierde şi până vei fi prăpădit;</span>
<span class="v-num v-25">25&nbsp;</span><span class="v DT28_25" data-id="DT28_25">Domnul te va da să fii bătut de vrăjmaşii tăi; pe un drum să mergi asupra lor şi pe şapte drumuri să fugi de ei şi să fii împrăştiat prin toate ţările pământului;</span>
<span class="v-num v-26">26&nbsp;</span><span class="v DT28_26" data-id="DT28_26">Trupurile tale să fie hrană tuturor păsărilor cerului şi fiarelor şi nu va fi cine să le alunge;</span>
<span class="v-num v-27">27&nbsp;</span><span class="v DT28_27" data-id="DT28_27">Te va lovi Domnul cu lepra Egiptului, cu trânji, cu râie şi cu pecingine, de care să nu te poţi vindeca;</span>
<span class="v-num v-28">28&nbsp;</span><span class="v DT28_28" data-id="DT28_28">Să te bată Domnul cu nebunie, cu orbire şi cu amorţirea inimii;</span>
<span class="v-num v-29">29&nbsp;</span><span class="v DT28_29" data-id="DT28_29">Pe dibuite să mergi ziua în amiaza mare, cum umblă orbul pipăind pe întuneric, şi să te strâmtoreze şi să te ocărască în toate zilele, şi nimeni să nu te apere;</span>
<span class="v-num v-30">30&nbsp;</span><span class="v DT28_30" data-id="DT28_30">Cu femeie să te logodeşti şi altul să se culce cu ea; casă să zideşti, şi să nu trăieşti în ea; vie să sădeşti, dar de ea să nu te foloseşti;</span>
<span class="v-num v-31">31&nbsp;</span><span class="v DT28_31" data-id="DT28_31">Boul tău să fie junghiat sub ochii tăi şi să nu-l mănânci tu; asinul să ţi-l ia şi să nu ţi-l mai aducă; oile tale să fie date vrăjmaşilor tăi şi nimeni să nu te izbăvească;</span>
<span class="v-num v-32">32&nbsp;</span><span class="v DT28_32" data-id="DT28_32">Fiii tăi şi fiicele tale să fie date la popor străin; ochii tăi să-i vadă şi să se topească în toate zilele de mila lor, dar să nu ai nici o putere în mâinile tale;</span>
<span class="v-num v-33">33&nbsp;</span><span class="v DT28_33" data-id="DT28_33">Roadele pământului tău şi toate ostenelile tale să le mănânce un popor pe care tu nu l-ai cunoscut, iar tu să fii numai strâmtorat şi chinuit în toate zilele;</span>
<span class="v-num v-34">34&nbsp;</span><span class="v DT28_34" data-id="DT28_34">Din pricina celor ce-ţi vor vedea ochii tăi, îţi vei ieşi din minţi;</span>
<span class="v-num v-35">35&nbsp;</span><span class="v DT28_35" data-id="DT28_35">Domnul te va lovi cu lepră rea peste genunchi şi peste fluiere şi din tălpile picioarelor tale până în creştetul capului tău, de care nu te vei mai putea vindeca;</span>
<span class="v-num v-36">36&nbsp;</span><span class="v DT28_36" data-id="DT28_36">Te va duce Domnul pe tine şi pe regele tău, pe care-l vei pune peste tine, la poporul pe care nu l-ai cunoscut nici tu, nici părinţii tăi, şi acolo vei sluji altor dumnezei de lemn şi de piatră;</span>
<span class="v-num v-37">37&nbsp;</span><span class="v DT28_37" data-id="DT28_37">Şi vei fi de spaimă, de pomină şi de râs la toate popoarele la care te va duce Domnul Dumnezeul tău;</span>
<span class="v-num v-38">38&nbsp;</span><span class="v DT28_38" data-id="DT28_38">Vei semăna multă sămânţă în ţarină, dar puţină vei culege, pentru că o vor mânca lăcustele;</span>
<span class="v-num v-39">39&nbsp;</span><span class="v DT28_39" data-id="DT28_39">Vii vei sădi şi le vei lucra, dar nu le vei culege, nici nu vei bea vin, pentru că le vor mânca viermii;</span>
<span class="v-num v-40">40&nbsp;</span><span class="v DT28_40" data-id="DT28_40">Măslini încă vei avea în toate ţinuturile tale, dar cu untdelemn nu te vei unge, pentru că măslinele tale vor cădea;</span>
<span class="v-num v-41">41&nbsp;</span><span class="v DT28_41" data-id="DT28_41">Fii şi fiice vei naşte, dar nu-i vei avea, pentru că vor fi luaţi în robie;</span>
<span class="v-num v-42">42&nbsp;</span><span class="v DT28_42" data-id="DT28_42">Toţi pomii tăi şi roadele pământului le va strica rugina;</span>
<span class="v-num v-43">43&nbsp;</span><span class="v DT28_43" data-id="DT28_43">Străinul cel din mijlocul tău se va înălţa peste tine din ce în ce mai sus, iar tu te vei pogorî din ce în ce mai jos;</span>
<span class="v-num v-44">44&nbsp;</span><span class="v DT28_44" data-id="DT28_44">Acela îţi va da împrumut, iar tu nu-i vei da lui împrumut; acela va fi cap, iar tu vei fi coadă.</span>
<span class="v-num v-45">45&nbsp;</span><span class="v DT28_45" data-id="DT28_45">Vor veni asupra ta toate blestemele acestea, te vor urmări şi te vor ajunge. până vei fi stârpit, pentru că n-ai ascultat glasul Domnului Dumnezeului tău şi n-ai păzit poruncile Lui, nici hotărârile Lui pe care ţi le-a dat El.</span>
<span class="v-num v-46">46&nbsp;</span><span class="v DT28_46" data-id="DT28_46">Şi vor fi ele semn şi pecete asupra ta şi asupra seminţiei tale în veci.</span>
<span class="v-num v-47">47&nbsp;</span><span class="v DT28_47" data-id="DT28_47">Pentru că tu n-ai slujit Domnului Dumnezeului tău cu veselia şi cu bucuria inimii, când erai îmbelşugat de toate.</span>
<span class="v-num v-48">48&nbsp;</span><span class="v DT28_48" data-id="DT28_48">Vei sluji vrăjmaşului tău, pe care-l va trimite asupra ta Domnul Dumnezeul tău, când vei fi în foamete şi în sete şi în golătate şi în tot felul de lipsă; acela va pune pe grumazul tău jug de fier şi te va istovi.</span>
<span class="v-num v-49">49&nbsp;</span><span class="v DT28_49" data-id="DT28_49">Trimite-va Domnul asupra ta popor din depărtare, de la marginea pământului; ca un vultur va veni poporul acela a cărui limbă tu nu o vei înţelege;</span>
<span class="v-num v-50">50&nbsp;</span><span class="v DT28_50" data-id="DT28_50">Popor crunt, care nu va da cinste bătrânului şi nu va cruţa pe cel tânăr.</span>
<span class="v-num v-51">51&nbsp;</span><span class="v DT28_51" data-id="DT28_51">Va mânca acela rodul dobitoacelor tale şi rodul pământului tău, până te va nimici, căci nu-ţi va lăsa nici pâine, nici vin, nici untdelemn, nici rodul vitelor tale, nici rodul oilor tale, până te va pierde.</span>
<span class="v-num v-52">52&nbsp;</span><span class="v DT28_52" data-id="DT28_52">Te va strâmtora în toate cetăţile tale, până ce va dărâma, în tot pământul tău, zidurile tale cele înalte şi tari în care nădăjduieşti tu şi te va împila în toate locaşurile tale, în tot pământul tău pe care Domnul Dumnezeul tău ţi-l dă.</span>
<span class="v-num v-53">53&nbsp;</span><span class="v DT28_53" data-id="DT28_53">Şi vei mânca tu rodul pântecelui tău, carnea fiilor şi fiicelor tale, pe care ţi-i va fi dat Domnul Dumnezeul tău în timpul împresurării şi al strâmtorării cu care te va strâmtora vrăjmaşul tău.</span>
<span class="v-num v-54">54&nbsp;</span><span class="v DT28_54" data-id="DT28_54">Bărbatul tău, cel răsfăţat şi trăit în alintare, va privi cu ochi nemilostivi la fratele său; la soţia de la sânul său şi la ceilalţi copii ai săi, care îţi vor rămâne.</span>
<span class="v-num v-55">55&nbsp;</span><span class="v DT28_55" data-id="DT28_55">Şi nu va da nici unuia din ei carne din copiii săi, pe care îi va mânca el, căci nu-i va mai rămâne nimic în vremea împresurării cu care te va strâmtora vrăjmaşul tău în toate cetăţile tale.</span>
<span class="v-num v-56">56&nbsp;</span><span class="v DT28_56" data-id="DT28_56">Femeia ta, trăită în belşug şi răsfăţ, care nu şi-a pus piciorul său în pământ din pricina traiului alintat şi îndestulat dinainte, va privi cu ochi nemilostivi pe bărbatul de la sânul ei şi la fiul său şi la fiica sa,</span>
<span class="v-num v-57">57&nbsp;</span><span class="v DT28_57" data-id="DT28_57">Şi nu le va da fătul, care a ieşit din coapsele sale şi copiii, pe care i-a născut, pentru că ea, din pricina lipsei de toate, îi va mânca pe ascuns în timpul împresurării şi al strâmtorării cu care te va strâmtora vrăjmaşul tău în cetăţile tale.</span>
<span class="v-num v-58">58&nbsp;</span><span class="v DT28_58" data-id="DT28_58">De nu te vei sili să împlineşti toate cuvintele legii acesteia, care sunt scrise în cartea aceasta şi nu te vei teme de acest nume slăvit şi înfricoşător al Domnului Dumnezeului tău,</span>
<span class="v-num v-59">59&nbsp;</span><span class="v DT28_59" data-id="DT28_59">Atunci Domnul te va bate pe tine şi pe urmaşii tăi cu plăgi nemaiauzite, cu plăgi mari şi nesfârşite şi cu boli rele şi necurmate;</span>
<span class="v-num v-60">60&nbsp;</span><span class="v DT28_60" data-id="DT28_60">Va aduce asupra ta toate plăgile cele rele ale Egiptului, de care te-ai temut şi se vor lipi acelea de tine.</span>
<span class="v-num v-61">61&nbsp;</span><span class="v DT28_61" data-id="DT28_61">Toată boala, toată plaga scrisă şi toată cea nescrisă în cartea legii acesteia, o va aduce Domnul asupra ta, până vei fi stârpit.</span>
<span class="v-num v-62">62&nbsp;</span><span class="v DT28_62" data-id="DT28_62">Puţini din voi vor rămâne, deşi veţi fi fost ca stelele cerului, pentru că n-aţi ascultat glasul Domnului Dumnezeului vostru.</span>
<span class="v-num v-63">63&nbsp;</span><span class="v DT28_63" data-id="DT28_63">Cum s-a bucurat Domnul, când v-a făcut bine şi v-a înmulţit, tot aşa se va bucura Domnul când vă va pierde şi vă va stârpi şi veţi fi aruncaţi din pământul în care intraţi ca să-l stăpâniţi.</span>
<span class="v-num v-64">64&nbsp;</span><span class="v DT28_64" data-id="DT28_64">Atunci te va împrăştia Domnul Dumnezeul tău prin toate popoarele şi acolo vei sluji altor dumnezei, pe care nu i-ai cunoscut nici tu, nici părinţii tăi; vei sluji la lemne şi la pietre.</span>
<span class="v-num v-65">65&nbsp;</span><span class="v DT28_65" data-id="DT28_65">Dar şi între aceste popoare nu te vei linişti şi nu vei avea loc de odihnă pentru piciorul tău, că Domnul îţi va da acolo inimă tremurătoare, topirea ochilor şi durere sufletului.</span>
<span class="v-num v-66">66&nbsp;</span><span class="v DT28_66" data-id="DT28_66">Viaţa ta va fi mereu în primejdie înaintea ochilor tăi; vei tremura ziua şi noaptea şi nu vei fi sigur de viaţa ta.</span>
<span class="v-num v-67">67&nbsp;</span><span class="v DT28_67" data-id="DT28_67">De tremurul inimii tale, de care vei fi cuprins, şi de cele ce vei vedea cu ochii tăi, dimineaţa vei zice: O, de ar veni seara! Iar seara vei zice: O, de ar veni ziua!</span>
<span class="v-num v-68">68&nbsp;</span><span class="v DT28_68" data-id="DT28_68">Şi te va întoarce Domnul în Egipt, în corăbii pe calea aceea de care ţi-a zis: "Să nu o mai vezi!"; şi acolo vă veţi da spre vânzare vrăjmaşilor voştri robi şi roabe şi nu va fi cine să vă cumpere".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="DT27.html">&lt;</a>
<a class="home" href="index.html">=</a>
<a class="next" href="DT29.html">&gt;</a>
</div></div>
</body>
</html>