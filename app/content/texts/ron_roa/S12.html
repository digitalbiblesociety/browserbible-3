<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNTÂI A REGILOR 2 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="S1.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="S1.html">CARTEA ÎNTÂI A REGILOR 2</a><a class="prev" href="S11.html">&lt;</a>
<a class="home" href="index.html">=</a>
<a class="next" href="S13.html">&gt;</a>
</div></div>
<div class="section chapter S1 S12 ron_roa ron " dir="ltr" lang="ron" data-id="S12" data-nextid="S13" data-previd="S11">
<div class="c">2</div>
<div class="p">
<span class="v-num v-1">1&nbsp;</span><span class="v S12_1" data-id="S12_1">Şi a zis : "Inima mea s'a întărit întru Domnul,întru Domnul, Dumnezeul meu, mi s'a înălţat fruntea; gura larg mi s'a deschis împotriva vrăjmaşilor mei,bucuratu-m'am întru mântuirea Ta.</span>
<span class="v-num v-2">2&nbsp;</span><span class="v S12_2" data-id="S12_2">Că nu este sfânt ca Domnulşi nu e drept ca Dumnezeul nostru; nimeni nu e sfânt în afară de Tine.</span>
<span class="v-num v-3">3&nbsp;</span><span class="v S12_3" data-id="S12_3">Nu vă lăudaţi şi nu grăiţi cu trufie; din gura voastră să nu iasă cuvinte-răsunet, căci Domnul e Dumnezeul cunoaşterii, Dumnezeu Îşi pune la cale lucrările.</span>
<span class="v-num v-4">4&nbsp;</span><span class="v S12_4" data-id="S12_4">Arcul celor tari a slăbit, cei slabi s'au încins cu putere.</span>
<span class="v-num v-5">5&nbsp;</span><span class="v S12_5" data-id="S12_5">Sătuii s'au văzut în lipsă, flămânzii au moştenit pământul; căci cea stearpă a născut şapte, iar cea cu mulţi copii slăbeşte.</span>
<span class="v-num v-6">6&nbsp;</span><span class="v S12_6" data-id="S12_6">Domnul ucide şi tot El învie,aruncă'n iad şi tot El ridică.</span>
<span class="v-num v-7">7&nbsp;</span><span class="v S12_7" data-id="S12_7">De la Domnul e sărăcia şi tot de la El e bogăţia,El umileşte şi tot El înalţă,</span>
<span class="v-num v-8">8&nbsp;</span><span class="v S12_8" data-id="S12_8">pe sărman îl ridică din ţărână,pe cel sărac îl trage din gunoica să-l aşeze cu mai-marii poporuluişi tronul slavei să i-l dea moştenire.</span>
<span class="v-num v-9">9&nbsp;</span><span class="v S12_9" data-id="S12_9">Celui ce se roagă, El îi dă rugăciuneaşi binecuvintează anii celui drept,că nu prin propria-i putere birui-va omul.</span>
<span class="v-num v-10">10&nbsp;</span><span class="v S12_10" data-id="S12_10">Domnul Îşi va slăbi vrăjmaşii,Sfânt este Domnul!Să nu se laude'nţeleptul cu-a sa înţelepciune,puternicul să nu se laude cu-a sa putere,să nu se laude bogatul cu bogăţia lui;cel ce se laudă, cu acestea să se laude:să-L priceapă şi să-L cunoască pe Domnul,să facă judecată şi dreptate în mijlocul pământului.Domnul S'a suit în cer şi a tunat:El va judeca marginile pământuluişi putere le va da regilor noştrişi va înălţa fruntea Unsului Său".</span>
<span class="v-num v-11">11&nbsp;</span><span class="v S12_11" data-id="S12_11">Şi l-a lăsat acolo, înaintea Domnului; iar ei au plecat la Ramataim. Iar pruncul urma să-I slujească Domnului sub ochii preotului Eli.</span>
<span class="v-num v-12">12&nbsp;</span><span class="v S12_12" data-id="S12_12">Dar fiii preotului Eli erau copii răi, necunoscându-L pe Domnul.</span>
<span class="v-num v-13">13&nbsp;</span><span class="v S12_13" data-id="S12_13">Venitul preotului de la oricare poporan care aducea jertfă era acesta: Când fierbea carnea, feciorul preotului venea având în mână o furculiţă cu trei dinţi,</span>
<span class="v-num v-14">14&nbsp;</span><span class="v S12_14" data-id="S12_14">o vâra în căldarea cea mare - sau în tigaie, sau în oală - şi ce se prindea în furculiţă lua preotul pentru sine; aşa se făcea cu toţi Israeliţii care veneau să-I jertfească Domnului la Şilo.</span>
<span class="v-num v-15">15&nbsp;</span><span class="v S12_15" data-id="S12_15">Dar, înainte ca grăsimea să fi ars pentru bună-mireasmă, feciorul preotului venea şi-i zicea omului care adusese jertfa: "Dă carne de friptură pentru preot, căci eu nicicum nu voi primi de la tine carne fiartă din căldare!"</span>
<span class="v-num v-16">16&nbsp;</span><span class="v S12_16" data-id="S12_16">Dar cel ce aducea jertfa zicea: "Lasă mai întâi să se ardă grăsimea, aşa cum e rânduiala, şi ia-ţi apoi din tot ceea ce-ţi pofteşte inima!" El însă zicea: "Nu! Acum să dai!; căci dacă nu, voi lua eu cu de-a sila!"</span>
<span class="v-num v-17">17&nbsp;</span><span class="v S12_17" data-id="S12_17">Aşa că mare era păcatul acelor feciori înaintea Domnului, căci dispreţuiau jertfa ce I se aducea Domnului.</span>
<span class="v-num v-18">18&nbsp;</span><span class="v S12_18" data-id="S12_18">Samuel însă Îi slujea Domnului, el, un băieţel încins cu efod de in.</span>
<span class="v-num v-19">19&nbsp;</span><span class="v S12_19" data-id="S12_19">Iar maică-sa îi făcea câte un veşmânt mic, pe care i-l aducea în fiecare an, când se suia împreună cu bărbatul ei să aducă jertfa anuală.</span>
<span class="v-num v-20">20&nbsp;</span><span class="v S12_20" data-id="S12_20">Eli i-a binecuvântat pe Elcana, ca şi pe femeia sa, zicând: "Domnul să te răsplătească cu copii din această femeie, pentru darul pe care I l-ai făcut Domnului!" Iar omul s'a dus la casa lui.</span>
<span class="v-num v-21">21&nbsp;</span><span class="v S12_21" data-id="S12_21">Şi Domnul a cercetat-o pe Ana; ea a zămislit şi a născut încă trei fii şi două fiice. Iar pruncul Samuel creştea în faţa Domnului.</span>
<span class="v-num v-22">22&nbsp;</span><span class="v S12_22" data-id="S12_22">Iar Eli, foarte bătrân, a auzit despre ceea ce fiii săi le făceau fiilor lui Israel şi cum se culcau ei cu femeile ce se adunau la uşa cortului mărturiei,</span>
<span class="v-num v-23">23&nbsp;</span><span class="v S12_23" data-id="S12_23">şi le-a zis: "De ce faceţi voi asemenea lucruri, pe care eu le aud din gura întregului popor al Domnului?</span>
<span class="v-num v-24">24&nbsp;</span><span class="v S12_24" data-id="S12_24">Nu, fiilor, căci vorbele pe care eu le aud despre voi nu sunt de bine; nu mai faceţi aşa, că nu e de bine ce aud; voi faceţi poporul să nu-I mai slujească Domnului .</span>
<span class="v-num v-25">25&nbsp;</span><span class="v S12_25" data-id="S12_25">Dacă un om păcătuieşte faţă de alţi oameni, aceia I se vor ruga Domnului pentru el; dar dacă va păcătui împotriva Domnului, cine se va ruga pentru el?" Dar ei n'au ascultat de glasul părintelui lor, căci Domnul voia cu tot dinadinsul să-i dea pierzării.</span>
<span class="v-num v-26">26&nbsp;</span><span class="v S12_26" data-id="S12_26">Iar tinerelul Samuel sporea şi creştea, bineplăcut fiind el Domnului şi oamenilor.</span>
<span class="v-num v-27">27&nbsp;</span><span class="v S12_27" data-id="S12_27">Un om al lui Dumnezeu a venit la Eli şi i-a zis: "Aşa grăieşte Domnul: Eu pe deplin M'am descoperit celor din casa tatălui tău, când erau ei robii lui Faraon în ţara Egiptului.</span>
<span class="v-num v-28">28&nbsp;</span><span class="v S12_28" data-id="S12_28">Şi dintre toate casele lui Israel, Eu pe cei din casa tatălui tău i-am ales să-Mi fie preoţi , să se urce la altarul Meu şi să ardă tămâie şi să poarte efod. Şi casei tatălui tău i-am dat spre hrană o parte din tot ceea ce fiii lui Israel jertfesc prin foc.</span>
<span class="v-num v-29">29&nbsp;</span><span class="v S12_29" data-id="S12_29">Atunci, de ce ai cătat tu cu ochi neruşinaţi la jertfa Mea de tămâie şi la jertfa Mea de carne şi i-ai cinstit pe fiii tăi mai mult decât pe Mine, aşa ca ei să se îngraşe din pârga fiecărei jertfe pe care Israel Mi-o aduce înainte?</span>
<span class="v-num v-30">30&nbsp;</span><span class="v S12_30" data-id="S12_30">De aceea, aşa grăieşte Domnul, Dumnezeul lui Israel: Am zis: casa ta şi casa tatălui tău va rămâne pe veci în faţa Mea; dar acum zice Domnul: să nu mai fie aşa!; căci Eu îi voi cinsti numai pe cei ce Mă cinstesc, dar cel ce Mă defaimă va fi dispreţuit.</span>
<span class="v-num v-31">31&nbsp;</span><span class="v S12_31" data-id="S12_31">Iată, veni-vor zile când voi nimici sămânţa ta şi sămânţa casei tatălui tău;</span>
<span class="v-num v-32">32&nbsp;</span><span class="v S12_32" data-id="S12_32">şi niciodată nu vei mai avea om bătrân în casa Mea.</span>
<span class="v-num v-33">33&nbsp;</span><span class="v S12_33" data-id="S12_33">Dar nu pe toţi ai tăi îi voi îndepărta de la jertfelnicul Meu; va fi însă că ochii celui rămas vor seca şi sufletul i se va topi, şi tot cel ce va rămâne'n casa ta va cădea sub sabie de om.</span>
<span class="v-num v-34">34&nbsp;</span><span class="v S12_34" data-id="S12_34">Iar pentru ceea ce va veni asupra acestor doi fii ai tăi, Ofni şi Finees, iată, acesta-ţi va fi semnul: Amândoi vor muri în aceeaşi zi.</span>
<span class="v-num v-35">35&nbsp;</span><span class="v S12_35" data-id="S12_35">Iar Eu Îmi voi ridica un preot credincios, care va face tot ce e în inima Mea şi'n sufletul Meu; şi-i voi zidi o casă credincioasă şi va umbla el pe'ntotdeauna înaintea Unsului Meu.</span>
<span class="v-num v-36">36&nbsp;</span><span class="v S12_36" data-id="S12_36">Şi va fi că tot cel ce va rămâne viu în casa ta va veni la el să i se supună pentru un bănuţ de argint şi pentru un dumicat de pâine, zicând: Aruncă-mă într'un locşor al preoţimii tale, ca să pot mânca o bucăţică de pâine!"</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="S11.html">&lt;</a>
<a class="home" href="index.html">=</a>
<a class="next" href="S13.html">&gt;</a>
</div></div>
</body>
</html>