<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEZECHIEL 13 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EK.html">Biblia Ortodoxă Română Sinodală (2006)</a><a class="location" href="EK.html">IEZECHIEL 13</a><a class="prev" href="EK12.html">&lt;</a>
<a class="home" href="index.html">=</a>
<a class="next" href="EK14.html">&gt;</a>
</div></div>
<div class="section chapter EK EK13 ron_bor ron " dir="ltr" lang="ron" data-id="EK13" data-nextid="EK14" data-previd="EK12">
<div class="c">13</div>
<div class="p">
<span class="v-num v-1">1&nbsp;</span><span class="v EK13_1" data-id="EK13_1">Fost-a cuvântul Domnului către mine şi mi-a zis:</span>
<span class="v-num v-2">2&nbsp;</span><span class="v EK13_2" data-id="EK13_2">"Fiul omului, rosteşte profeţie împotriva proorocilor lui Israel, care prevestesc, şi zi celor ce proorocesc după îndemnul inimii lor: Ascultaţi cuvântul Domnului!</span>
<span class="v-num v-3">3&nbsp;</span><span class="v EK13_3" data-id="EK13_3">Aşa grăieşte Domnul Dumnezeu: Vai de proorocii cei mincinoşi, care urmează duhul lor şi nu văd nimic!</span>
<span class="v-num v-4">4&nbsp;</span><span class="v EK13_4" data-id="EK13_4">Proorocii tăi, Israele, sunt ca vulpile din ruine.</span>
<span class="v-num v-5">5&nbsp;</span><span class="v EK13_5" data-id="EK13_5">La spărturile zidurilor nu se suie, nici nu apără cu zid casa lui Israel, ca să stea tare la luptă în ziua Domnului.</span>
<span class="v-num v-6">6&nbsp;</span><span class="v EK13_6" data-id="EK13_6">Vedeniile lor sunt deşarte şi prevestirile lor mincinoase; ei zic: "Domnul a spus", dar Domnul nu i-a trimis şi ei încredinţează că se va împlini cuvântul lor.</span>
<span class="v-num v-7">7&nbsp;</span><span class="v EK13_7" data-id="EK13_7">Domnul întreabă: Vedeniile ce le-aţi văzut nu sunt ele, oare, deşarte şi prevestirile ce le-aţi rostit nu sunt ele, oare, mincinoase? Voi ziceţi: Domnul a spus, dar Eu n-am spus.</span>
<span class="v-num v-8">8&nbsp;</span><span class="v EK13_8" data-id="EK13_8">De aceea aşa zice Domnul Dumnezeu: Pentru că spuneţi lucruri deşarte şi pentru că vedeniile voastre sunt minciuni, iată Eu vin împotriva voastră, zice Domnul Dumnezeu.</span>
<span class="v-num v-9">9&nbsp;</span><span class="v EK13_9" data-id="EK13_9">Mâna Mea va fi împotriva acestor prooroci, care văd lucruri deşarte şi prevestesc minciuni; în sfatul poporului Meu ei nu vor fi, nici nu se vor înscrie în cartea casei lui Israel şi vor şti că Eu sunt Domnul Dumnezeu.</span>
<span class="v-num v-10">10&nbsp;</span><span class="v EK13_10" data-id="EK13_10">Pentru că duc poporul Meu în rătăcire, spunând: "Pace", atunci când nu e pace; şi pentru că atunci când el face zid, ei îl tencuiesc cu ipsos.</span>
<span class="v-num v-11">11&nbsp;</span><span class="v EK13_11" data-id="EK13_11">Spune celor ce tencuiesc zidul că acesta va cădea. Ploaie potopitoare se va vărsa, pietre de grindină vor cădea, şi puhoi vijelios va doborî zidul.</span>
<span class="v-num v-12">12&nbsp;</span><span class="v EK13_12" data-id="EK13_12">Iată el va cădea; atunci nu vă vor întreba oare: "Unde este tencuiala cu care l-aţi acoperit?"</span>
<span class="v-num v-13">13&nbsp;</span><span class="v EK13_13" data-id="EK13_13">De aceea aşa zice Domnul Dumnezeu: Iată, Eu, în mânia Mea, voi slobozi furtună mare, ploaie potopitoare voi vărsa în urgia Mea şi în mânia Mea va cădea grindină pustiitoare.</span>
<span class="v-num v-14">14&nbsp;</span><span class="v EK13_14" data-id="EK13_14">Şi voi dărâma zidul pe care voi l-aţi acoperit cu ipsos şi-l voi doborî la pământ; temeliile lui se vor dezgoli şi el va cădea; o dată cu el, veţi pieri şi voi şi veţi şti că Eu sunt Domnul.</span>
<span class="v-num v-15">15&nbsp;</span><span class="v EK13_15" data-id="EK13_15">Aşa îmi voi potoli mânia Mea împotriva zidului şi împotriva celor ce l-au acoperit cu ipsos şi vă voi zice: Nu mai este zidul, nici cei ce l-au tencuit;</span>
<span class="v-num v-16">16&nbsp;</span><span class="v EK13_16" data-id="EK13_16">Nu mai sunt proorocii lui Israel care au proorocit Ierusalimului şi i-au prevestit vedenii de pace, atunci când nu era pace, zice Domnul Dumnezeu.</span>
<span class="v-num v-17">17&nbsp;</span><span class="v EK13_17" data-id="EK13_17">Iar tu, fiul omului, îndreaptă-ţi faţa spre fiicele poporului tău, care proorocesc după inima lor; rosteşte împotriva lor proorocie,</span>
<span class="v-num v-18">18&nbsp;</span><span class="v EK13_18" data-id="EK13_18">Şi le spune: Aşa grăieşte Domnul Dumnezeu: Vai de cele ce cos perniţe fermecate pentru subsuori şi fac marame pentru capul celor de orice statură, pentru a vâna sufletele! Au doar vânând sufletele poporului Meu, vă veţi mântui sufletele voastre?</span>
<span class="v-num v-19">19&nbsp;</span><span class="v EK13_19" data-id="EK13_19">Voi Mă necinstiţi înaintea poporului Meu pentru o mână de orz şi pentru o bucată de pâine, ucigând sufletele care nu trebuie să moară, cruţând viaţa sufletelor care nu trebuie să trăiască şi amăgind astfel pe poporul Meu, care ascultă minciună.</span>
<span class="v-num v-20">20&nbsp;</span><span class="v EK13_20" data-id="EK13_20">De aceea aşa grăieşte Domnul Dumnezeu: Iată Eu sunt împotriva perniţelor voastre fermecate, cu care voi prindeţi sufletele în laţ ca pe păsări; vi le voi smulge de la subsuori şi voi da drumul sufletelor, pe care voi le prindeţi în laţ.</span>
<span class="v-num v-21">21&nbsp;</span><span class="v EK13_21" data-id="EK13_21">Voi sfâşia maramele voastre şi voi izbăvi poporul Meu din mâinile voastre, ca să nu mai fie pradă în mâinile voastre şi veţi şti că Eu sunt Domnul.</span>
<span class="v-num v-22">22&nbsp;</span><span class="v EK13_22" data-id="EK13_22">Pentru că întristaţi prin minciuni inima dreptului, pe care Eu n-am voit să o întristez, şi pentru că sprijiniţi braţul celui nelegiuit, ca acesta să nu se întoarcă de la calea lui cea rea spre a-şi păstra viaţa.</span>
<span class="v-num v-23">23&nbsp;</span><span class="v EK13_23" data-id="EK13_23">De aceea nu veţi mai avea vedenii deşarte şi în viitor nu veţi mai rosti prevestiri; voi izbăvi poporul Meu din mâinile voastre şi veţi cunoaşte că Eu sunt Domnul".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EK12.html">&lt;</a>
<a class="home" href="index.html">=</a>
<a class="next" href="EK14.html">&gt;</a>
</div></div>
</body>
</html>