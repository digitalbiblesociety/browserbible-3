<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A DOUA PARALIPOMENA 16 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="R2.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="R2.html">CARTEA A DOUA PARALIPOMENA 16</a><a class="prev" href="R215.html">&lt;</a>
<a class="home" href="index.html">=</a>
<a class="next" href="R217.html">&gt;</a>
</div></div>
<div class="section chapter R2 R216 ron_roa ron " dir="ltr" lang="ro" data-id="R216" data-nextid="R217" data-previd="R215">
<div class="c">16</div>
<div class="p">
<span class="v-num v-1">1&nbsp;</span><span class="v R216_1" data-id="R216_1">În anul al treizeci şi optulea al domniei lui Asa, Baeşa, regele Israelului, s'a ridicat împotriva [regatului] lui Iuda şi a început a zidi Rama, aşa încât nimeni să nu poată ieşi sau intra la Asa, regele lui Iuda.</span>
<span class="v-num v-2">2&nbsp;</span><span class="v R216_2" data-id="R216_2">Atunci Asa a luat argint şi aur din vistieriile templului Domnului şi din ale casei regale şi i le-a trimis lui Benhadad, regele Siriei, care locuia în Damasc, zicând:</span>
<span class="v-num v-3">3&nbsp;</span><span class="v R216_3" data-id="R216_3">"Legământ să fie între mine şi tine, între tatăl meu şi tatăl tău; iată, ţi-am trimis aur şi argint: vino şi ia-mi-l de pe cap pe Baeşa, regele Israelului, pentru ca el să se ducă de la mine".</span>
<span class="v-num v-4">4&nbsp;</span><span class="v R216_4" data-id="R216_4">Iar Benhadad l-a ascultat pe regele Asa şi i-a trimis pe căpitanii oştilor sale împotriva cetăţilor lui Israel şi au pustiit Ainul, Danul, Abel-Maimul şi toate ţinuturile lui Neftali.</span>
<span class="v-num v-5">5&nbsp;</span><span class="v R216_5" data-id="R216_5">Şi a fost că dacă Baeşa a auzit, s'a oprit din zidirea Ramei şi şi-a încetat lucrul.</span>
<span class="v-num v-6">6&nbsp;</span><span class="v R216_6" data-id="R216_6">Atunci regele Asa i-a strâns pe toţi cei din Iuda şi a luat pietrele şi lemnăria cu care Baeşa începuse să zidească Rama; şi cu ele a zidit Ghibeea şi Miţpa.</span>
<span class="v-num v-7">7&nbsp;</span><span class="v R216_7" data-id="R216_7">În vremea aceea a venit profetul Hanani la Asa, regele lui Iuda, şi i-a zis: "De vreme ce tu ţi-ai pus nădejdea în regele Siriei în loc să ţi-o pui în Domnul, Dumnezeul tău, de aceea oastea Siriei ţi s'a luat din mână.</span>
<span class="v-num v-8">8&nbsp;</span><span class="v R216_8" data-id="R216_8">Oare Etiopienii şi Libienii nu aveau ei o oaste mare şi vitează, cu mulţime de care şi călăreţi? şi?: deoarece tu ai nădăjduit în Domnul, Acesta ţi i-a dat în mână.</span>
<span class="v-num v-9">9&nbsp;</span><span class="v R216_9" data-id="R216_9">Căci ochii Domnului văd oriunde, peste tot pământul, ca să-i întărească pe cei ce cu toată inima - deci pe de-a'ntregul - sunt cu faţa spre El. Întru aceasta, tu te-ai purtat nebuneşte; de acum, tu vei avea război".</span>
<span class="v-num v-10">10&nbsp;</span><span class="v R216_10" data-id="R216_10">Atunci Asa s'a mâniat pe profet; şi fiindcă se mâniase, l-a aruncat în temniţă. În acea vreme i-a apăsat Asa şi pe unii din popor.</span>
<span class="v-num v-11">11&nbsp;</span><span class="v R216_11" data-id="R216_11">Şi, iată, faptele lui Asa, cele dintâi şi cele din urmă, sunt scrise în Cartea regilor lui Iuda şi ai lui Israel.</span>
<span class="v-num v-12">12&nbsp;</span><span class="v R216_12" data-id="R216_12">În cel de al treizeci şi nouălea an al domniei sale, Asa s'a îmbolnăvit foarte rău la picioare; dar în boala sa, el nu L-a căutat pe Domnul, ci pe doctori.</span>
<span class="v-num v-13">13&nbsp;</span><span class="v R216_13" data-id="R216_13">Şi a adormit Asa împreună cu părinţii lui; a murit în cel de al patruzeci şi unulea an al domniei lui.</span>
<span class="v-num v-14">14&nbsp;</span><span class="v R216_14" data-id="R216_14">Şi l-au îngropat în mormântul pe care el şi-l săpase în cetatea lui David, aşezându-l pe un pat pe care l-au umplut cu mirodenii şi cu tot felul de miruri ale celor ce le fac; şi i-au făcut o înmormântare nemaipomenită.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="R215.html">&lt;</a>
<a class="home" href="index.html">=</a>
<a class="next" href="R217.html">&gt;</a>
</div></div>
</body>
</html>