<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ESTEREI 9 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="ET.html">Biblia Ortodoxă Română Sinodală (2006)</a><a class="location" href="ET.html">CARTEA ESTEREI 9</a><a class="prev" href="ET8.html">&lt;</a>
<a class="home" href="index.html">=</a>
<a class="next" href="ET10.html">&gt;</a>
</div></div>
<div class="section chapter ET ET9 ron_bor ron " dir="ltr" lang="ron" data-id="ET9" data-nextid="ET10" data-previd="ET8">
<div class="c">9</div>
<div class="p">
<span class="v-num v-1">1&nbsp;</span><span class="v ET9_1" data-id="ET9_1">În luna a douăsprezecea, adică în luna Adar, în a treisprezecea zi, când a sosit timpul aducerii la îndeplinire a poruncii regelui şi a decretului lui; în ziua aceea, când nădăjduiau duşmanii Iudeilor să-i biruiască, s-a dovedit dimpotrivă că Iudeii şi-au arătat puterea asupra duşmanilor lor;</span>
<span class="v-num v-2">2&nbsp;</span><span class="v ET9_2" data-id="ET9_2">Atunci Iudeii s-au adunat în toate cetăţile lor, prin toate ţările lui Artaxerxe, ca să pună mâna pe cei ce le doreau răul şi nimeni n-a putut sta împotriva feţei lor, pentru că frica de Iudei apăsa asupra tuturor popoarelor.</span>
<span class="v-num v-3">3&nbsp;</span><span class="v ET9_3" data-id="ET9_3">Toate căpeteniile ţărilor, satrapii, guvernatorii şi slujitorii regelui au sprijinit pe Iudei, de teama lui Mardoheu,</span>
<span class="v-num v-4">4&nbsp;</span><span class="v ET9_4" data-id="ET9_4">Căci Mardoheu era mare în casa regelui şi renumele lui se lăţise în toate ţările, deoarece omul acesta, Mardoheu, devenise tot mai puternic.</span>
<span class="v-num v-5">5&nbsp;</span><span class="v ET9_5" data-id="ET9_5">Atunci au stârpit Iudeii pe toţi duşmanii lor, ucigând cu sabia, omorând, pierzând şi făcând cu duşmanii lor după voia lor.</span>
<span class="v-num v-6">6&nbsp;</span><span class="v ET9_6" data-id="ET9_6">În cetatea Suza, au ucis Iudeii cinci sute de oameni.</span>
<span class="v-num v-7">7&nbsp;</span><span class="v ET9_7" data-id="ET9_7">Între aceştia au ucis şi pe Parşandata, pe Dalfon, pe Aspata,</span>
<span class="v-num v-8">8&nbsp;</span><span class="v ET9_8" data-id="ET9_8">Pe Porata, pe Adalia, pe Aridata,</span>
<span class="v-num v-9">9&nbsp;</span><span class="v ET9_9" data-id="ET9_9">Pe Parmaşta, pe Arisai, pe Aridai şi pe Iezata,</span>
<span class="v-num v-10">10&nbsp;</span><span class="v ET9_10" data-id="ET9_10">Adică pe cei zece feciori ai lui Aman, fiul lui Hamadata, vrăjmaşul Iudeilor; dar ei nu i-au prădat de averile lor.</span>
<span class="v-num v-11">11&nbsp;</span><span class="v ET9_11" data-id="ET9_11">În acea zi s-a adus la cunoştinţă regelui numărul celor ucişi în cetatea Suza.</span>
<span class="v-num v-12">12&nbsp;</span><span class="v ET9_12" data-id="ET9_12">Atunci regele a zis către regina Estera: "În cetatea Suza, au ucis Iudeii cinci sute de oameni şi pe cei zece fii ai lui Aman. Ce vor fi făcut ei în celelalte ţări ale regelui? Care este dorinţa ta? Ea ţi se va împlini. Şi ce dorinţă mai ai? Că ea îţi va fi împlinită".</span>
<span class="v-num v-13">13&nbsp;</span><span class="v ET9_13" data-id="ET9_13">Estera a răspuns: "De binevoieşte regele, să se îngăduie Iudeilor celor din Suza să facă acelaşi lucru şi mâine, pe care l-au făcut astăzi, iar pe cei zece fii ai lui Aman să-i spânzure".</span>
<span class="v-num v-14">14&nbsp;</span><span class="v ET9_14" data-id="ET9_14">Şi a poruncit regele să se facă aşa; s-a dat poruncă în Suza şi pe cei zece fii ai lui Aman i-au spânzurat.</span>
<span class="v-num v-15">15&nbsp;</span><span class="v ET9_15" data-id="ET9_15">Şi s-au adunat Iudeii cei din Suza şi în ziua a paisprezecea a lunii lui Adar şi au omorât trei sute de oameni, dar la jaf nu şi-au întins mâinile.</span>
<span class="v-num v-16">16&nbsp;</span><span class="v ET9_16" data-id="ET9_16">Iar ceilalţi Iudei care se aflau în ţările regelui s-au adunat ca să-şi apere viaţa lor şi să fie netulburaţi de vrăjmaşii lor. Aceştia au omorât din duşmanii lor şaptezeci şi cinci de mii, iar la jaf nu şi-au întins mâinile.</span>
<span class="v-num v-17">17&nbsp;</span><span class="v ET9_17" data-id="ET9_17">Aceasta s-a petrecut în treisprezece ale lunii lui Adar. În ziua de paisprezece a aceleiaşi luni s-au liniştit şi au făcut-o zi de ospăţ şi de veselie.</span>
<span class="v-num v-18">18&nbsp;</span><span class="v ET9_18" data-id="ET9_18">Iudeii însă, care se aflau în Suza, s-au adunat în ziua de treisprezece şi de paisprezece ale lunii lui Adar, iar în cincisprezece ale ei s-au liniştit şi au făcut-o zi de ospăţ şi de veselie.</span>
<span class="v-num v-19">19&nbsp;</span><span class="v ET9_19" data-id="ET9_19">De aceea Iudeii din provincie, care locuiesc în sate neîntărite, petrec ziua de paisprezece ale lunii Adar în veselie şi ospeţe, ca zi de sărbătoare, trimiţându-şi daruri unii altora; iar cei ce trăiesc în oraşe petrec şi ziua de cincisprezece ale lunii Adar în mare veselie, trimiţând daruri vecinilor.</span>
<span class="v-num v-20">20&nbsp;</span><span class="v ET9_20" data-id="ET9_20">După aceea Mardoheu a scris toate întâmplările acestea şi a trimis scrisori tuturor Iudeilor care erau în ţările regelui Artaxerxe, la cei de aproape şi la cei de departe,</span>
<span class="v-num v-21">21&nbsp;</span><span class="v ET9_21" data-id="ET9_21">Ca să sărbătorească acele zile bune în fiecare an, în ziua de paisprezece şi de cincisprezece ale lunii Adar,</span>
<span class="v-num v-22">22&nbsp;</span><span class="v ET9_22" data-id="ET9_22">Întrucât acestea sânt zilele în care Iudeii au fost lăsaţi în pace de vrăjmaşii lor şi întrucât aceasta este luna în care întristarea lor s-a prefăcut în bucurie şi tânguirea în zi de sărbătoare. Să facă dar din ele zile de petrecere şi de veselie, trimiţându-şi unii altora daruri şi dând milostenie la săraci.</span>
<span class="v-num v-23">23&nbsp;</span><span class="v ET9_23" data-id="ET9_23">Şi au primit Iudeii cele ce le scrisese Mardoheu:</span>
<span class="v-num v-24">24&nbsp;</span><span class="v ET9_24" data-id="ET9_24">Cum Aman, fiul lui Hamadata, din ţara Agag, vrăjmaşul tuturor Iudeilor, se gândise să-i ucidă şi aruncase Pur, adică sori, pentru pierderea lor;</span>
<span class="v-num v-25">25&nbsp;</span><span class="v ET9_25" data-id="ET9_25">Cum Estera a străbătut până la rege şi cum regele a poruncit prin scrisoare nouă, ca uneltirea cea rea a lui Aman, pe care o plănuise el asupra Iudeilor, să se întoarcă asupra capului lui şi să-l spânzure pe el şi pe fiii lui.</span>
<span class="v-num v-26">26&nbsp;</span><span class="v ET9_26" data-id="ET9_26">De aceea s-au şi numit aceste zile Purim, de la numirea Pur. Deci, potrivit cu toate cuvintele scrisorii şi cu toate cele ce ei văzuseră şi cu cele ce se petrecuseră la ei,</span>
<span class="v-num v-27">27&nbsp;</span><span class="v ET9_27" data-id="ET9_27">Iudeii au stabilit şi au primit pentru ei şi pentru urmaşii lor şi pentru cei ce li se vor alătura, ca să sărbătorească fără abatere aceste două zile în fiecare an după rânduială,</span>
<span class="v-num v-28">28&nbsp;</span><span class="v ET9_28" data-id="ET9_28">Şi ca zilele acestea ale Purimului să fie pomenite şi prăznuite din neam în neam, în fiecare familie, la Iudei, în fiecare ţară şi în fiecare cetate.</span>
<span class="v-num v-29">29&nbsp;</span><span class="v ET9_29" data-id="ET9_29">Regina Estera, fiica lui Abihail şi Mardoheu Iudeul au scris a doua oară în chip stăruitor cele ce au făcut ei, ca să întărească scrisoarea despre Purim,</span>
<span class="v-num v-30">30&nbsp;</span><span class="v ET9_30" data-id="ET9_30">Şi au trimis scrisori tuturor Iudeilor din cele o sută douăzeci şi şapte de ţări ale regatului lui Artaxerxe cu cuvinte de pace şi de credincioşie,</span>
<span class="v-num v-31">31&nbsp;</span><span class="v ET9_31" data-id="ET9_31">Ca ei să păzească cu tărie aceste zile ale Purimului la vremea lor, precum le statorniciseră Mardoheu Iudeul şi regina Estera, pentru ei şi pentru urmaşii lor cu post şi tânguire.</span>
<span class="v-num v-32">32&nbsp;</span><span class="v ET9_32" data-id="ET9_32">Şi porunca Esterei întări aşezarea sărbătorii Purimului scriind-o în carte.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="ET8.html">&lt;</a>
<a class="home" href="index.html">=</a>
<a class="next" href="ET10.html">&gt;</a>
</div></div>
</body>
</html>