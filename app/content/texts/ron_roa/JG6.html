<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA JUDECĂTORILOR 6 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JG.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="JG.html">CARTEA JUDECĂTORILOR 6</a><a class="prev" href="JG5.html">&lt;</a>
<a class="home" href="index.html">=</a>
<a class="next" href="JG7.html">&gt;</a>
</div></div>
<div class="section chapter JG JG6 ron_roa ron " dir="ltr" lang="ro" data-id="JG6" data-nextid="JG7" data-previd="JG5">
<div class="c">6</div>
<div class="p">
<span class="v-num v-1">1&nbsp;</span><span class="v JG6_1" data-id="JG6_1">Şi fiii lui Israel au făcut răul în faţa Domnului, iar Domnul i-a dat în mâna Madianiţilor vreme de şapte ani.</span>
<span class="v-num v-2">2&nbsp;</span><span class="v JG6_2" data-id="JG6_2">Mâna lui Madian apăsa greu asupra lui Israel; şi din pricina Madianiţilor şi-au făcut fiii lui Israel ascunzători în munţi şi bârloguri şi vizuini în stâncă.</span>
<span class="v-num v-3">3&nbsp;</span><span class="v JG6_3" data-id="JG6_3">Şi era că după ce fiii lui Israel semănau, Madianiţii şi Amaleciţii şi alţii de la răsărit se ridicau</span>
<span class="v-num v-4">4&nbsp;</span><span class="v JG6_4" data-id="JG6_4">şi tăbărau pe ei şi le stricau recoltele până la Gaza şi pe pământul lui Israel nu lăsau nimic cu care omul să-şi poată ţine viaţa sau oaia sau boul sau asinul;</span>
<span class="v-num v-5">5&nbsp;</span><span class="v JG6_5" data-id="JG6_5">că aceia tot veneau, ei şi animalele lor, aducându-şi şi corturile; ca lăcustele veneau, ei şi nenumăratele lor cămile, veneau pe pământul lui Israel şi-l lăsau pustiu.</span>
<span class="v-num v-6">6&nbsp;</span><span class="v JG6_6" data-id="JG6_6">Şi tare a sărăcit Israel din pricina Madianiţilor.</span>
<span class="v-num v-7">7&nbsp;</span><span class="v JG6_7" data-id="JG6_7">Atunci Israel a strigat către Domnul. Şi a fost că atunci când fiii lui Israel au strigat către Domnul, de răul Madianiţilor,</span>
<span class="v-num v-8">8&nbsp;</span><span class="v JG6_8" data-id="JG6_8">Domnul a trimis un bărbat, un profet, la fiii lui Israel, iar acesta le-a zis: "Aşa grăieşte Domnul, Dumnezeul lui Israel: Eu sunt Cel ce v'am ridicat din ţara Egiptului şi v'am scos din casa robiei</span>
<span class="v-num v-9">9&nbsp;</span><span class="v JG6_9" data-id="JG6_9">şi v'am izbăvit din mâna Egiptului şi din mâna tuturor celor ce vă necăjeau; şi i-am alungat de dinaintea voastră, iar pământul lor vi l-am dat vouă.</span>
<span class="v-num v-10">10&nbsp;</span><span class="v JG6_10" data-id="JG6_10">Şi v'am zis: Eu sunt Domnul, Dumnezeul vostru; nu vă temeţi de dumnezeii Amoreilor în a căror ţară locuiţi! Dar voi n'aţi ascultat de glasul Meu."</span>
<span class="v-num v-11">11&nbsp;</span><span class="v JG6_11" data-id="JG6_11">Atunci a venit un înger al Domnului şi a şezut sub un stejar care se afla la Ofra în ţarina lui Ioaş, tatăl lui Abiezer; iar Ghedeon, fiul său, îmblătea grâu într'un lin, ca să scape cu fuga de dinaintea Madianiţilor.</span>
<span class="v-num v-12">12&nbsp;</span><span class="v JG6_12" data-id="JG6_12">Iar îngerul Domnului i s'a arătat, zicând: "Domnul este cu tine, cel tare'n tărie".</span>
<span class="v-num v-13">13&nbsp;</span><span class="v JG6_13" data-id="JG6_13">Iar Ghedeon i-a zis: "Cu mine, Domnul meu? Dar dacă Domnul este cu noi, de ce au căzut asupră-ne toate relele acestea? Şi unde sunt toate minunile Lui, despre care părinţii noştri ne povesteau, zicând: Oare nu Domnul ne-a scos pe noi din Egipt?... Acum însă Domnul ne-a lepădat şi ne-a dat în puterea lui Madian...".</span>
<span class="v-num v-14">14&nbsp;</span><span class="v JG6_14" data-id="JG6_14">Dar îngerul Domnului s'a întors spre el şi i-a zis: "Du-te cu această putere pe care o ai, şi-l vei mântui pe Israel din mâna lui Madian! Iată, Eu te-am trimis!"</span>
<span class="v-num v-15">15&nbsp;</span><span class="v JG6_15" data-id="JG6_15">Dar Ghedeon i-a zis: "Pe mine, Doamne?... Cum îl voi mântui eu pe Israel? Iată, neamurile mele sunt mai slabe în [tribul lui] Manase, iar eu sunt cel mai tânăr în casa tatălui meu!"</span>
<span class="v-num v-16">16&nbsp;</span><span class="v JG6_16" data-id="JG6_16">Iar Domnul i-a zis: "Eu voi fi cu tine şi-l vei bate pe Madian ca pe un om".</span>
<span class="v-num v-17">17&nbsp;</span><span class="v JG6_17" data-id="JG6_17">Şi i-a zis Ghedeon: "Dac'am aflat milă în ochii tăi şi dacă vei face astăzi pentru mine tot ceea ce mi-ai spus,</span>
<span class="v-num v-18">18&nbsp;</span><span class="v JG6_18" data-id="JG6_18">să nu pleci de aici până când eu mă voi întoarce la tine şi voi aduce jertfă şi voi jertfi în faţa ta". Iar acela i-a zis: "Eu sunt ; voi rămâne până când te vei întoarce".</span>
<span class="v-num v-19">19&nbsp;</span><span class="v JG6_19" data-id="JG6_19">Şi Ghedeon s'a dus şi a pregătit un ied dintre capre, iar dintr'o efă de făină a făcut azime; carnea a pus-o în coş, iar zeama a turnat-o într'o oală, şi i le-a adus sub stejar şi s'a apropiat.</span>
<span class="v-num v-20">20&nbsp;</span><span class="v JG6_20" data-id="JG6_20">Iar îngerul Domnului i-a zis: "Ia carnea şi azimele şi pune-le pe piatră, iar zeama toarn-o deasupra". Iar el a făcut aşa.</span>
<span class="v-num v-21">21&nbsp;</span><span class="v JG6_21" data-id="JG6_21">Iar îngerul Domnului a întins vârful toiagului pe care-l avea în mână şi a atins carnea şi azimele; şi foc a ieşit din piatră şi a mistuit carnea şi azimele. Şi îngerul Domnului s'a dus de sub ochii lui.</span>
<span class="v-num v-22">22&nbsp;</span><span class="v JG6_22" data-id="JG6_22">Şi a văzut Ghedeon că acela fusese îngerul Domnului; şi a zis Ghedeon: "Vai, vai, Doamne al meu, Doamne!, că l-am văzut pe îngerul Domnului faţă către faţă!"</span>
<span class="v-num v-23">23&nbsp;</span><span class="v JG6_23" data-id="JG6_23">Şi i-a zis Domnul: "Pace ţie!; nu te teme, nu vei muri!"</span>
<span class="v-num v-24">24&nbsp;</span><span class="v JG6_24" data-id="JG6_24">Şi Ghedeon I-a zidit acolo Domnului un altar şi l-a numit Pacea Domnului; el se află până azi în Ofra lui Abiezer.</span>
<span class="v-num v-25">25&nbsp;</span><span class="v JG6_25" data-id="JG6_25">Şi a fost că în noaptea aceea i-a zis Domnul: "Ia un tăuraş din cireada tatălui tău şi un taur de şapte ani; şi vei dărâma jertfelnicul lui Baal, care e al tatălui tău, şi vei tăia tufişul de lângă el.</span>
<span class="v-num v-26">26&nbsp;</span><span class="v JG6_26" data-id="JG6_26">Şi-I vei zidi Domnului, Dumnezeului tău, un jertfelnic pe vârful muntelui Maoz, în bună rânduială, şi vei lua taurul cel de al doilea şi-l vei aduce ardere-de-tot cu lemnele tufişului pe care-l vei tăia".</span>
<span class="v-num v-27">27&nbsp;</span><span class="v JG6_27" data-id="JG6_27">Şi a luat Ghedeon zece bărbaţi dintre slujitorii săi şi a făcut aşa cum i-a spus Domnul; dar s'a temut s'o facă ziua, de teama casei tatălui său şi a oamenilor cetăţii, şi a făcut-o noaptea.</span>
<span class="v-num v-28">28&nbsp;</span><span class="v JG6_28" data-id="JG6_28">Iar oamenii cetăţii s'au sculat a doua zi dis-de-dimineaţă; şi, iată, jertfelnicul lui Baal era dărâmat, iar tufişul de alături tăiat; şi au văzut taurul cel de al doilea adus ardere-de-tot pe jertfelnicul cel nou-zidit.</span>
<span class="v-num v-29">29&nbsp;</span><span class="v JG6_29" data-id="JG6_29">Şi au zis unul către altul: "Cine a făcut lucrul acesta?" Şi au cercetat şi au întrebat şi au aflat că Ghedeon, fiul lui Ioaş, a făcut lucrul acesta.</span>
<span class="v-num v-30">30&nbsp;</span><span class="v JG6_30" data-id="JG6_30">Iar oamenii cetăţii au zis către Ioaş: "Scoate-l afară pe fiul tău!: să moară, de vreme ce a dărâmat jertfelnicul lui Baal şi a tăiat tufişul de lângă el!"</span>
<span class="v-num v-31">31&nbsp;</span><span class="v JG6_31" data-id="JG6_31">Dar Ioaş a zis către oamenii ce se ridicaseră asupră-i: "Voi vreţi acum să-l răzbunaţi pe Baal? Oare voi îl veţi mântui? Oricine îi va lua partea, acela să moară'n dimineaţa asta! Dacă el este dumnezeu, să se apere singur pe sine că i-a dărâmat cineva jertfelnicul!"</span>
<span class="v-num v-32">32&nbsp;</span><span class="v JG6_32" data-id="JG6_32">Şi'n ziua aceea l-au numit [pe Ghedeon] Ierubaal , zicând: "Să se apere Baal de el înşuşi, că i s'a dărâmat jertfelnicul!"</span>
<span class="v-num v-33">33&nbsp;</span><span class="v JG6_33" data-id="JG6_33">Atunci toţi Madianiţii şi Amaleciţii şi fiii răsăritului s'au adunat laolaltă şi şi-au pus tabăra în valea Izreel.</span>
<span class="v-num v-34">34&nbsp;</span><span class="v JG6_34" data-id="JG6_34">Iar Duhul lui Dumnezeu l-a îmbrăcat pe Ghedeon; el a trâmbiţat din corn, iar Abiezer i-a venit într'ajutor.</span>
<span class="v-num v-35">35&nbsp;</span><span class="v JG6_35" data-id="JG6_35">Şi a trimis vestitori la tot [tribul lui] Manase şi la Aşer şi la Zabulon şi la Neftali; şi a ieşit în întâmpinarea lor.</span>
<span class="v-num v-36">36&nbsp;</span><span class="v JG6_36" data-id="JG6_36">Şi a zis Ghedeon către Dumnezeu: "Dacă Tu îl vei mântui pe Israel prin mâna mea, aşa cum ai zis,</span>
<span class="v-num v-37">37&nbsp;</span><span class="v JG6_37" data-id="JG6_37">iată, eu pun un maldăr de lână pe arie; şi dacă roua va fi numai pe maldărul de lână, iar încolo, peste tot locul, uscăciune, atunci voi şti că prin mâna mea îl voi mântui pe Israel, aşa cum ai spus".</span>
<span class="v-num v-38">38&nbsp;</span><span class="v JG6_38" data-id="JG6_38">Şi a făcut aşa. Şi s'a sculat Ghedeon dis-de-dimineaţă şi a stors lâna, iar roua a curs din lână: un blid plin cu apă.</span>
<span class="v-num v-39">39&nbsp;</span><span class="v JG6_39" data-id="JG6_39">Şi a zis Ghedeon către Dumnezeu: "Să nu se aprindă mânia Ta asupră-mi dacă voi mai grăi încă o dată; voi mai face încă o dată încercare cu lâna: să fie uscăciune numai pe lână, iar peste tot locul să fie rouă!"</span>
<span class="v-num v-40">40&nbsp;</span><span class="v JG6_40" data-id="JG6_40">Şi aşa a făcut Dumnezeu în noaptea aceea: uscăciunea a fost numai pe lână, iar peste tot locul a fost rouă.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JG5.html">&lt;</a>
<a class="home" href="index.html">=</a>
<a class="next" href="JG7.html">&gt;</a>
</div></div>
</body>
</html>