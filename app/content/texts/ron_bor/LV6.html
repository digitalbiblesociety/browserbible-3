<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>LEVITICUL 6 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="LV.html">Biblia Ortodoxă Română Sinodală (2006)</a><a class="location" href="LV.html">LEVITICUL 6</a><a class="prev" href="LV5.html">&lt;</a>
<a class="home" href="index.html">=</a>
<a class="next" href="LV7.html">&gt;</a>
</div></div>
<div class="section chapter LV LV6 ron_bor ron " dir="ltr" lang="ro" data-id="LV6" data-nextid="LV7" data-previd="LV5">
<div class="c">6</div>
<div class="p">
<span class="v-num v-1">1&nbsp;</span><span class="v LV6_1" data-id="LV6_1">Grăit-a iarăşi Domnul cu Moise şi a zis:</span>
<span class="v-num v-2">2&nbsp;</span><span class="v LV6_2" data-id="LV6_2">"Dacă cineva va greşi şi cu bună ştiinţă va nesocoti poruncile Domnului, tăgăduind înaintea aproapelui său ceea ce acesta i-a încredinţat, sau i-a lăsat în păstrare, sau ceea ce i-a furat, sau va înşela pe aproapele său,</span>
<span class="v-num v-3">3&nbsp;</span><span class="v LV6_3" data-id="LV6_3">Sau găsind un lucru pierdut şi tăgăduind înaintea lui, sau jurându-se strâmb pentru ceva, ce atrage pedeapsă asupra oamenilor,</span>
<span class="v-num v-4">4&nbsp;</span><span class="v LV6_4" data-id="LV6_4">Dacă se va dovedi că a greşit şi s-a făcut vinovat, să întoarcă ce a furat, sau ce a răpit, sau ce i-a fost încredinţat, sau ce a fost pierdut şi găsit de el.</span>
<span class="v-num v-5">5&nbsp;</span><span class="v LV6_5" data-id="LV6_5">Tot lucrul, pentru care s-a jurat strâmb, să-l plătească deplin şi să mai adauge pe deasupra a cincea parte din preţul lui şi să dea aceluia, al căruia este lucrul, în ziua când îşi va cunoaşte vina sa.</span>
<span class="v-num v-6">6&nbsp;</span><span class="v LV6_6" data-id="LV6_6">Iar pentru vina sa să ia din turma de oi un berbec fără meteahnă, după preţuirea ta, şi să-l aducă Domnului prin preot, jertfă pentru vină.</span>
<span class="v-num v-7">7&nbsp;</span><span class="v LV6_7" data-id="LV6_7">Preotul îl va curăţi înaintea Domnului şi i se va ierta orice ar fi făptuit şi oricum s-ar fi făcut vinovat".</span>
<span class="v-num v-8">8&nbsp;</span><span class="v LV6_8" data-id="LV6_8">Şi a grăit Domnul cu Moise şi a zis:</span>
<span class="v-num v-9">9&nbsp;</span><span class="v LV6_9" data-id="LV6_9">"Porunceşte lui Aaron şi fiilor lui şi le zi: Rânduiala arderii de tot este aceasta: arderea de tot să rămână pe vatra jertfelnicului toată noaptea până dimineaţa şi focul jertfelnicului să ardă pe el şi să nu se stingă.</span>
<span class="v-num v-10">10&nbsp;</span><span class="v LV6_10" data-id="LV6_10">Iar dimineaţa preotul să se îmbrace cu haina sa cea de în, după ce şi-a luat pantalonii săi cei de în pe trupul său, să ridice cenuşa arderii de tot, pe care a ars-o focul pe jertfelnic, şi s-o pună lângă jertfelnic.</span>
<span class="v-num v-11">11&nbsp;</span><span class="v LV6_11" data-id="LV6_11">Apoi să-şi dezbrace hainele sale şi să se îmbrace cu alte haine şi să scoată cenuşa afară din tabără; la loc curat.</span>
<span class="v-num v-12">12&nbsp;</span><span class="v LV6_12" data-id="LV6_12">Dar focul pe jertfelnic să ardă şi să nu se stingă; preotul să pună pe el lemne în fiecare dimineaţă, să aşeze pe el ardere de tot şi să ardă pe el grăsimea jertfei de mântuire.</span>
<span class="v-num v-13">13&nbsp;</span><span class="v LV6_13" data-id="LV6_13">Iar focul să ardă necontenit pe jertfelnic şi să nu se stingă.</span>
<span class="v-num v-14">14&nbsp;</span><span class="v LV6_14" data-id="LV6_14">Rânduiala prinosului de pâine, pe care preoţii, fiii lui Aaron, trebuie să-l aducă înaintea Domnului la jertfelnic, este aceasta:</span>
<span class="v-num v-15">15&nbsp;</span><span class="v LV6_15" data-id="LV6_15">Să ia preotul din prinosul acesta de pâine un pumn de făină de grâu, cu untdelemnul ei şi cu toată tămâia, care e pe prinos, şi să le ardă pe jertfelnic mireasmă plăcută de pomenire înaintea Domnului.</span>
<span class="v-num v-16">16&nbsp;</span><span class="v LV6_16" data-id="LV6_16">Iar rămăşiţa din ea s-o mănânce Aaron şi fiii lui şi s-o mănânce nedospită, în locul cel sfânt; în curtea cortului adunării s-o mănânce, dar să nu o coacă dospită.</span>
<span class="v-num v-17">17&nbsp;</span><span class="v LV6_17" data-id="LV6_17">Aceasta le-o dau parte din jertfele Mele. Aceasta este sfinţenie mare, ca şi jertfa pentru păcat şi ca şi jertfa pentru vină.</span>
<span class="v-num v-18">18&nbsp;</span><span class="v LV6_18" data-id="LV6_18">Tot bărbatul din neamul preoţesc poate să mănânce din ea. Aceasta e lege veşnică în neamul vostru din jertfele Domnului. Tot ce se va atinge de ea, se va sfinţi".</span>
<span class="v-num v-19">19&nbsp;</span><span class="v LV6_19" data-id="LV6_19">A grăit Domnul cu Moise şi a zis:</span>
<span class="v-num v-20">20&nbsp;</span><span class="v LV6_20" data-id="LV6_20">"Prinosul lui Aaron şi al fiilor lui, pe care-l vor aduce ei Domnului, în ziua ungerii lor, este acesta: făină bună de grâu, a zecea parte din efă, vor aduce jertfă necontenită; jumătate din ea dimineaţa şi jumătate seara.</span>
<span class="v-num v-21">21&nbsp;</span><span class="v LV6_21" data-id="LV6_21">S-o gătească în tigaie, cu untdelemn; s-o rupi bucăţi, cum se rupe prinosul de pâine frământat cu untdelemn; să o aduci întru mireasmă plăcută Domnului.</span>
<span class="v-num v-22">22&nbsp;</span><span class="v LV6_22" data-id="LV6_22">Aceasta s-o săvârşească preotul, care se va mirui în locul lui Aaron, din fiii lui; acesta este aşezământ veşnic. Prinosul acesta să-l ardă tot.</span>
<span class="v-num v-23">23&nbsp;</span><span class="v LV6_23" data-id="LV6_23">Orice prinos de pâine din partea preotului să se ardă tot şi să nu se mănânce nimic din el".</span>
<span class="v-num v-24">24&nbsp;</span><span class="v LV6_24" data-id="LV6_24">Şi a grăit Domnul cu Moise şi a zis:</span>
<span class="v-num v-25">25&nbsp;</span><span class="v LV6_25" data-id="LV6_25">"Spune lui Aaron şi fiilor lui şi le zi: Rânduiala jertfei pentru păcat este aceasta: jertfa pentru păcat să se junghie înaintea Domnului, în locul unde se junghie şi cea pentru arderea de tot. Aceasta este sfinţenie mare.</span>
<span class="v-num v-26">26&nbsp;</span><span class="v LV6_26" data-id="LV6_26">Preotul cel ce săvârşeşte jertfa cea pentru păcat s-o mănânce, dar s-o mănânce în locul cel sfânt, în curtea cortului adunării.</span>
<span class="v-num v-27">27&nbsp;</span><span class="v LV6_27" data-id="LV6_27">Tot ce se va atinge de carnea ei se va sfinţi; şi de se va stropi cu sângele ei haina, haina stropită să se spele în locul cel sfânt.</span>
<span class="v-num v-28">28&nbsp;</span><span class="v LV6_28" data-id="LV6_28">Oala de lut, în care s-a fiert ea, să se spargă; iar dacă ea s-a fiert în vas de aramă, acesta să se cureţe şi să se spele cu apă.</span>
<span class="v-num v-29">29&nbsp;</span><span class="v LV6_29" data-id="LV6_29">Toţi cei de parte bărbătească din neamul preoţesc pot să mănânce din ea. Aceasta este mare sfinţenie înaintea Domnului.</span>
<span class="v-num v-30">30&nbsp;</span><span class="v LV6_30" data-id="LV6_30">Dar orice jertfă pentru păcat din al cărei sânge s-a dus în cortul adunării pentru facerea curăţirii în locul cel sfânt, să nu se mănânce, ci să se ardă în foc".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="LV5.html">&lt;</a>
<a class="home" href="index.html">=</a>
<a class="next" href="LV7.html">&gt;</a>
</div></div>
</body>
</html>