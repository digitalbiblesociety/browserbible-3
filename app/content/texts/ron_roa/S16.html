<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNTÂI A REGILOR 6 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="S1.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="S1.html">CARTEA ÎNTÂI A REGILOR 6</a><a class="prev" href="S15.html">&lt;</a>
<a class="home" href="index.html">=</a>
<a class="next" href="S17.html">&gt;</a>
</div></div>
<div class="section chapter S1 S16 ron_roa ron " dir="ltr" lang="ro" data-id="S16" data-nextid="S17" data-previd="S15">
<div class="c">6</div>
<div class="p">
<span class="v-num v-1">1&nbsp;</span><span class="v S16_1" data-id="S16_1">Şapte luni a stat chivotul Domnului în ţara Filistenilor. Şi'n ţara lor mişunau şoarecii.</span>
<span class="v-num v-2">2&nbsp;</span><span class="v S16_2" data-id="S16_2">Atunci Filistenii i-au chemat pe preoţii lor şi pe vrăjitorii lor şi pe descântătorii lor şi le-au zis: "Ce vom face cu chivotul Domnului? Învăţaţi-ne, cum anume să-l trimitem acolo unde-i este locul?"</span>
<span class="v-num v-3">3&nbsp;</span><span class="v S16_3" data-id="S16_3">Aceia au zis: "Dacă trimiteţi chivotul legământului Domnului Dumnezeului lui Israel - atunci cu nici un chip să nu-l trimiteţi fără nimic, ci negreşit să-i daţi un prinos pentru suferinţa din boală; şi atunci vă veţi vindeca şi veţi dobândi ispăşire; altfel, mâna Lui nu se va îndepărta de deasupra voastră".</span>
<span class="v-num v-4">4&nbsp;</span><span class="v S16_4" data-id="S16_4">Atunci ei au zis: "Ce fel de prinos pentru suferinţa din păcat trebuie să-i întoarcem?" Iar aceia le-au răspuns: "După numărul cârmuitorilor Filistenilor: cinci fese de aur - căci rana a fost pe voi şi pe cârmuitorii voştri şi pe'ntregul popor -</span>
<span class="v-num v-5">5&nbsp;</span><span class="v S16_5" data-id="S16_5">şi cinci şoareci de aur - asemănarea şoarecilor care v-au stricat pământul; şi să-I daţi slavă lui Dumnezeu, aşa ca El să-Şi uşureze mâna de peste voi şi de peste dumnezeii voştri şi de peste ţara voastră .</span>
<span class="v-num v-6">6&nbsp;</span><span class="v S16_6" data-id="S16_6">De ce oare vă învârtoşaţi inimile, aşa cum Egiptul şi Faraon şi le-au învârtoşat pe ale lor?: Că numai după ce au fost loviţi, de abia atunci le-au dat drumul, iar ei s'au dus?</span>
<span class="v-num v-7">7&nbsp;</span><span class="v S16_7" data-id="S16_7">Aşadar, luaţi acum [lemne] şi faceţi un car nou; şi înjugaţi două vaci la întâia lor fătare, şi care n'au mai fost înjugate, dar viţeii să-i luaţi de lângă ele şi să-i ţineţi acasă.</span>
<span class="v-num v-8">8&nbsp;</span><span class="v S16_8" data-id="S16_8">Luaţi apoi chivotul Domnului şi puneţi-l în car, iar lucrurile de aur pe care i le veţi da ca prinos pentru păcat să le puneţi alături într'o lădiţă, şi daţi-i drumul să meargă.</span>
<span class="v-num v-9">9&nbsp;</span><span class="v S16_9" data-id="S16_9">Şi uitaţi-vă: Dacă merge pe calea ce duce spre hotarele Lui, adică spre Bet-Şemeş, înseamnă că El ne-a făcut răul acesta mare; iar dacă nu, atunci vom şti că nu mâna Lui s'a atins de noi şi că ceea ce am păţit a fost o întâmplare" .</span>
<span class="v-num v-10">10&nbsp;</span><span class="v S16_10" data-id="S16_10">Aşa au făcut Filistenii: au luat două vaci la întâia lor fătare şi le-au înjugat la car, iar pe viţei i-au închis într'o casă.</span>
<span class="v-num v-11">11&nbsp;</span><span class="v S16_11" data-id="S16_11">În car au pus chivotul Domnului şi lădiţa cu şoarecii de aur şi cu asemănările feselor lor.</span>
<span class="v-num v-12">12&nbsp;</span><span class="v S16_12" data-id="S16_12">Iar vacile au mers drept pe drumul ce duce la Bet-Şemeş; de-a dreptul mergeau vacile pe drumul acela şi nu se opreau şi nici că se abăteau la dreapta sau la stânga; iar cârmuitorii Filistenilor s'au ţinut în urmă până la hotarul Bet-Şemeşului.</span>
<span class="v-num v-13">13&nbsp;</span><span class="v S16_13" data-id="S16_13">Iar cei din Bet-Şemeş secerau grâu în vale; şi dacă şi-au ridicat ochii au văzut chivotul Domnului; şi s'au bucurat să-l întâmpine.</span>
<span class="v-num v-14">14&nbsp;</span><span class="v S16_14" data-id="S16_14">Carul însă a intrat în ţarina lui Iosua - cel din Bet-Şemeş - şi s'a oprit acolo lângă o piatră mare . Ei au despicat lemnele carului, iar vacile I le-au adus Domnului ardere-de-tot.</span>
<span class="v-num v-15">15&nbsp;</span><span class="v S16_15" data-id="S16_15">Iar leviţii, luând chivotul Domnului şi lădiţa cu odoarele de aur care se afla lângă el, le-au aşezat pe piatra cea mare, iar locuitorii Bet-Şemeşului au adus în ziua aceea ardere-de-tot şi I-au înjunghiat jertfe Domnului.</span>
<span class="v-num v-16">16&nbsp;</span><span class="v S16_16" data-id="S16_16">Iar cei cinci cârmuitori ai Filistenilor au văzut, şi'n ziua aceea s'au întors la Ecron.</span>
<span class="v-num v-17">17&nbsp;</span><span class="v S16_17" data-id="S16_17">Iată fesele de aur pe care Filistenii I le-au dat Domnului pentru ispăşirea păcatului: una pentru Aşdod, una pentru Gaza, una pentru Ascalon, una pentru Gat şi una pentru Ecron;</span>
<span class="v-num v-18">18&nbsp;</span><span class="v S16_18" data-id="S16_18">şi şoarecii de aur, după numărul tuturor cetăţilor filistene ale celor cinci cârmuitori, de la cetăţile cu ziduri până la satele deschise şi până la piatra cea mare pe care aşezaseră chivotul legământului Domnului, cea care se afla în ţarina lui Iosua din Bet-Şemeş.</span>
<span class="v-num v-19">19&nbsp;</span><span class="v S16_19" data-id="S16_19">Dar fiii lui Iehonia - dintre oamenii din Bet-Şemeş - nu s'au bucurat că au văzut chivotul Domnului; iar El a lovit dintre ei cincizeci de mii şi şaptezeci de bărbaţi. Şi a plâns poporul, căci Domnul cu mare pedeapsă lovise poporul.</span>
<span class="v-num v-20">20&nbsp;</span><span class="v S16_20" data-id="S16_20">Şi au zis oamenii din Bet-Şemeş: "Cine va putea să treacă prin faţa acestui Domn Dumnezeu cel sfânt? Şi la cine se va sui de la noi chivotul legământului Domnului?"</span>
<span class="v-num v-21">21&nbsp;</span><span class="v S16_21" data-id="S16_21">Şi au trimis soli la locuitorii din Chiriat-Iearim să le spună: "Filistenii au înapoiat chivotul Domnului; coborâţi-vă şi urcaţi-l la voi".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="S15.html">&lt;</a>
<a class="home" href="index.html">=</a>
<a class="next" href="S17.html">&gt;</a>
</div></div>
</body>
</html>