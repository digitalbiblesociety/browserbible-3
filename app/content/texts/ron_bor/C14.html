<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>1CORINTENI 4 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="C1.html">Biblia Ortodoxă Română Sinodală (2006)</a><a class="location" href="C1.html">1CORINTENI 4</a><a class="prev" href="C13.html">&lt;</a>
<a class="home" href="index.html">=</a>
<a class="next" href="C15.html">&gt;</a>
</div></div>
<div class="section chapter C1 C14 ron_bor ron " dir="ltr" lang="ron" data-id="C14" data-nextid="C15" data-previd="C13">
<div class="c">4</div>
<div class="p">
<span class="v-num v-1">1&nbsp;</span><span class="v C14_1" data-id="C14_1">Aşa să ne socotească pe noi fiecare om: ca slujitori ai lui Hristos şi ca iconomi ai tainelor lui Dumnezeu.</span>
<span class="v-num v-2">2&nbsp;</span><span class="v C14_2" data-id="C14_2">Iar, la iconomi, mai ales, se cere ca fiecare să fie aflat credincios.</span>
<span class="v-num v-3">3&nbsp;</span><span class="v C14_3" data-id="C14_3">Dar mie prea puţin îmi este că sunt judecat de voi sau de vreo omenească judecată de toată ziua; fiindcă nici eu nu mă judec pe mine însumi.</span>
<span class="v-num v-4">4&nbsp;</span><span class="v C14_4" data-id="C14_4">Căci nu mă ştiu vinovat cu nimic, dar nu întru aceasta m-am îndreptat. Cel care mă judecă pe mine este Domnul.</span>
<span class="v-num v-5">5&nbsp;</span><span class="v C14_5" data-id="C14_5">De aceea, nu judecaţi ceva înainte de vreme, până ce nu va veni Domnul, Care va lumina cele ascunse ale întunericului şi va vădi sfaturile inimilor. Şi atunci fiecare va avea de la Dumnezeu lauda.</span>
<span class="v-num v-6">6&nbsp;</span><span class="v C14_6" data-id="C14_6">Şi acestea, fraţilor, le-am zis ca despre mine şi despre Apollo, dar ele sunt pentru voi, ca să învăţaţi din pilda noastră, să nu treceţi peste ce e scris, ca să nu vă făliţi unul cu altul împotriva celuilalt.</span>
<span class="v-num v-7">7&nbsp;</span><span class="v C14_7" data-id="C14_7">Căci cine te deosebeşte pe tine? Şi ce ai, pe care să nu-l fi primit? Iar dacă l-ai primit, de ce te făleşti, ca şi cum nu l-ai fi primit?</span>
<span class="v-num v-8">8&nbsp;</span><span class="v C14_8" data-id="C14_8">Iată, sunteţi sătui; iată, v-aţi îmbogăţit; fără de noi aţi domnit, şi, măcar nu aţi domnit, ca şi noi să domnim împreună cu voi.</span>
<span class="v-num v-9">9&nbsp;</span><span class="v C14_9" data-id="C14_9">Căci mi se pare că Dumnezeu, pe noi, apostolii, ne-a arătat ca pe cei din urmă oameni, ca pe nişte osândiţi la moarte, fiindcă ne-am făcut privelişte lumii şi îngerilor şi oamenilor.</span>
<span class="v-num v-10">10&nbsp;</span><span class="v C14_10" data-id="C14_10">Noi suntem nebuni pentru Hristos; voi însă înţelepţi întru Hristos. Noi suntem slabi; voi însă sunteţi tari. Voi sunteţi întru slavă, iar noi suntem întru necinste!</span>
<span class="v-num v-11">11&nbsp;</span><span class="v C14_11" data-id="C14_11">Până în ceasul de acum flămânzim şi însetăm; suntem goi şi suntem pălmuiţi şi pribegim,</span>
<span class="v-num v-12">12&nbsp;</span><span class="v C14_12" data-id="C14_12">Şi ne ostenim, lucrând cu mâinile noastre. Ocărâţi fiind, binecuvântăm. Prigoniţi fiind, răbdăm.</span>
<span class="v-num v-13">13&nbsp;</span><span class="v C14_13" data-id="C14_13">Huliţi fiind, ne rugăm. Am ajuns ca gunoiul lumii, ca măturătura tuturor, până astăzi.</span>
<span class="v-num v-14">14&nbsp;</span><span class="v C14_14" data-id="C14_14">Nu ca să vă ruşinez vă scriu acestea, ci ca să vă dojenesc, ca pe nişte copii ai mei iubiţi.</span>
<span class="v-num v-15">15&nbsp;</span><span class="v C14_15" data-id="C14_15">Căci de aţi avea zeci de mii de învăţători în Hristos, totuşi nu aveţi mulţi părinţi. Căci eu v-am născut prin Evanghelie în Iisus Hristos.</span>
<span class="v-num v-16">16&nbsp;</span><span class="v C14_16" data-id="C14_16">Deci, vă rog, să-mi fiţi mie următori, precum şi eu lui Hristos.</span>
<span class="v-num v-17">17&nbsp;</span><span class="v C14_17" data-id="C14_17">Pentru aceasta am trimis la voi pe Timotei, care este fiul meu iubit şi credincios în Domnul. El vă va aduce aminte căile mele cele în Hristos Iisus, cum învăţ eu pretutindeni în toată Biserica.</span>
<span class="v-num v-18">18&nbsp;</span><span class="v C14_18" data-id="C14_18">Şi unii, crezând că n-am să mai vin la voi, s-au semeţit.</span>
<span class="v-num v-19">19&nbsp;</span><span class="v C14_19" data-id="C14_19">Dar eu voi veni la voi degrabă - dacă Domnul va voi - şi voi cunoaşte nu cuvântul celor ce s-au semeţit, ci puterea lor.</span>
<span class="v-num v-20">20&nbsp;</span><span class="v C14_20" data-id="C14_20">Căci împărăţia lui Dumnezeu nu stă în cuvânt, ci în putere.</span>
<span class="v-num v-21">21&nbsp;</span><span class="v C14_21" data-id="C14_21">Ce voiţi? Să vin la voi cu toiagul sau să vin cu dragoste şi cu duhul blândeţii?</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="C13.html">&lt;</a>
<a class="home" href="index.html">=</a>
<a class="next" href="C15.html">&gt;</a>
</div></div>
</body>
</html>