<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEREMIA 11 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JR.html">Biblia Ortodoxă Română Sinodală (2006)</a><a class="location" href="JR.html">IEREMIA 11</a><a class="prev" href="JR10.html">&lt;</a>
<a class="home" href="index.html">=</a>
<a class="next" href="JR12.html">&gt;</a>
</div></div>
<div class="section chapter JR JR11 ron_bor ron " dir="ltr" lang="ron" data-id="JR11" data-nextid="JR12" data-previd="JR10">
<div class="c">11</div>
<div class="p">
<span class="v-num v-1">1&nbsp;</span><span class="v JR11_1" data-id="JR11_1">Cuvântul ce a fost de la Domnul către Ieremia:</span>
<span class="v-num v-2">2&nbsp;</span><span class="v JR11_2" data-id="JR11_2">"Ascultă cuvintele legământului acestuia şi spune bărbaţilor lui Iuda şi celor ce locuiesc în Ierusalim şi le zi:</span>
<span class="v-num v-3">3&nbsp;</span><span class="v JR11_3" data-id="JR11_3">Aşa zice Domnul Dumnezeul lui Israel: Blestemat să fie omul care nu ascultă cuvintele acestui legământ,</span>
<span class="v-num v-4">4&nbsp;</span><span class="v JR11_4" data-id="JR11_4">Pe care l-am dat Eu părinţilor voştri când i-am scos din pământul Egiptului şi din cuptorul cel de fier şi le-am zis: Ascultaţi glasul Meu şi faceţi tot ce v-am poruncit, şi veţi fi poporul Meu, iar Eu voi fi Dumnezeul vostru,</span>
<span class="v-num v-5">5&nbsp;</span><span class="v JR11_5" data-id="JR11_5">Ca să împlinesc jurământul cu care M-am jurat părinţilor voştri, că le voi da o tară în care curge lapte şi miere, cum este astăzi". Şi eu am răspuns: "Aşa, Doamne!"</span>
<span class="v-num v-6">6&nbsp;</span><span class="v JR11_6" data-id="JR11_6">Iar Domnul mi-a zis iarăşi: "Vesteşte toate cuvintele acestea în cetăţile lui Iuda şi pe uliţele Ierusalimului şi zi: ascultaţi cuvintele lgământului acestuia şi le împliniţi!</span>
<span class="v-num v-7">7&nbsp;</span><span class="v JR11_7" data-id="JR11_7">Căci am înştiinţat necontenit pe părinţii voştri, din ziua în care i-am scos din ţara Egiptului şi până astăzi; i-am înştiinţat fără încetare şi le-am zis: Ascultaţi glasul Meu!</span>
<span class="v-num v-8">8&nbsp;</span><span class="v JR11_8" data-id="JR11_8">Dar ei n-au ascultat şi nu şi-au plecat urechea, ci au umblat fiecare după inima sa cea rea şi îndărătnică. De aceea am adus asupra lor toate cele spuse în legământul acesta pe care l-am poruncit să-l ţină, şi nu l-au ţinut".</span>
<span class="v-num v-9">9&nbsp;</span><span class="v JR11_9" data-id="JR11_9">Şi iarăşi mi-a zis Domnul: "Între bărbaţii lui Iuda şi locuitorii Ierusalimului se pune la cale răzvrătire;</span>
<span class="v-num v-10">10&nbsp;</span><span class="v JR11_10" data-id="JR11_10">Ei s-au întors iarăşi la fărădelegile strămoşilor lor, care n-au voit să asculte cuvintele Mele şi au mers după dumnezei străini, slujind acelora. Casa lui Israel şi casa lui Iuda au călcat legământul Meu, pe care l-am încheiat cu părinţii lor.</span>
<span class="v-num v-11">11&nbsp;</span><span class="v JR11_11" data-id="JR11_11">De aceea, aşa zice Domnul: Iată voi aduce asupra lor nenorociri, de care nu se vor putea izbăvi şi, când vor striga către Mine, nu-i voi auzi.</span>
<span class="v-num v-12">12&nbsp;</span><span class="v JR11_12" data-id="JR11_12">Atunci cetăţile lui Iuda şi locuitorii Ierusalimului vor alerga şi vor striga către dumnezeii pe care-i tămâiază, dar aceia nu le vor ajuta în vremea nenorocirii lor.</span>
<span class="v-num v-13">13&nbsp;</span><span class="v JR11_13" data-id="JR11_13">Căci câte cetăţi ai, tot atâţia dumnezei ai, Iuda, şi câte uliţi sunt în Ierusalim, tot atâtea sunt şi jertfelnicele celui de ruşine, jertfelnicele pentru tămâierea lui Baal.</span>
<span class="v-num v-14">14&nbsp;</span><span class="v JR11_14" data-id="JR11_14">Tu însă nu te ruga pentru poporul acesta şi nu înălţa pentru e! rugăciune şi cereri, căci nu voi auzi când vor striga către Mine în vremea nenorocirii lor.</span>
<span class="v-num v-15">15&nbsp;</span><span class="v JR11_15" data-id="JR11_15">Ce cauţi, iubitul Meu popor, în templul Meu, când în acesta se săvârşesc atâtea netrebnicii? Jertfele nu-li vor ajuta când, făcând rău, te bucuri.</span>
<span class="v-num v-16">16&nbsp;</span><span class="v JR11_16" data-id="JR11_16">Măslin verde, împodobit cu roade frumoase, te-a numit Domnul. Iar acum în zgomotul cumplitei tulburări a aprins foc împrejurul lui şi ramurile lui s-au stricat.</span>
<span class="v-num v-17">17&nbsp;</span><span class="v JR11_17" data-id="JR11_17">Domnul Savaot, Cel ce te-a sădit, a hotărât asupra ta nenorocirea pentru răutatea pe care casa lui Israel şi casa lui Iuda şi-au pricinuit-o singure, împingându-Mă la mânie prin tămâierea lui Baal".</span>
<span class="v-num v-18">18&nbsp;</span><span class="v JR11_18" data-id="JR11_18">Domnul mi-a descoperit ca să ştiu şi mi-a arătat faptele lor.</span>
<span class="v-num v-19">19&nbsp;</span><span class="v JR11_19" data-id="JR11_19">Eu insă, ca un miel blând, dus la junghiere, nici nu ştiam că ei urzesc gânduri rele împotriva mea, zicând: "Să-i punem lemn otrăvit în mâncarea lui şi să-l smulgem de pe pământul celor vii, pentru ca nici numele să nu i se mai pomenească".</span>
<span class="v-num v-20">20&nbsp;</span><span class="v JR11_20" data-id="JR11_20">Dar Tu, Doamne al puterilor, Judecătorul cel drept, Care cercetezi inimile şi rărunchii, dă-mi să văd răzbunarea Ta asupra lor, pentru că ţi-am încredinţat pricina mea.</span>
<span class="v-num v-21">21&nbsp;</span><span class="v JR11_21" data-id="JR11_21">Pentru aceasta, aşa zice Domnul despre oamenii din Anatot care caută sufletul meu şi zic: "Nu mai prooroci în numele Domnului, ca să nu mori de mâinile noastre!"</span>
<span class="v-num v-22">22&nbsp;</span><span class="v JR11_22" data-id="JR11_22">De aceea, aşa zice Domnul Savaot: "Iată, îi voi pedepsi şi tinerii lor vor muri de sabie, iar fiii lor şi fiicele lor vor muri de foame;</span>
<span class="v-num v-23">23&nbsp;</span><span class="v JR11_23" data-id="JR11_23">Nu va scăpa niciunul, din ei, căci voi aduce nenorocirea asupra oamenilor din Anatot, în anul când îi voi pedepsi.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JR10.html">&lt;</a>
<a class="home" href="index.html">=</a>
<a class="next" href="JR12.html">&gt;</a>
</div></div>
</body>
</html>