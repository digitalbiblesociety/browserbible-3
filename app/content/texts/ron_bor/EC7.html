<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>ECCLESIASTUL 7 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EC.html">Biblia Ortodoxă Română Sinodală (2006)</a><a class="location" href="EC.html">ECCLESIASTUL 7</a><a class="prev" href="EC6.html">&lt;</a>
<a class="home" href="index.html">=</a>
<a class="next" href="EC8.html">&gt;</a>
</div></div>
<div class="section chapter EC EC7 ron_bor ron " dir="ltr" lang="ro" data-id="EC7" data-nextid="EC8" data-previd="EC6">
<div class="c">7</div>
<div class="p">
<span class="v-num v-1">1&nbsp;</span><span class="v EC7_1" data-id="EC7_1">Mai de preţ este un nume bun decât untdelemnul cel binemirositor şi ziua morţii decât ziua naşterii.</span>
<span class="v-num v-2">2&nbsp;</span><span class="v EC7_2" data-id="EC7_2">Mai bine este să mergi în casă de plâns, decât să te duci în casă de ospăţ, căci acolo se vede sfârşitul omului şi cine îl vede pune la inimă.</span>
<span class="v-num v-3">3&nbsp;</span><span class="v EC7_3" data-id="EC7_3">Mai bun este necazul decât râsul, căci întristarea feţei este bună pentru inimă.</span>
<span class="v-num v-4">4&nbsp;</span><span class="v EC7_4" data-id="EC7_4">Inima celor înţelepţi este în casa cea cu tânguire, iar inima celor nebuni în casa veseliei.</span>
<span class="v-num v-5">5&nbsp;</span><span class="v EC7_5" data-id="EC7_5">Mai degrabă să auzi certarea unui înţelept, decât să asculţi cântecul celor nebuni;</span>
<span class="v-num v-6">6&nbsp;</span><span class="v EC7_6" data-id="EC7_6">Că precum este pârâitul spinilor sub căldare, tot aşa este şi râsul celui nebun. Şi aceasta este deşertăciune!...</span>
<span class="v-num v-7">7&nbsp;</span><span class="v EC7_7" data-id="EC7_7">Căci asuprirea poate să facă nebun pe un înţelept, şi mita strică inima.</span>
<span class="v-num v-8">8&nbsp;</span><span class="v EC7_8" data-id="EC7_8">Mai bun este sfârşitul unui lucru decât începutul lui; mai de preţ este un duh răbdător decât un duh semeţ.</span>
<span class="v-num v-9">9&nbsp;</span><span class="v EC7_9" data-id="EC7_9">Nu te grăbi să te întărâţi întru duhul tău, pentru că mânia sălăşluieşte în sânul celor nebuni.</span>
<span class="v-num v-10">10&nbsp;</span><span class="v EC7_10" data-id="EC7_10">Nu spune niciodată: "Cum se face că zilele cele de altădată au fost mai bune decât acestea?" Căci nu din înţelepciune întrebi una ca aceasta.</span>
<span class="v-num v-11">11&nbsp;</span><span class="v EC7_11" data-id="EC7_11">Înţelepciunea este tot atât ţie bună ca şi o moştenire de folos celor ce văd soarele,</span>
<span class="v-num v-12">12&nbsp;</span><span class="v EC7_12" data-id="EC7_12">Că aşa este ocrotirea înţelepciunii şi a banului; dar folosul ştiinţei este că înţelepciunea ţine cu viaţă pe stăpânul ei.</span>
<span class="v-num v-13">13&nbsp;</span><span class="v EC7_13" data-id="EC7_13">Socoteşte cu mintea faptele lui Dumnezeu; cine poate să îndrepte ceea ce El a strâmbat?</span>
<span class="v-num v-14">14&nbsp;</span><span class="v EC7_14" data-id="EC7_14">În zi de fericire fii bucuros, iar în zi de nenorocire gândeşte-te că Dumnezeu a făcut şi pe una şi pe cealaltă, aşa ca omul să nu descopere nimic din cele viitoare.</span>
<span class="v-num v-15">15&nbsp;</span><span class="v EC7_15" data-id="EC7_15">Aceste două lucruri le-am văzut eu în zilele nimicniciei mele: este câte un drept, care piere întru dreptatea lui, şi este câte un nelegiuit care trăieşte mereu în răutatea lui.</span>
<span class="v-num v-16">16&nbsp;</span><span class="v EC7_16" data-id="EC7_16">Nu fii drept peste măsură şi nu te arăta prea înţelept! Pentru ce vrei să te nimiceşti?</span>
<span class="v-num v-17">17&nbsp;</span><span class="v EC7_17" data-id="EC7_17">Nu fii nelegiuit până la sfârşit şi nu fii nici nebun; de ce să mori înainte de timpul tău?</span>
<span class="v-num v-18">18&nbsp;</span><span class="v EC7_18" data-id="EC7_18">Este bine să te ţii de una şi de cealaltă să nu te desfaci, că cine se teme de Dumnezeu scapă din toate.</span>
<span class="v-num v-19">19&nbsp;</span><span class="v EC7_19" data-id="EC7_19">Înţelepciunea dă înţeleptului mai multă putere decât au zece nerozi într-o cetate.</span>
<span class="v-num v-20">20&nbsp;</span><span class="v EC7_20" data-id="EC7_20">Căci nu este om drept pe pământ care să facă binele şi să nu păcătuiască.</span>
<span class="v-num v-21">21&nbsp;</span><span class="v EC7_21" data-id="EC7_21">Nu lua aminte la toate vorbele pe care cineva le spune, ca nu cumva să auzi că sluga ta te grăieşte de rău;</span>
<span class="v-num v-22">22&nbsp;</span><span class="v EC7_22" data-id="EC7_22">Căci inima ta singură ştie de câte ori şi tu ai defăimat pe alţii.</span>
<span class="v-num v-23">23&nbsp;</span><span class="v EC7_23" data-id="EC7_23">Toate acestea le-am încercat prin înţelepciune şi am zis: "Vreau să fiu înţelept!" dar înţelepciunea a rămas departe de mine.</span>
<span class="v-num v-24">24&nbsp;</span><span class="v EC7_24" data-id="EC7_24">Ceea ce a fost este departe, şi adânc, adânc! Cine poate acum să-i dea de înţeles?</span>
<span class="v-num v-25">25&nbsp;</span><span class="v EC7_25" data-id="EC7_25">Şi eu m-am silit şi inima mea a cercetat şi a urmărit ştiinţa şi înţelepciunea şi buna chibzuială şi mi-am dat seama că răutatea este o nebunie, iar prostia este zănatică răutate.</span>
<span class="v-num v-26">26&nbsp;</span><span class="v EC7_26" data-id="EC7_26">Şi am găsit femeia mai amară decât moartea, pentru că ea este o cursă, inima ei este un laţ şi mâinile ei sunt cătuşe. Cel ce este bun înaintea lui Dumnezeu scapă, iar păcătosul este prins.</span>
<span class="v-num v-27">27&nbsp;</span><span class="v EC7_27" data-id="EC7_27">Iată ce am aflat, zice Ecclesiastul, şi încă şi altele ca să pot descoperi înţelesul,</span>
<span class="v-num v-28">28&nbsp;</span><span class="v EC7_28" data-id="EC7_28">Pe care sufletul meu l-a căutat şi nu l-a aflat. Am găsit însă un om la o mie, dar n-am găsit nici o femeie din toate câte sunt.</span>
<span class="v-num v-29">29&nbsp;</span><span class="v EC7_29" data-id="EC7_29">Dar iată numai ce am găsit: Dumnezeu a făcut pe om drept, iar oamenii născocesc multe vicleşuguri.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EC6.html">&lt;</a>
<a class="home" href="index.html">=</a>
<a class="next" href="EC8.html">&gt;</a>
</div></div>
</body>
</html>