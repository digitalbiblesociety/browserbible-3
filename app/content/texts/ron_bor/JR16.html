<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEREMIA 16 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JR.html">Biblia Ortodoxă Română Sinodală (2006)</a><a class="location" href="JR.html">IEREMIA 16</a><a class="prev" href="JR15.html">&lt;</a>
<a class="home" href="index.html">=</a>
<a class="next" href="JR17.html">&gt;</a>
</div></div>
<div class="section chapter JR JR16 ron_bor ron " dir="ltr" lang="ro" data-id="JR16" data-nextid="JR17" data-previd="JR15">
<div class="c">16</div>
<div class="p">
<span class="v-num v-1">1&nbsp;</span><span class="v JR16_1" data-id="JR16_1">Şi a fost cuvântul Domnului către mine:</span>
<span class="v-num v-2">2&nbsp;</span><span class="v JR16_2" data-id="JR16_2">"Să nu-îi iei femeie şi să nu ai nici fii, nici fiice în locul acesta,</span>
<span class="v-num v-3">3&nbsp;</span><span class="v JR16_3" data-id="JR16_3">Deoarece aşa grăieşte Domnul despre fiii şi fiicele care se vor naşte în locul acesta, despre mamele care îi vor naşte şi despre părinţii care îi vor face pe pământul acesta:</span>
<span class="v-num v-4">4&nbsp;</span><span class="v JR16_4" data-id="JR16_4">Vor muri de moarte grea şi nu vor fi nici bociţi, nici îngropaţi, ci vor fi ca gunoiul pe faţa pământului; vor fi pierduţi prin sabie şi foamete şi trupurile lor vor fi mâncarea păsărilor cerului şi fiarelor pământului".</span>
<span class="v-num v-5">5&nbsp;</span><span class="v JR16_5" data-id="JR16_5">Şi iarăşi a zis Domnul: "Să nu intri în casa celor ce jelesc şi să nu te duci să plângi şi să jeleşti cu ei, căci am luat de la poporul acesta pacea Mea, mila şi părerea de rău, zice Domnul.</span>
<span class="v-num v-6">6&nbsp;</span><span class="v JR16_6" data-id="JR16_6">Şi vor muri cei mari şi cei mici în pământul acesta, şi nu vor fi îngropaţi, şi după ei nimeni nu va plânge, nimeni nu-şi va face tăieturi, nici se va tunde pentru ei.</span>
<span class="v-num v-7">7&nbsp;</span><span class="v JR16_7" data-id="JR16_7">Nu se va frânge pentru ei pâine de jale ca mângâiere pentru cel mort; şi nu li se va da cupa mângâierii ca să bea după tatăl lor şi după mama lor.</span>
<span class="v-num v-8">8&nbsp;</span><span class="v JR16_8" data-id="JR16_8">De asemenea să nu intri în casa ospăţului, ca să şezi cu ei să mănânci şi să bei, că aşa zice Domnul Savaot, Dumnezeul lui Israel:</span>
<span class="v-num v-9">9&nbsp;</span><span class="v JR16_9" data-id="JR16_9">Iată, voi curma în locul acesta chiar în zilele voastre şi sub ochii voştri glasul bucuriei şi glasul de veselie, glasul mirelui şi glasul miresei.</span>
<span class="v-num v-10">10&nbsp;</span><span class="v JR16_10" data-id="JR16_10">Când vei spune poporului acestuia toate acestea şi când ei îţi vor zice: "Pentru ce a rostit Domnul asupra noastră această mare nenorocire? Care este nedreptatea noastră şi care este păcatul cu care am păcătuit noi înaintea Domnului Dumnezeului nostru?"</span>
<span class="v-num v-11">11&nbsp;</span><span class="v JR16_11" data-id="JR16_11">Atunci să le spui: Pentru că părinţii voştri M-au părăsit, zice Domnul, şi s-au dus după alţi dumnezei, au slujit acelora şi li s-au închinat, iar pe Mine M-au părăsit şi legea Mea n-au păzit-o.</span>
<span class="v-num v-12">12&nbsp;</span><span class="v JR16_12" data-id="JR16_12">Dar voi faceţi încă şi mai rău decât părinţii voştri, şi trăiţi fiecare după inima voastră cea rea şi îndărătnică şi nu Mă ascultaţi.</span>
<span class="v-num v-13">13&nbsp;</span><span class="v JR16_13" data-id="JR16_13">De aceea vă voi arunca din ţara aceasta într-o rară pe care n-aţi cunoscut-o nici voi, nici părinţii voştri, şi veţi sluji acolo ziua şi noaptea la alţi dumnezei, că Eu nu vă voi arăta îndurare.</span>
<span class="v-num v-14">14&nbsp;</span><span class="v JR16_14" data-id="JR16_14">Pentru că vin zile, zice Domnul, când nu se va mai zice: "Viu este Domnul, Care a scos pe fiii lui Israel din ţara Egiptului",</span>
<span class="v-num v-15">15&nbsp;</span><span class="v JR16_15" data-id="JR16_15">Ci, "Viu este Domnul, Care a scos pe fiii lui Israel din ţara cea de la miazănoapte şi din toate ţările în care-i izgonise", că îi voi întoarce în ţara pe care le-am dăruit-o părinţilor lor.</span>
<span class="v-num v-16">16&nbsp;</span><span class="v JR16_16" data-id="JR16_16">Iată, voi trimite mulţime de pescari, zice Domnul, şi-i vor pescui; iar apoi voi trimite mulţime de vânători, şi-i vor vâna de prin toţi munţii, de pe toate dealurile şi de prin crăpăturile stâncilor.</span>
<span class="v-num v-17">17&nbsp;</span><span class="v JR16_17" data-id="JR16_17">Pentru că ochii Mei sunt asupra tuturor căilor lor, care nu sunt ascunse de la faţa Mea, şi nedreptatea lor nu se ascunde privirilor Mele.</span>
<span class="v-num v-18">18&nbsp;</span><span class="v JR16_18" data-id="JR16_18">Şi le voi răsplăti mai întâi pentru nedreptatea lor şi pentru îndoitul lor păcat, pentru că au spurcat ţara Mea eu stârvurile grozăviilor lor şi cu urâciunile lor au umplut moştenirea Mea".</span>
<span class="v-num v-19">19&nbsp;</span><span class="v JR16_19" data-id="JR16_19">Doamne, puterea mea, tăria mea şi scăparea mea la vreme de necaz, la Tine vor veni popoarele de la marginile pământului şi vor zice: "Numai minciună au moştenit părinţii voştri, idoli deşerţi, care nu sunt de nici un folos!"</span>
<span class="v-num v-20">20&nbsp;</span><span class="v JR16_20" data-id="JR16_20">"Poate oare omul să-şi facă dumnezei, care, de altfel, nici nu sunt dumnezei? De aceea iată le voi arăta acum, le voi arăta mâna Mea şi puterea Mea şi vor afla că numele Meu este Domnul!"</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JR15.html">&lt;</a>
<a class="home" href="index.html">=</a>
<a class="next" href="JR17.html">&gt;</a>
</div></div>
</body>
</html>