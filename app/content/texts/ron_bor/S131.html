<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNTÂI A REGILOR 31 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="S1.html">Biblia Ortodoxă Română Sinodală (2006)</a><a class="location" href="S1.html">CARTEA ÎNTÂI A REGILOR 31</a><a class="prev" href="S130.html">&lt;</a>
<a class="home" href="index.html">=</a>
<a class="next" href="S21.html">&gt;</a>
</div></div>
<div class="section chapter S1 S131 ron_bor ron " dir="ltr" lang="ron" data-id="S131" data-nextid="S21" data-previd="S130">
<div class="c">31</div>
<div class="p">
<span class="v-num v-1">1&nbsp;</span><span class="v S131_1" data-id="S131_1">Filistenii însă s-au bătut cu Israeliţii şi au fugit aceştia de Filisteni şi au căzut ucişi pe muntele Ghelboa.</span>
<span class="v-num v-2">2&nbsp;</span><span class="v S131_2" data-id="S131_2">Şi au ajuns Filistenii pe Saul şi pe fiii lui şi au ucis pe Ionatan, pe Aminadab şi pe Melchişua, fiii lui Saul.</span>
<span class="v-num v-3">3&nbsp;</span><span class="v S131_3" data-id="S131_3">Lupta contra lui Saul ajunsese cumplită şi arcaşii îl loviră pe acesta, rănindu-l greu.</span>
<span class="v-num v-4">4&nbsp;</span><span class="v S131_4" data-id="S131_4">Atunci a zis Saul purtătorului său de arme: Trage-ţi sabia şi mă străpunge cu ea, ca să nu vină aceşti netăiaţi împrejur să mă ucidă şi să-şi bată joc de mine". Purtătorul de arme însă n-a voit, căci se temea cumplit. Atunci Saul şi-a luat sabia şi s-a aruncat în ea.</span>
<span class="v-num v-5">5&nbsp;</span><span class="v S131_5" data-id="S131_5">Văzând purtătorul de arme că Saul a murit, s-a aruncat şi el în sabia sa şi a murit cu el.</span>
<span class="v-num v-6">6&nbsp;</span><span class="v S131_6" data-id="S131_6">Aşa a murit în ziua aceea Saul şi cei trei fii ai lui şi purtătorul de arme al său, precum şi toţi oamenii lui.</span>
<span class="v-num v-7">7&nbsp;</span><span class="v S131_7" data-id="S131_7">Israeliţii, care locuiau peste vale şi peste Iordan, văzând că ostaşii israeliţi au fugit şi că Saul şi fiii lui au murit, şi-au părăsit cetăţile şi au fugit, iar Filistenii au venit şi s-au aşezat în ele.</span>
<span class="v-num v-8">8&nbsp;</span><span class="v S131_8" data-id="S131_8">A doua zi Filistenii au venit să jefuiască pe cei ucişi şi au găsit pe Saul şi pe cei trei fii ai lui căzuţi pe muntele Ghelboa.</span>
<span class="v-num v-9">9&nbsp;</span><span class="v S131_9" data-id="S131_9">Ei i-au tăiat capul, au luat armele de pe el şi au trimis în toată ţara Filistenilor ca să se vestească despre aceasta în capiştile idolilor lor şi poporului.</span>
<span class="v-num v-10">10&nbsp;</span><span class="v S131_10" data-id="S131_10">Armele lui le-au pus în capiştea Astartei, iar trupul lui l-au spânzurat pe zidurile cetăţii Bet-San.</span>
<span class="v-num v-11">11&nbsp;</span><span class="v S131_11" data-id="S131_11">Auzind locuitorii Iabeşului din Galaad cele ce făcuseră Filistenii cu Saul,</span>
<span class="v-num v-12">12&nbsp;</span><span class="v S131_12" data-id="S131_12">S-au ridicat toţi oamenii puternici, au mers toată noaptea şi au luat trupul lui Saul şi trupurile fiilor lui de pe zidurile cetăţii Bet-San şi le-au adus în Iabeş şi le-au ars acolo;</span>
<span class="v-num v-13">13&nbsp;</span><span class="v S131_13" data-id="S131_13">Iar oasele lor le-au luat şi le-au îngropat sub un stejar în Iabeş. Apoi au postit şapte zile.</span>
</div>
</div>
<div class="footnotes">

</div>

<div class="footer"><div class="nav">
<a class="prev" href="S130.html">&lt;</a>
<a class="home" href="index.html">=</a>
<a class="next" href="S21.html">&gt;</a>
</div></div>
</body>
</html>