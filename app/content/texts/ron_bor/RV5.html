<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>APOCALIPSA 5 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="RV.html">Biblia Ortodoxă Română Sinodală (2006)</a><a class="location" href="RV.html">APOCALIPSA 5</a><a class="prev" href="RV4.html">&lt;</a>
<a class="home" href="index.html">=</a>
<a class="next" href="RV6.html">&gt;</a>
</div></div>
<div class="section chapter RV RV5 ron_bor ron " dir="ltr" lang="ron" data-id="RV5" data-nextid="RV6" data-previd="RV4">
<div class="c">5</div>
<div class="p">
<span class="v-num v-1">1&nbsp;</span><span class="v RV5_1" data-id="RV5_1">Am văzut apoi, în mâna dreaptă a Celui ce şedea pe tron, o carte scrisă înăuntru şi pe dos, pecetluită cu şapte peceţi.</span>
<span class="v-num v-2">2&nbsp;</span><span class="v RV5_2" data-id="RV5_2">Şi am văzut un înger puternic, care striga cu glas mare: Cine este vrednic să deschidă cartea şi să desfacă toate peceţile ei?</span>
<span class="v-num v-3">3&nbsp;</span><span class="v RV5_3" data-id="RV5_3">Dar nimeni în cer, nici pe pământ, nici sub pământ nu putea să deschidă cartea, nici să se uite în ea.</span>
<span class="v-num v-4">4&nbsp;</span><span class="v RV5_4" data-id="RV5_4">Şi am plâns mult, fiindcă nimeni n-a fost găsit vrednic să deschidă cartea, nici să se uite în ea.</span>
<span class="v-num v-5">5&nbsp;</span><span class="v RV5_5" data-id="RV5_5">Şi unul dintre bătrâni mi-a zis: Nu plânge. Iată, a biruit leul din seminţia lui Iuda, rădăcina lui David, ca să deschidă cartea şi cele şapte peceţi ale ei.</span>
<span class="v-num v-6">6&nbsp;</span><span class="v RV5_6" data-id="RV5_6">Şi am văzut, la mijloc, între tron şi cele patru fiinţe şi în mijlocul bătrânilor, stând un Miel, ca înjunghiat, şi care avea şapte coarne şi şapte ochi, care sunt cele şapte duhuri ale lui Dumnezeu, trimise în tot pământul.</span>
<span class="v-num v-7">7&nbsp;</span><span class="v RV5_7" data-id="RV5_7">Şi a venit şi a luat cartea, din dreapta Celui ce şedea pe tron.</span>
<span class="v-num v-8">8&nbsp;</span><span class="v RV5_8" data-id="RV5_8">Şi când a luat cartea, cele patru fiinţe şi cei douăzeci şi patru de bătrâni au căzut înaintea Mielului, având fiecare alăută şi cupe de aur pline cu tămâie care sunt rugăciunile sfinţilor.</span>
<span class="v-num v-9">9&nbsp;</span><span class="v RV5_9" data-id="RV5_9">Şi cântau o cântare nouă, zicând: Vrednic eşti să iei cartea şi să deschizi peceţile ei, fiindcă ai fost înjunghiat şi ai răscumpărat lui Dumnezeu, cu sângele Tău, oameni din toată seminţia şi limba şi poporul şi neamul;</span>
<span class="v-num v-10">10&nbsp;</span><span class="v RV5_10" data-id="RV5_10">Şi I-ai făcut Dumnezeului nostru împărăţie şi preoţi, şi vor împărăţi pe pământ.</span>
<span class="v-num v-11">11&nbsp;</span><span class="v RV5_11" data-id="RV5_11">Şi am văzut şi am auzit glas de îngeri mulţi, de jur împrejurul tronului şi al fiinţelor şi al bătrânilor, şi era numărul lor zeci de mii de zeci de mii şi mii de mii,</span>
<span class="v-num v-12">12&nbsp;</span><span class="v RV5_12" data-id="RV5_12">Zicând cu glas mare: Vrednic este Mielul cel înjunghiat ca să ia puterea şi bogăţia şi înţelepciunea şi tăria şi cinstea şi slava şi binecuvântarea.</span>
<span class="v-num v-13">13&nbsp;</span><span class="v RV5_13" data-id="RV5_13">Şi toată făptura care este în cer şi pe pământ şi sub pământ şi în mare şi toate câte sunt în acestea le-am auzit, zicând: Celui ce şade pe tron şi Mielului fie binecuvântarea şi cinstea şi slava şi puterea, în vecii vecilor!</span>
<span class="v-num v-14">14&nbsp;</span><span class="v RV5_14" data-id="RV5_14">Şi cele patru fiinţe ziceau: Amin! Iar bătrânii căzură şi se închinară.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="RV4.html">&lt;</a>
<a class="home" href="index.html">=</a>
<a class="next" href="RV6.html">&gt;</a>
</div></div>
</body>
</html>