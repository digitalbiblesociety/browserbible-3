<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>NUMERELE (A PATRA CARTE A LUI MOISE) 28 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="NU.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="NU.html">NUMERELE (A PATRA CARTE A LUI MOISE) 28</a><a class="prev" href="NU27.html">&lt;</a>
<a class="home" href="index.html">=</a>
<a class="next" href="NU29.html">&gt;</a>
</div></div>
<div class="section chapter NU NU28 ron_roa ron " dir="ltr" lang="ron" data-id="NU28" data-nextid="NU29" data-previd="NU27">
<div class="c">28</div>
<div class="p">
<span class="v-num v-1">1&nbsp;</span><span class="v NU28_1" data-id="NU28_1">Şi a grăit Domnul către Moise, zicând:</span>
<span class="v-num v-2">2&nbsp;</span><span class="v NU28_2" data-id="NU28_2">"Dă porunci fiilor lui Israel; grăieşte către ei şi spune-le: - Vă veţi îngriji ca darurile Mele, dările Mele, jertfele Mele cele întru miros cu bună mireasmă să-Mi fie aduse la sărbătorile Mele.</span>
<span class="v-num v-3">3&nbsp;</span><span class="v NU28_3" data-id="NU28_3">Spune-le: Iată jertfele pe care trebuie să le aduceţi Domnului: miei de câte un an, fără meteahnă, doi pe zi, ardere-de-tot necontenită;</span>
<span class="v-num v-4">4&nbsp;</span><span class="v NU28_4" data-id="NU28_4">un miel îl veţi jertfi dimineaţa, iar pe cel de al doilea miel îl veţi jertfi seara.</span>
<span class="v-num v-5">5&nbsp;</span><span class="v NU28_5" data-id="NU28_5">Jertfă de pâine să aduci a zecea parte dintr'o efă de făinuţă de grâu frământată cu un sfert de hin de untdelemn:</span>
<span class="v-num v-6">6&nbsp;</span><span class="v NU28_6" data-id="NU28_6">ardere-de-tot necontenită, care-a fost săvârşită pe muntele Sinai, întru miros cu bună mireasmă Domnului.</span>
<span class="v-num v-7">7&nbsp;</span><span class="v NU28_7" data-id="NU28_7">Turnarea ei va fi un sfert de hin de vin la un miel; şi turnarea de vin către Domnul o vei turna în loc sfânt.</span>
<span class="v-num v-8">8&nbsp;</span><span class="v NU28_8" data-id="NU28_8">Pe cel de al doilea miel îl vei aduce spre seară, cu darul lui de pâine şi cu turnarea lui; întru miros cu bună mireasmă îl vei aduce Domnului.</span>
<span class="v-num v-9">9&nbsp;</span><span class="v NU28_9" data-id="NU28_9">Iar în ziua odihnei veţi aduce doi miei de câte un an, fără meteahnă, cu două zecimi dintr'o efă de făinuţă de grâu frământată cu untdelemn, precum şi turnare,</span>
<span class="v-num v-10">10&nbsp;</span><span class="v NU28_10" data-id="NU28_10">ardere-de-tot pentru fiecare Zi a Odihnei, în afară de arderea-de-tot cea necontenită şi de turnarea ei.</span>
<span class="v-num v-11">11&nbsp;</span><span class="v NU28_11" data-id="NU28_11">La fiecare zi'ntâi a lunii Îi veţi aduce Domnului ardere-de-tot: doi viţei din cireadă, un berbec şi şapte miei de câte un an, fără meteahnă,</span>
<span class="v-num v-12">12&nbsp;</span><span class="v NU28_12" data-id="NU28_12">trei zecimi dintr'o efă de făinuţă de grâu frământată cu untdelemn pentru fiecare viţel şi două zecimi dintr'o efă de făinuţă de grâu frământată cu untdelemn pentru berbec</span>
<span class="v-num v-13">13&nbsp;</span><span class="v NU28_13" data-id="NU28_13">şi câte o zecime dintr'o efă de făinuţă de grâu frământată cu untdelemn, ca dar de pâine la fiecare miel. Aceasta este ardere-de-tot, mireasmă plăcută, jertfă Domnului.</span>
<span class="v-num v-14">14&nbsp;</span><span class="v NU28_14" data-id="NU28_14">Turnare la ele: jumătate de hin de vin la fiecare viţel, o treime de hin la berbec şi un sfert de hin la fiecare miel. Aceasta este ardere-de-tot pentru fiecare început de lună, la toate lunile anului.</span>
<span class="v-num v-15">15&nbsp;</span><span class="v NU28_15" data-id="NU28_15">Să mai aduceţi Domnului şi un ţap ca jertfă pentru păcat; aceasta, împreună cu turnarea ei, va fi adusă în afară de arderea-de-tot cea necontenită.</span>
<span class="v-num v-16">16&nbsp;</span><span class="v NU28_16" data-id="NU28_16">În ziua a paisprezecea a lunii întâi sunt Paştile Domnului.</span>
<span class="v-num v-17">17&nbsp;</span><span class="v NU28_17" data-id="NU28_17">În ziua a cincisprezecea a acestei luni e sărbătoare. Şapte zile veţi mânca azime.</span>
<span class="v-num v-18">18&nbsp;</span><span class="v NU28_18" data-id="NU28_18">În ziua întâi veţi avea adunare sfântă şi nu veţi face nici o muncă slujitoare .</span>
<span class="v-num v-19">19&nbsp;</span><span class="v NU28_19" data-id="NU28_19">Îi veţi aduce Domnului jertfă, ardere-de-tot: doi viţei din cireadă, un berbec şi şapte miei de câte un an; aceştia să fie fără meteahnă.</span>
<span class="v-num v-20">20&nbsp;</span><span class="v NU28_20" data-id="NU28_20">Cu ei să aduceţi dar de pâine: făinuţă de grâu frământată cu untdelemn, trei zecimi de efă la fiecare viţel, două zecimi de efă la berbec</span>
<span class="v-num v-21">21&nbsp;</span><span class="v NU28_21" data-id="NU28_21">şi câte o zecime de efă pentru fiecare din cei şapte miei.</span>
<span class="v-num v-22">22&nbsp;</span><span class="v NU28_22" data-id="NU28_22">Veţi aduce şi un ţap ca jertfă pentru păcat, pentru ispăşirea voastră.</span>
<span class="v-num v-23">23&nbsp;</span><span class="v NU28_23" data-id="NU28_23">Pe acestea să le aduceţi în afara arderii-de-tot de dimineaţă, care este ardere-de-tot necontenită.</span>
<span class="v-num v-24">24&nbsp;</span><span class="v NU28_24" data-id="NU28_24">Tot aşa să aduceţi şi în fiecare din cele şapte zile: prinos de pâine, jertfă, mireasmă plăcută Domnului; aceasta, pe lângă arderea-de-tot cea necontenită, cu turnarea ei.</span>
<span class="v-num v-25">25&nbsp;</span><span class="v NU28_25" data-id="NU28_25">În ziua a şaptea veţi avea adunare sfântă; în ea nu veţi face nici o muncă slujitoare.</span>
<span class="v-num v-26">26&nbsp;</span><span class="v NU28_26" data-id="NU28_26">În ziua celor dintâi roade , când Îi aduceţi Domnului prinosul nou de pâine, [în sărbătoarea] Săptămânilor, veţi avea adunare sfântă şi nu veţi face nici o muncă slujitoare.</span>
<span class="v-num v-27">27&nbsp;</span><span class="v NU28_27" data-id="NU28_27">Veţi aduce arderi-de-tot întru miros de bună mireasmă Domnului: doi viţei din cireadă, un berbec şi şapte miei de câte un an, fără meteahnă.</span>
<span class="v-num v-28">28&nbsp;</span><span class="v NU28_28" data-id="NU28_28">Cu ei să aduceţi prinos de pâine: făinuţă de grâu frământată cu untdelemn, trei zecimi dintr'o efă la fiecare viţel, două zecimi de efă la berbec</span>
<span class="v-num v-29">29&nbsp;</span><span class="v NU28_29" data-id="NU28_29">şi o zecime de efă la fiecare din cei şapte miei.</span>
<span class="v-num v-30">30&nbsp;</span><span class="v NU28_30" data-id="NU28_30">Veţi aduce şi un ţap ca jertfă pentru păcat, spre ispăşirea voastră.</span>
<span class="v-num v-31">31&nbsp;</span><span class="v NU28_31" data-id="NU28_31">Pe acestea, cu turnările lor, Mi le veţi aduce pe deasupra arderilor-de-tot neîncetate şi a prinoaselor de pâine - curate să vă fie - cu turnările lor.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="NU27.html">&lt;</a>
<a class="home" href="index.html">=</a>
<a class="next" href="NU29.html">&gt;</a>
</div></div>
</body>
</html>