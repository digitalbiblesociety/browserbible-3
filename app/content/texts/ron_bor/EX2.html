<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEȘIREA 2 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EX.html">Biblia Ortodoxă Română Sinodală (2006)</a><a class="location" href="EX.html">IEȘIREA 2</a><a class="prev" href="EX1.html">&lt;</a>
<a class="home" href="index.html">=</a>
<a class="next" href="EX3.html">&gt;</a>
</div></div>
<div class="section chapter EX EX2 ron_bor ron " dir="ltr" lang="ro" data-id="EX2" data-nextid="EX3" data-previd="EX1">
<div class="c">2</div>
<div class="p">
<span class="v-num v-1">1&nbsp;</span><span class="v EX2_1" data-id="EX2_1">Un om oarecare, din seminţia lui Levi, şi-a luat femeie din fetele lui Levi.</span>
<span class="v-num v-2">2&nbsp;</span><span class="v EX2_2" data-id="EX2_2">Femeia aceea a luat în pântece şi a născut un băiat şi, văzând că e frumos, l-a ascuns vreme de trei luni.</span>
<span class="v-num v-3">3&nbsp;</span><span class="v EX2_3" data-id="EX2_3">Dar, fiindcă nu putea să-l mai dosească, a luat mama lui un coş de papură şi l-a uns cu catran şi cu smoală şi punând copilul în el l-a aşezat în păpuriş, la marginea râului.</span>
<span class="v-num v-4">4&nbsp;</span><span class="v EX2_4" data-id="EX2_4">Iar sora copilului pândea de departe ca să vadă ce are să i se întâmple.</span>
<span class="v-num v-5">5&nbsp;</span><span class="v EX2_5" data-id="EX2_5">Atunci s-a pogorât fata lui Faraon la râu să se scalde, şi roabele ei o însoriră pe malul râului. Şi văzând coşul în păpuriş, ea a trimis pe una din roabele sale să-l aducă.</span>
<span class="v-num v-6">6&nbsp;</span><span class="v EX2_6" data-id="EX2_6">Şi, deschizându-l, a văzut copilul: era un băiat care plângea. Atunci i s-a făcut milă de el fetei lui Faraon şi a zis: "Acesta este dintre copiii Evreilor".</span>
<span class="v-num v-7">7&nbsp;</span><span class="v EX2_7" data-id="EX2_7">Iar sora copilului a zis către fata lui Faraon: "Voieşti să mă duc să-ţi chem o doică dintre evreice, ca să alăpteze copilul?"</span>
<span class="v-num v-8">8&nbsp;</span><span class="v EX2_8" data-id="EX2_8">Fata lui Faraon i-a zis: "Du-te!" Şi s-a dus copila şi a chemat pe mama pruncului.</span>
<span class="v-num v-9">9&nbsp;</span><span class="v EX2_9" data-id="EX2_9">Atunci fata lui Faraon i-a zis: "Ia-mi copilul acesta şi mi-l alăptează, că eu am să-ti plătesc! " şi a luat femeia copilul şi l-a alăptat.</span>
<span class="v-num v-10">10&nbsp;</span><span class="v EX2_10" data-id="EX2_10">După ce a crescut copilul, doica l-a dus la fata lui Faraon şi i-a fost ca fiu şi i-a pus numele Moise, pentru că îşi zicea: "Din apă l-am scos!"</span>
<span class="v-num v-11">11&nbsp;</span><span class="v EX2_11" data-id="EX2_11">Iar după multă vreme, când se făcuse mare, Moise a ieşit la fiii lui Israel, fraţii săi, şi a văzut muncile lor cele grele. Cu prilejul acesta a văzut el pe un egiptean că bătea pe un evreu dintre fiii lui Israel, fraţii săi;</span>
<span class="v-num v-12">12&nbsp;</span><span class="v EX2_12" data-id="EX2_12">Şi căutând încoace şi încolo şi nevăzând pe nimeni, el a ucis pe egiptean şi l-a ascuns în nisip.</span>
<span class="v-num v-13">13&nbsp;</span><span class="v EX2_13" data-id="EX2_13">Apoi ieşind iarăşi a doua zi, a văzut doi evrei certându-se şi a zis asupritorului: "pentru ce baţi pe aproapele tău?"</span>
<span class="v-num v-14">14&nbsp;</span><span class="v EX2_14" data-id="EX2_14">Acela însă i-a răspuns: "Cine te-a pus căpetenie şi judecător peste noi? Nu cumva vrei să mă omori şi pe mine, cum ai omorât ieri pe egipteanul acela?" Şi s-a spăimântat Moise şi a zis: "Cu adevărat s-a vădit fapta aceasta!"</span>
<span class="v-num v-15">15&nbsp;</span><span class="v EX2_15" data-id="EX2_15">Iar dacă a aflat Faraon de fapta aceasta, el a voit să ucidă pe Moise. Moise însă a fugit de la faţa lui Faraon şi s-a dus în ţara Madian; şi sosind în tara Madian, s-a oprit la o fântână.</span>
<span class="v-num v-16">16&nbsp;</span><span class="v EX2_16" data-id="EX2_16">Preotul din Madian însă avea şapte fete, care păşteau oile tatălui lor. Şi venind acestea au scos apă şi au umplut adăpătorile, ca să adape oile tatălui lor.</span>
<span class="v-num v-17">17&nbsp;</span><span class="v EX2_17" data-id="EX2_17">Dar păstorii venind, le-au alungat. Atunci s-a sculat Moise şi le-a apărat, le-a scos apă şi le-a adăpat oile.</span>
<span class="v-num v-18">18&nbsp;</span><span class="v EX2_18" data-id="EX2_18">Mergând ele la tatăl lor Raguel, acesta le-a zis: "Cum de aţi venit astăzi aşa de curând?"</span>
<span class="v-num v-19">19&nbsp;</span><span class="v EX2_19" data-id="EX2_19">Iar ele au zis: "Un egiptean oarecare ne-a apărat de păstori, ne-a scos apă şi ne-a adăpat oile noastre!"</span>
<span class="v-num v-20">20&nbsp;</span><span class="v EX2_20" data-id="EX2_20">Zis-a acela către fiicele sale: "Dar unde este acela? De ce l-aţi lăsat? Chemaţi-l şi daţi-i să mănânce pâine!"</span>
<span class="v-num v-21">21&nbsp;</span><span class="v EX2_21" data-id="EX2_21">Şi a rămas Moise la omul acela şi i-a dat pe fiica sa Sefora de soţie.</span>
<span class="v-num v-22">22&nbsp;</span><span class="v EX2_22" data-id="EX2_22">Aceasta, luând în pântece, a născut un fiu şi i-a pus Moise numele Gherşon, zicând: "Am ajuns pribeag în ţară străină". Şi luând iarăşi în pântece, femeia a născut alt fiu şi i-a pus numele Eliezer, pentru că şi-a zis: "Dumnezeul tatălui meu mi-a fost ajutor şi m-a scăpat din mâna lui Faraon".</span>
<span class="v-num v-23">23&nbsp;</span><span class="v EX2_23" data-id="EX2_23">Apoi, după trecere de vreme multă, a murit regele Egiptului, de care fugise Moise. Fiii lui Israel însă gemeau sub povara muncilor şi strigau şi strigarea lor din muncă s-a suit până la Dumnezeu.</span>
<span class="v-num v-24">24&nbsp;</span><span class="v EX2_24" data-id="EX2_24">Auzind suspinele lor, Dumnezeu Şi-a adus aminte de legământul Său pe care îl făcuse cu Avraam, cu Isaac şi cu Iacov.</span>
<span class="v-num v-25">25&nbsp;</span><span class="v EX2_25" data-id="EX2_25">De aceea a căutat Dumnezeu spre fiii lui Israel şi S-a gândit la ei.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EX1.html">&lt;</a>
<a class="home" href="index.html">=</a>
<a class="next" href="EX3.html">&gt;</a>
</div></div>
</body>
</html>