<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA JUDECĂTORILOR 15 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JG.html">Biblia Ortodoxă Română Sinodală (2006)</a><a class="location" href="JG.html">CARTEA JUDECĂTORILOR 15</a><a class="prev" href="JG14.html">&lt;</a>
<a class="home" href="index.html">=</a>
<a class="next" href="JG16.html">&gt;</a>
</div></div>
<div class="section chapter JG JG15 ron_bor ron " dir="ltr" lang="ro" data-id="JG15" data-nextid="JG16" data-previd="JG14">
<div class="c">15</div>
<div class="p">
<span class="v-num v-1">1&nbsp;</span><span class="v JG15_1" data-id="JG15_1">Peste câteva zile, în timpul seceratului grâului, a venit Samson să se vadă cu femeia sa, aducând cu sine un ied. Iar când a zis: "Mă duc la femeia mea în odaia de dormit", tatăl ei nu l-a lăsat să intre.</span>
<span class="v-num v-2">2&nbsp;</span><span class="v JG15_2" data-id="JG15_2">Şi a zis tatăl ei: "Eu am socotit că ai urât-o şi am măritat-o cu un prieten al tău; iată sora ei mai mică e mai frumoasă decât ea; să fie aceasta în locul aceleia".</span>
<span class="v-num v-3">3&nbsp;</span><span class="v JG15_3" data-id="JG15_3">Samson însă le-a zis: "De acum eu voi fi drept înaintea Filistenilor, dacă mă voi apuca să le fac rău".</span>
<span class="v-num v-4">4&nbsp;</span><span class="v JG15_4" data-id="JG15_4">Apoi Samson s-a dus şi a prins trei sute de vulpi, a luat făclii, a legat câte două vulpi de coadă şi intre ele câte o făclie;</span>
<span class="v-num v-5">5&nbsp;</span><span class="v JG15_5" data-id="JG15_5">După aceea a aprins făcliile şi a dat drumul vulpilor prin grânele Filistenilor şi a aprins şi clăile şi grâul nesecerat, viile şi livezile de măslini.</span>
<span class="v-num v-6">6&nbsp;</span><span class="v JG15_6" data-id="JG15_6">Şi ziceau Filistenii: "Cine oare a făcut aceasta?" Şi li s-a spus: "Samson, ginerele Timneanului, căci acesta i-a luat femeia şi a dat-o după un prieten al lui". Atunci Filistenii s-au dus şi au ars-o cu foc şi pe ea şi casa tatălui ei.</span>
<span class="v-num v-7">7&nbsp;</span><span class="v JG15_7" data-id="JG15_7">Dar Samson le-a zis: "Cu toate că aţi făcut aceasta, eu tot am să mă răzbun pe voi şi numai atunci am să mă liniştesc".</span>
<span class="v-num v-8">8&nbsp;</span><span class="v JG15_8" data-id="JG15_8">Şi le-a sfărâmat fluierele picioarelor şi şoldurile şi apoi s-a dus şi a şezut în peştera de la stânca Etam.</span>
<span class="v-num v-9">9&nbsp;</span><span class="v JG15_9" data-id="JG15_9">Filistenii însă s-au dus şi şi-au aşezat tabăra în Iuda şi s-au întins până la Lehi.</span>
<span class="v-num v-10">10&nbsp;</span><span class="v JG15_10" data-id="JG15_10">Iar locuitorii lui Iuda au zis: "Pentru ce aţi ieşit voi asupra noastră?" Şi ei au zis: "Am venit să legăm pe Samson, ca să facem cu el cum a făcut şi el cu noi".</span>
<span class="v-num v-11">11&nbsp;</span><span class="v JG15_11" data-id="JG15_11">Atunci s-au dus trei mii de oameni din Iuda la peştera de la stânca Etam şi au zis către Samson: "Nu ştii tu, oare, că Filistenii domnesc peste noi? De ce ne-ai făcut tu una ca asta?" El însă a zis: "Cum s-au purtat ei cu mine, aşa m-am purtat şi eu cu ei".</span>
<span class="v-num v-12">12&nbsp;</span><span class="v JG15_12" data-id="JG15_12">I-au zis lui: "Noi am venit să te legăm, ca să te dăm în mâinile Filistenilor". Atunci Samson le-a zis: "Juraţi-vă mie că nu mă veţi ucide!"</span>
<span class="v-num v-13">13&nbsp;</span><span class="v JG15_13" data-id="JG15_13">Şi ei au răspuns: "Nu, noi numai te vom lega şi te vom da în mâinile lor, dar de omorât nu te vom omorî". Şi l-au legat cu două funii noi şi l-au dus din peşteră.</span>
<span class="v-num v-14">14&nbsp;</span><span class="v JG15_14" data-id="JG15_14">Dar când s-a apropiat el de Lehi, Filistenii l-au întâmpinat cu strigăte. Atunci s-a coborât peste el Duhul Domnului şi funiile care erau peste mâinile lui s-au făcut ca nişte câlţi arşi de foc şi au căzut legăturile de pe mâinile lui.</span>
<span class="v-num v-15">15&nbsp;</span><span class="v JG15_15" data-id="JG15_15">Iar el găsind o falcă sănătoasă de asin, şi-a întins mâna, a luat-o şi a ucis cu ea o mie de oameni.</span>
<span class="v-num v-16">16&nbsp;</span><span class="v JG15_16" data-id="JG15_16">Apoi a zis Samson: "Cu o falcă de măgar o ceată, două cete am stins, Cu o falcă de măgar o mie de oameni am ucis".</span>
<span class="v-num v-17">17&nbsp;</span><span class="v JG15_17" data-id="JG15_17">Şi zicând acestea, a aruncat falca din mâini şi a numit locul acela Ramat-Lehi.</span>
<span class="v-num v-18">18&nbsp;</span><span class="v JG15_18" data-id="JG15_18">Simţind însă sete mare, a strigat către Domnul şi a zis: "Tu ai făcut prin mâna robului Tău această mare izbăvire; iar acum eu mor de sete şi voi cădea în mâinile celor netăiaţi împrejur".</span>
<span class="v-num v-19">19&nbsp;</span><span class="v JG15_19" data-id="JG15_19">Atunci a deschis Domnul o crăpătură într-o stâncă din Lehi şi a curs din ea apă. Şi a băut Samson şi şi-a astâmpărat setea şi duhul lui s-a înviorat. De aceea s-a şi numit locul acela: "Izvorul celui ce strigă", care este în Lehi până în ziua de astăzi.</span>
<span class="v-num v-20">20&nbsp;</span><span class="v JG15_20" data-id="JG15_20">Şi a fost el judecător în Israel pe vremea Filistenilor douăzeci de ani.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JG14.html">&lt;</a>
<a class="home" href="index.html">=</a>
<a class="next" href="JG16.html">&gt;</a>
</div></div>
</body>
</html>