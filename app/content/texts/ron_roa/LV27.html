<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>LEVITICUL A TREIA CARTE A LUI MOISE 27 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="LV.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="LV.html">LEVITICUL A TREIA CARTE A LUI MOISE 27</a><a class="prev" href="LV26.html">&lt;</a>
<a class="home" href="index.html">=</a>
<a class="next" href="NU1.html">&gt;</a>
</div></div>
<div class="section chapter LV LV27 ron_roa ron " dir="ltr" lang="ro" data-id="LV27" data-nextid="NU1" data-previd="LV26">
<div class="c">27</div>
<div class="p">
<span class="v-num v-1">1&nbsp;</span><span class="v LV27_1" data-id="LV27_1">Şi a grăit Domnul către Moise, zicând:</span>
<span class="v-num v-2">2&nbsp;</span><span class="v LV27_2" data-id="LV27_2">"Vorbeşte fiilor lui Israel şi spune-le: - Când cineva I se va făgădui Domnului, preţul sufletului său să-l socoteşti astfel :</span>
<span class="v-num v-3">3&nbsp;</span><span class="v LV27_3" data-id="LV27_3">Preţul unui bărbat între douăzeci şi şaizeci de ani va fi de cincizeci de sicli de argint, după siclul sfânt;</span>
<span class="v-num v-4">4&nbsp;</span><span class="v LV27_4" data-id="LV27_4">iar dacă este femeie, preţul va fi de treizeci de sicli.</span>
<span class="v-num v-5">5&nbsp;</span><span class="v LV27_5" data-id="LV27_5">Dacă-i vorba de cineva între cinci şi douăzeci de ani, preţul va fi de douăzeci de sicli pentru bărbat şi zece sicli pentru femeie.</span>
<span class="v-num v-6">6&nbsp;</span><span class="v LV27_6" data-id="LV27_6">Dacă-i vorba de cineva între o lună şi cinci ani, preţul va fi de cinci sicli de argint pentru bărbat şi de trei sicli de argint pentru femeie.</span>
<span class="v-num v-7">7&nbsp;</span><span class="v LV27_7" data-id="LV27_7">De la şaizeci de ani în sus, preţul va fi de cincisprezece sicli de argint pentru bărbat şi zece sicli pentru femeie.</span>
<span class="v-num v-8">8&nbsp;</span><span class="v LV27_8" data-id="LV27_8">Iar dacă este sărac şi nu e'n stare să plătească preţul, va fi adus la preot şi-l va preţui preotul; preotul îl va preţui după mijloacele celui ce a făcut făgăduinţa.</span>
<span class="v-num v-9">9&nbsp;</span><span class="v LV27_9" data-id="LV27_9">Dacă însă va fi un animal din cele ce se aduc jertfă Domnului, tot ce se aduce Domnului va fi lucru sfânt;</span>
<span class="v-num v-10">10&nbsp;</span><span class="v LV27_10" data-id="LV27_10">el nu va fi înlocuit, nici unul bun cu unul rău, nici unul rău cu unul bun. Dacă cineva înlocuieşte un animal cu un altul, sfânt va fi şi animalul, şi înlocuitorul lui.</span>
<span class="v-num v-11">11&nbsp;</span><span class="v LV27_11" data-id="LV27_11">Dacă-i vorba de un animal necurat, din cele ce nu se aduc jertfă Domnului, animalul va fi adus la preot,</span>
<span class="v-num v-12">12&nbsp;</span><span class="v LV27_12" data-id="LV27_12">iar preotul îl va preţui de bun sau de rău; şi cum îl va preţui preotul, aşa va fi.</span>
<span class="v-num v-13">13&nbsp;</span><span class="v LV27_13" data-id="LV27_13">De va vrea cineva să-l răscumpere, atunci la preţul lui va adăuga o cincime.</span>
<span class="v-num v-14">14&nbsp;</span><span class="v LV27_14" data-id="LV27_14">Dacă cineva Îi va afierosi Domnului casa, preotul o va preţui de bună sau de rea; şi cum o va preţui preotul, aşa va rămâne.</span>
<span class="v-num v-15">15&nbsp;</span><span class="v LV27_15" data-id="LV27_15">Dacă cel ce şi-a afierosit casa va dori s'o răscumpere, atunci la preţul ei va adăuga argint o cincime, şi a lui va fi.</span>
<span class="v-num v-16">16&nbsp;</span><span class="v LV27_16" data-id="LV27_16">Dacă cineva Îi va afierosi Domnului o ţarină din moşia sa, preţuirea se va face după sămânţa cu care ea se seamănă: cincizeci de sicli de argint pentru o măsură de orz.</span>
<span class="v-num v-17">17&nbsp;</span><span class="v LV27_17" data-id="LV27_17">Dacă ţarina şi-o va afierosi în chiar anul jubileu, ea va rămâne la preţul ei.</span>
<span class="v-num v-18">18&nbsp;</span><span class="v LV27_18" data-id="LV27_18">Dar dacă-şi afieroseşte ţarina după anul jubileu, atunci preotul îi va socoti preţul după numărul anilor ce mai rămân până la anul jubileu, şi va scădea din preţul ei.</span>
<span class="v-num v-19">19&nbsp;</span><span class="v LV27_19" data-id="LV27_19">Dacă însă va vrea să-şi răscumpere ţarina cel ce a afierosit-o, atunci el va adăuga la preţul ei o cincime, şi a lui va rămâne.</span>
<span class="v-num v-20">20&nbsp;</span><span class="v LV27_20" data-id="LV27_20">Iar dacă el nu-şi răscumpără ţarina, ci o vinde altui om, atunci ea nu mai poate fi răscumpărată,</span>
<span class="v-num v-21">21&nbsp;</span><span class="v LV27_21" data-id="LV27_21">ci de'ndată ce va trece anul jubileu, ţarina va fi lucru afierosit Domnului aşa cum e o ţarină închinată; ea va deveni moşie a preotului.</span>
<span class="v-num v-22">22&nbsp;</span><span class="v LV27_22" data-id="LV27_22">Iar dacă cineva Îi va afierosi Domnului o ţarină cumpărată, care deci nu este din ţarinile moşiei lui,</span>
<span class="v-num v-23">23&nbsp;</span><span class="v LV27_23" data-id="LV27_23">preotul îi va socoti preţul deplin până la anul jubileu, iar acela va plăti preţul chiar atunci, în ziua aceea, ca afierosire Domnului.</span>
<span class="v-num v-24">24&nbsp;</span><span class="v LV27_24" data-id="LV27_24">În anul jubileu, ţarina se va întoarce la cel de la care fusese cumpărată şi care o avusese ca moşie'n stăpânirea lui.</span>
<span class="v-num v-25">25&nbsp;</span><span class="v LV27_25" data-id="LV27_25">Toate preţurile vor fi făcute după siclul sfânt; siclul să aibă douăzeci de ghere .</span>
<span class="v-num v-26">26&nbsp;</span><span class="v LV27_26" data-id="LV27_26">Totuşi, nimeni nu va putea să afierosească pe întâi-născuţii din animale, cei ce, ca întâi-născuţi, sunt ai Domnului: fie bou, fie oaie, al Domnului este .</span>
<span class="v-num v-27">27&nbsp;</span><span class="v LV27_27" data-id="LV27_27">Iar de va fi dintre dobitoacele necurate, va putea fi răscumpărat după preţul lui, la care se va adăuga o cincime, şi va fi al celui ce-l răscumpără; iar de nu va fi răscumpărat, poate fi vândut la chiar preţul lui.</span>
<span class="v-num v-28">28&nbsp;</span><span class="v LV27_28" data-id="LV27_28">Tot ceea ce omul Îi va dărui Domnului din ceea ce are el - fie om, fie dobitoc, fie ţarină din moşia sa - nu se vinde şi nici nu se răscumpără. Toată dania cea sfântă, sfântă Îi este Domnului;</span>
<span class="v-num v-29">29&nbsp;</span><span class="v LV27_29" data-id="LV27_29">şi tot cel ce de la oameni a fost afierosit prin punere deoparte, acela nu poate fi răscumpărat, ci va fi dat morţii .</span>
<span class="v-num v-30">30&nbsp;</span><span class="v LV27_30" data-id="LV27_30">Toată dijma pământului - fie din sămânţa ogorului, fie din roada pomilor - este a Domnului; sfântă Îi este Domnului.</span>
<span class="v-num v-31">31&nbsp;</span><span class="v LV27_31" data-id="LV27_31">Iar dacă cineva doreşte să-şi răscumpere dijma, la preţul ei va adăuga o cincime, şi a lui va fi.</span>
<span class="v-num v-32">32&nbsp;</span><span class="v LV27_32" data-id="LV27_32">Toată dijma din cirezi şi din turme, din tot ceea ce trece numărat pe sub toiag , este afierosit Domnului;</span>
<span class="v-num v-33">33&nbsp;</span><span class="v LV27_33" data-id="LV27_33">ce e bun nu va fi înlocuit cu ce e rău, nici ce e rău cu ce e bun; dacă însă cineva îl înlocuieşte, atunci atât animalul înlocuit cât şi înlocuitorul său va fi lucru sfânt: nu vor putea fi răscumpăraţi".</span>
<span class="v-num v-34">34&nbsp;</span><span class="v LV27_34" data-id="LV27_34">Acestea sunt poruncile pe care Domnul i le-a poruncit lui Moise pentru fiii lui Israel, pe muntele Sinai.</span>
</div>
</div>
<div class="footnotes">

</div>

<div class="footer"><div class="nav">
<a class="prev" href="LV26.html">&lt;</a>
<a class="home" href="index.html">=</a>
<a class="next" href="NU1.html">&gt;</a>
</div></div>
</body>
</html>