<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>LUCA 7 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="LK.html">Biblia Ortodoxă Română Sinodală (2006)</a><a class="location" href="LK.html">LUCA 7</a><a class="prev" href="LK6.html">&lt;</a>
<a class="home" href="index.html">=</a>
<a class="next" href="LK8.html">&gt;</a>
</div></div>
<div class="section chapter LK LK7 ron_bor ron " dir="ltr" lang="ron" data-id="LK7" data-nextid="LK8" data-previd="LK6">
<div class="c">7</div>
<div class="p">
<span class="v-num v-1">1&nbsp;</span><span class="v LK7_1" data-id="LK7_1">Şi după ce a sfârşit toate aceste cuvinte ale Sale în auzul poporului, a intrat în Capernaum.</span>
<span class="v-num v-2">2&nbsp;</span><span class="v LK7_2" data-id="LK7_2">Iar sluga unui sutaş, care era la el în cinste, fiind bolnavă era să moară.</span>
<span class="v-num v-3">3&nbsp;</span><span class="v LK7_3" data-id="LK7_3">Şi auzind despre Iisus, a trimis la El bătrâni ai iudeilor, rugându-L să vină şi să vindece pe sluga lui.</span>
<span class="v-num v-4">4&nbsp;</span><span class="v LK7_4" data-id="LK7_4">Iar ei, venind la Iisus, L-au rugat stăruitor, zicând: Vrednic este să-i faci lui aceasta,</span>
<span class="v-num v-5">5&nbsp;</span><span class="v LK7_5" data-id="LK7_5">Căci iubeşte neamul nostru şi el ne-a zidit sinagoga.</span>
<span class="v-num v-6">6&nbsp;</span><span class="v LK7_6" data-id="LK7_6">Iar Iisus mergea cu ei. Şi nefiind El acum departe de casă, a trimis la El prieteni, zicându-I: Doamne, nu Te osteni, că nu sunt vrednic ca să intri sub acoperământul meu.</span>
<span class="v-num v-7">7&nbsp;</span><span class="v LK7_7" data-id="LK7_7">De aceea nici pe mine nu m-am socotit vrednic să vin la Tine. Ci spune cu cuvântul şi se va vindeca sluga mea.</span>
<span class="v-num v-8">8&nbsp;</span><span class="v LK7_8" data-id="LK7_8">Căci şi eu sunt om pus sub stăpânire, având sub mine ostaşi, şi zic acestuia: Du-te, şi se duce, şi altuia: Vino, şi vine, şi slugii mele: Fă aceasta, şi face.</span>
<span class="v-num v-9">9&nbsp;</span><span class="v LK7_9" data-id="LK7_9">Iar Iisus, auzind acestea, S-a minunat de el şi, întorcându-Se, a zis mulţimii care venea după El: Zic vouă că nici în Israel n-am aflat atâta credinţă;</span>
<span class="v-num v-10">10&nbsp;</span><span class="v LK7_10" data-id="LK7_10">Şi întorcându-se cei trimişi acasă, au găsit sluga sănătoasă.</span>
<span class="v-num v-11">11&nbsp;</span><span class="v LK7_11" data-id="LK7_11">Şi după aceea, S-a dus într-o cetate numită Nain şi cu El împreună mergeau ucenicii Lui şi multă mulţime.</span>
<span class="v-num v-12">12&nbsp;</span><span class="v LK7_12" data-id="LK7_12">Iar când S-a apropiat de poarta cetăţii, iată scoteau un mort, singurul copil al mamei sale, şi ea era văduvă, şi mulţime mare din cetate era cu ea.</span>
<span class="v-num v-13">13&nbsp;</span><span class="v LK7_13" data-id="LK7_13">Şi, văzând-o Domnul, I s-a făcut milă de ea şi i-a zis: Nu plânge!</span>
<span class="v-num v-14">14&nbsp;</span><span class="v LK7_14" data-id="LK7_14">Şi apropiindu-Se, S-a atins de sicriu, iar cei ce-l duceau s-au oprit. Şi a zis: Tinere, ţie îţi zic, scoală-te.</span>
<span class="v-num v-15">15&nbsp;</span><span class="v LK7_15" data-id="LK7_15">Şi s-a ridicat mortul şi a început să vorbească, şi l-a dat mamei lui.</span>
<span class="v-num v-16">16&nbsp;</span><span class="v LK7_16" data-id="LK7_16">Şi frică i-a cuprins pe toţi şi slăveau pe Dumnezeu, zicând: Prooroc mare s-a ridicat între noi şi Dumnezeu a cercetat pe poporul Său.</span>
<span class="v-num v-17">17&nbsp;</span><span class="v LK7_17" data-id="LK7_17">Şi a ieşit cuvântul acesta despre El în toată Iudeea şi în toată împrejurimea.</span>
<span class="v-num v-18">18&nbsp;</span><span class="v LK7_18" data-id="LK7_18">Şi au vestit lui Ioan ucenicii lui de toate acestea.</span>
<span class="v-num v-19">19&nbsp;</span><span class="v LK7_19" data-id="LK7_19">Şi chemând la sine pe doi dintre ucenicii săi, Ioan i-a trimis către Domnul, zicând: Tu eşti Cel ce va să vină sau să aşteptăm pe altul?</span>
<span class="v-num v-20">20&nbsp;</span><span class="v LK7_20" data-id="LK7_20">Şi ajungând la El, bărbaţii au zis: Ioan Botezătorul ne-a trimis la Tine, zicând: Tu eşti Cel ce va să vină sau să aşteptăm pe altul?</span>
<span class="v-num v-21">21&nbsp;</span><span class="v LK7_21" data-id="LK7_21">Şi în acel ceas El a vindecat pe mulţi de boli şi de răni şi de duhuri rele şi multor orbi le-a dăruit vederea.</span>
<span class="v-num v-22">22&nbsp;</span><span class="v LK7_22" data-id="LK7_22">Şi răspunzând, le-a zis: Mergeţi şi spuneţi lui Ioan cele ce aţi văzut şi cele ce aţi auzit: Orbii văd, şchiopii umblă, leproşii se curăţesc, surzii aud, morţii înviază şi săracilor li se binevesteşte.</span>
<span class="v-num v-23">23&nbsp;</span><span class="v LK7_23" data-id="LK7_23">Şi fericit este acela care nu se va sminti întru Mine.</span>
<span class="v-num v-24">24&nbsp;</span><span class="v LK7_24" data-id="LK7_24">Iar, după ce trimişii lui Ioan au plecat, El a început să vorbească mulţimilor despre Ioan: Ce aţi ieşit să priviţi, în pustie? Oare trestie clătinată de vânt?</span>
<span class="v-num v-25">25&nbsp;</span><span class="v LK7_25" data-id="LK7_25">Dar ce aţi ieşit să vedeţi? Oare om îmbrăcat în haine moi? Iată, cei ce poartă haine scumpe şi petrec în desfătare sunt în casele regilor.</span>
<span class="v-num v-26">26&nbsp;</span><span class="v LK7_26" data-id="LK7_26">Dar ce-aţi ieşit să vedeţi? Oare prooroc? Da! Zic vouă: şi mai mult decât un prooroc.</span>
<span class="v-num v-27">27&nbsp;</span><span class="v LK7_27" data-id="LK7_27">Acesta este cel despre care s-a scris: "Iată trimit înaintea feţei Tale pe îngerul Meu care va găti calea Ta, înaintea Ta".</span>
<span class="v-num v-28">28&nbsp;</span><span class="v LK7_28" data-id="LK7_28">Zic vouă: Între cei născuţi din femei, nimeni nu este mai mare decât Ioan; dar cel mai mic în împărăţia lui Dumnezeu este mai mare decât el.</span>
<span class="v-num v-29">29&nbsp;</span><span class="v LK7_29" data-id="LK7_29">Şi tot poporul auzind, şi vameşii s-au încredinţat de dreptatea lui Dumnezeu, botezându-se cu botezul lui Ioan.</span>
<span class="v-num v-30">30&nbsp;</span><span class="v LK7_30" data-id="LK7_30">Iar fariseii şi învăţătorii de lege au călcat voia lui Dumnezeu în ei înşişi, nebotezându-se de el.</span>
<span class="v-num v-31">31&nbsp;</span><span class="v LK7_31" data-id="LK7_31">Cu cine voi asemăna pe oamenii acestui neam? Şi cu cine sunt ei asemenea?</span>
<span class="v-num v-32">32&nbsp;</span><span class="v LK7_32" data-id="LK7_32">Sunt asemenea copiilor care şed în piaţă şi strigă unii către alţii, zicând: V-am cântat din fluier şi n-aţi jucat; v-am cântat de jale şi n-aţi plâns.</span>
<span class="v-num v-33">33&nbsp;</span><span class="v LK7_33" data-id="LK7_33">Căci a venit Ioan Botezătorul, nemâncând pâine şi negustând vin, şi ziceţi: Are demon!</span>
<span class="v-num v-34">34&nbsp;</span><span class="v LK7_34" data-id="LK7_34">A venit şi Fiul Omului, mâncând şi bând, şi ziceţi: Iată un om mâncăcios şi băutor de vin, prieten al vameşilor şi al păcătoşilor!</span>
<span class="v-num v-35">35&nbsp;</span><span class="v LK7_35" data-id="LK7_35">Dar Înţelepciunea a fost găsită dreaptă de către toţi fiii ei.</span>
<span class="v-num v-36">36&nbsp;</span><span class="v LK7_36" data-id="LK7_36">Unul din farisei L-a rugat pe Iisus să mănânce cu el. Şi intrând în casa fariseului, a şezut la masă.</span>
<span class="v-num v-37">37&nbsp;</span><span class="v LK7_37" data-id="LK7_37">Şi iată era în cetate o femeie păcătoasă şi, aflând că şade la masă, în casa fariseului, a adus un alabastru cu mir.</span>
<span class="v-num v-38">38&nbsp;</span><span class="v LK7_38" data-id="LK7_38">Şi, stând la spate, lângă picioarele Lui, plângând, a început să ude cu lacrimi picioarele Lui, şi cu părul capului ei le ştergea. Şi săruta picioarele Lui şi le ungea cu mir.</span>
<span class="v-num v-39">39&nbsp;</span><span class="v LK7_39" data-id="LK7_39">Şi văzând, fariseul, care-L chemase, a zis în sine: Acesta, de-ar fi prooroc, ar şti cine e şi ce fel e femeia care se atinge de El, că este păcătoasă.</span>
<span class="v-num v-40">40&nbsp;</span><span class="v LK7_40" data-id="LK7_40">Şi răspunzând, Iisus a zis către el: Simone, am să-ţi spun ceva. Învăţătorule, spune, zise el.</span>
<span class="v-num v-41">41&nbsp;</span><span class="v LK7_41" data-id="LK7_41">Un cămătar avea doi datornici. Unul era dator cu cinci sute de dinari, iar celălalt cu cincizeci.</span>
<span class="v-num v-42">42&nbsp;</span><span class="v LK7_42" data-id="LK7_42">Dar, neavând ei cu ce să plătească, i-a iertat pe amândoi. Deci, care dintre ei îl va iubi mai mult?</span>
<span class="v-num v-43">43&nbsp;</span><span class="v LK7_43" data-id="LK7_43">Simon, răspunzând, a zis: Socotesc că acela căruia i-a iertat mai mult. Iar El i-a zis: Drept ai judecat.</span>
<span class="v-num v-44">44&nbsp;</span><span class="v LK7_44" data-id="LK7_44">Şi întorcându-se către femeie, a zis lui Simon: Vezi pe femeia aceasta? Am intrat în casa ta şi apă pe picioare nu Mi-ai dat; ea însă, cu lacrimi, Mi-a udat picioarele şi le-a şters cu părul ei.</span>
<span class="v-num v-45">45&nbsp;</span><span class="v LK7_45" data-id="LK7_45">Sărutare nu Mi-ai dat; ea însă de când am intrat, n-a încetat să-Mi sărute picioarele.</span>
<span class="v-num v-46">46&nbsp;</span><span class="v LK7_46" data-id="LK7_46">Cu untdelemn capul Meu nu l-ai uns; ea însă cu mir Mi-a uns picioarele.</span>
<span class="v-num v-47">47&nbsp;</span><span class="v LK7_47" data-id="LK7_47">De aceea îţi zic: Iertate sunt păcatele ei cele multe, căci mult a iubit. Iar cui se iartă puţin, puţin iubeşte.</span>
<span class="v-num v-48">48&nbsp;</span><span class="v LK7_48" data-id="LK7_48">Şi a zis ei: Iertate îţi sunt păcatele.</span>
<span class="v-num v-49">49&nbsp;</span><span class="v LK7_49" data-id="LK7_49">Şi au început cei ce şedeau împreună la masă să zică în sine: Cine este Acesta care iartă şi păcatele?</span>
<span class="v-num v-50">50&nbsp;</span><span class="v LK7_50" data-id="LK7_50">Iar către femeie a zis: Credinţa ta te-a mântuit; mergi în pace.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="LK6.html">&lt;</a>
<a class="home" href="index.html">=</a>
<a class="next" href="LK8.html">&gt;</a>
</div></div>
</body>
</html>