<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA RUT 2 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="RT.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="RT.html">CARTEA RUT 2</a><a class="prev" href="RT1.html">&lt;</a>
<a class="home" href="index.html">=</a>
<a class="next" href="RT3.html">&gt;</a>
</div></div>
<div class="section chapter RT RT2 ron_roa ron " dir="ltr" lang="ro" data-id="RT2" data-nextid="RT3" data-previd="RT1">
<div class="c">2</div>
<div class="p">
<span class="v-num v-1">1&nbsp;</span><span class="v RT2_1" data-id="RT2_1">Noemina cunoştea un om care fusese un apropiat al soţului ei. Omul acela era foarte cuprins, din neamul lui Elimelec, iar numele său era Booz.</span>
<span class="v-num v-2">2&nbsp;</span><span class="v RT2_2" data-id="RT2_2">Iar Rut, Moabiteanca, a zis către Noemina: "Mă duc în holdă să adun spicele care rămân în urma aceluia la care voi avea trecere". Iar ea i-a zis: "Du-te, fiica mea!"</span>
<span class="v-num v-3">3&nbsp;</span><span class="v RT2_3" data-id="RT2_3">Şi s'a dus. Şi, mergând, aduna în holdă pe urma secerătorilor. Şi s'a întâmplat să nimerească în holda lui Booz, cel din neamul lui Elimelec.</span>
<span class="v-num v-4">4&nbsp;</span><span class="v RT2_4" data-id="RT2_4">Şi, iată, Booz a venit din Betleem şi le-a zis secerătorilor: "Domnul să fie cu voi!" Iar ei i-au răspuns: "Domnul să te binecuvinteze!"</span>
<span class="v-num v-5">5&nbsp;</span><span class="v RT2_5" data-id="RT2_5">Şi a zis Booz către servul său, care era vătaf peste secerători: "Cine este tânăra aceasta?"</span>
<span class="v-num v-6">6&nbsp;</span><span class="v RT2_6" data-id="RT2_6">Iar servul, care era vătaf peste secerători, i-a răspuns: "Tânăra este moabiteanca aceea care s'a întors cu Noemina din câmpia Moabului.</span>
<span class="v-num v-7">7&nbsp;</span><span class="v RT2_7" data-id="RT2_7">Ea a zis: Lasă-mă să adun şi să culeg de printre snopi în urma secerătorilor!... Şi, de când a venit, de azi-dimineaţă până acum, nu s'a odihnit nici măcar atât în holdă".</span>
<span class="v-num v-8">8&nbsp;</span><span class="v RT2_8" data-id="RT2_8">Atunci Booz a zis către Rut: "N'ai auzit, fiica mea?: Să nu mergi să culegi în altă holdă; să nu te duci de aici, ci rămâi la un loc cu tinerele mele .</span>
<span class="v-num v-9">9&nbsp;</span><span class="v RT2_9" data-id="RT2_9">Şi ia aminte la holda în care seceră ei, şi mergi pe urma lor; că, iată, eu le-am poruncit băieţandrilor să nu se atingă de tine; iar când îţi va fi sete, mergi la vase şi bea de unde ei, băieţandrii, vor scoate apă".</span>
<span class="v-num v-10">10&nbsp;</span><span class="v RT2_10" data-id="RT2_10">Iar ea, căzând înaintea lui cu faţa la pământ, i-a zis: "Cum se face oare ca am aflat atâta trecere în ochii tăi, încât să mă iei în seamă, de vreme ce eu sunt o străină?"</span>
<span class="v-num v-11">11&nbsp;</span><span class="v RT2_11" data-id="RT2_11">Şi răspunzând Booz, i-a zis: "Mi s'au spus multe şi de toate despre cum te-ai purtat tu cu soacra ta după ce ţi-a murit bărbatul, despre cum i-ai lăsat tu pe tatăl tău şi pe mama ta şi ţara'n care te-ai născut şi ai venit la un popor pe care înainte nu l-ai ştiut.</span>
<span class="v-num v-12">12&nbsp;</span><span class="v RT2_12" data-id="RT2_12">Domnul să-ţi răsplătească lucrarea!; multă să-ţi fie răsplata de la Domnul, Dumnezeul lui Israel, la Care ai venit să-ţi pui încrederea sub aripile Lui".</span>
<span class="v-num v-13">13&nbsp;</span><span class="v RT2_13" data-id="RT2_13">Iar ea a zis: "Aflat-am trecere în ochii tăi, doamne, că m'ai alinat şi ai grăit pe inima slujnicei tale!; şi, iată, eu voi fi ca una din slujnicele tale".</span>
<span class="v-num v-14">14&nbsp;</span><span class="v RT2_14" data-id="RT2_14">Şi i-a zis Booz: "Acum e vremea mesei; apropie-te aici şi mănâncă pâine şi înmoaie-ţi bucătura în oţet ". a şezut de-o parte de secerători, Booz i-a dat pâine, iar ea a mâncat şi s'a săturat, iar ce-a rămas a pus de-o parte.</span>
<span class="v-num v-15">15&nbsp;</span><span class="v RT2_15" data-id="RT2_15">Şi s'a ridicat să culeagă. Iar Booz le-a poruncit băieţandrilor: "Lăsaţi-o să adune şi de printre snopi, şi să n'o umiliţi.</span>
<span class="v-num v-16">16&nbsp;</span><span class="v RT2_16" data-id="RT2_16">Mai mult, daţi-i o mână de ajutor şi lăsaţi-i într'adins din ce s'a secerat; lăsaţi-o să mănânce şi să culeagă şi să n'o ţineţi de rău!"</span>
<span class="v-num v-17">17&nbsp;</span><span class="v RT2_17" data-id="RT2_17">Aşa că ea a adunat în holdă până seara. Şi a îmblătit ceea ce adunase şi a fost ca la o efă de orz.</span>
<span class="v-num v-18">18&nbsp;</span><span class="v RT2_18" data-id="RT2_18">Şi, luându-l, a intrat în cetate, iar soacra ei a văzut ce adunase. Iar a adus şi i-a dat ceea ce a rămas după ce ea se săturase.</span>
<span class="v-num v-19">19&nbsp;</span><span class="v RT2_19" data-id="RT2_19">Şi a întrebat-o soacra: "Unde ai adunat astăzi? şi unde ai lucrat? Binecuvântat să fie cel ce te-a luat în seamă!" Iar i-a spus soacrei sale unde a lucrat şi a zis: "Numele omului la care am lucrat astăzi este Booz".</span>
<span class="v-num v-20">20&nbsp;</span><span class="v RT2_20" data-id="RT2_20">Şi a zis Noemina către nora ei: "Binecuvântat este prin el Domnul, că El n'a încetat să facă milă cu cei vii şi cu cei morţi !" Şi i-a zis Noemina: "Apropie-se omul de noi!; e una din rudele noastre de-aproape...".</span>
<span class="v-num v-21">21&nbsp;</span><span class="v RT2_21" data-id="RT2_21">Iar a zis către soacra sa: "Da, şi mi-a mai zis: "Ţine-te aproape de tinerele mele până ce oamenii îmi vor termina tot secerişul!"</span>
<span class="v-num v-22">22&nbsp;</span><span class="v RT2_22" data-id="RT2_22">Şi a zis Noemina către Rut, nora sa: "E bine, fiica mea, e bine că ai mers cu tinerele lui; aşa că nimeni n'o să se împiedice de tine într'o altă holdă".</span>
<span class="v-num v-23">23&nbsp;</span><span class="v RT2_23" data-id="RT2_23">Şi s'a prins cu tinerele lui Booz să adune până se va termina secerişul orzului şi al grâului.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="RT1.html">&lt;</a>
<a class="home" href="index.html">=</a>
<a class="next" href="RT3.html">&gt;</a>
</div></div>
</body>
</html>