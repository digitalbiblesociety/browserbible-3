<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IOAN 13 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JN.html">Biblia Ortodoxă Română Sinodală (2006)</a><a class="location" href="JN.html">IOAN 13</a><a class="prev" href="JN12.html">&lt;</a>
<a class="home" href="index.html">=</a>
<a class="next" href="JN14.html">&gt;</a>
</div></div>
<div class="section chapter JN JN13 ron_bor ron " dir="ltr" lang="ron" data-id="JN13" data-nextid="JN14" data-previd="JN12">
<div class="c">13</div>
<div class="p">
<span class="v-num v-1">1&nbsp;</span><span class="v JN13_1" data-id="JN13_1">Iar înainte de sărbătoarea Paştilor, ştiind Iisus că a sosit ceasul Lui, ca să treacă din lumea aceasta la Tatăl, iubind pe ai Săi cei din lume, până la sfârşit i-a iubit.</span>
<span class="v-num v-2">2&nbsp;</span><span class="v JN13_2" data-id="JN13_2">Şi făcându-se Cină, şi diavolul punând în inima lui Iuda fiul lui Simon Iscarioteanul, ca să-l vândă,</span>
<span class="v-num v-3">3&nbsp;</span><span class="v JN13_3" data-id="JN13_3">Iisus, ştiind că Tatăl I-a dat Lui toate în mâini şi că de la Dumnezeu a ieşit şi la Dumnezeu merge,</span>
<span class="v-num v-4">4&nbsp;</span><span class="v JN13_4" data-id="JN13_4">S-a sculat de la Cină, S-a dezbrăcat de haine şi, luând un ştergar, S-a încins cu el.</span>
<span class="v-num v-5">5&nbsp;</span><span class="v JN13_5" data-id="JN13_5">După aceea a turnat apă în vasul de spălat şi a început să spele picioarele ucenicilor şi să le şteargă cu ştergarul cu care era încins.</span>
<span class="v-num v-6">6&nbsp;</span><span class="v JN13_6" data-id="JN13_6">A venit deci la Simon Petru. Acesta I-a zis: Doamne, oare Tu să-mi speli mie picioarele?</span>
<span class="v-num v-7">7&nbsp;</span><span class="v JN13_7" data-id="JN13_7">A răspuns Iisus şi i-a zis: Ceea ce fac Eu, tu nu ştii acum, dar vei înţelege după aceasta.</span>
<span class="v-num v-8">8&nbsp;</span><span class="v JN13_8" data-id="JN13_8">Petru I-a zis: Nu-mi vei spăla picioarele în veac. Iisus i-a răspuns: Dacă nu te voi spăla, nu ai parte de Mine.</span>
<span class="v-num v-9">9&nbsp;</span><span class="v JN13_9" data-id="JN13_9">Zis-a Simon Petru Lui: Doamne, spală-mi nu numai picioarele mele, ci şi mâinile şi capul.</span>
<span class="v-num v-10">10&nbsp;</span><span class="v JN13_10" data-id="JN13_10">Iisus i-a zis: Cel ce a făcut baie n-are nevoie să-i fie spălate decât picioarele, căci este curat tot. Şi voi sunteţi curaţi, însă nu toţi.</span>
<span class="v-num v-11">11&nbsp;</span><span class="v JN13_11" data-id="JN13_11">Că ştia pe cel ce avea să-L vândă; de aceea a zis: Nu toţi sunteţi curaţi.</span>
<span class="v-num v-12">12&nbsp;</span><span class="v JN13_12" data-id="JN13_12">După ce le-a spălat picioarele şi Şi-a luat hainele, S-a aşezat iar la masă şi le-a zis: Înţelegeţi ce v-am făcut Eu?</span>
<span class="v-num v-13">13&nbsp;</span><span class="v JN13_13" data-id="JN13_13">Voi Mă numiţi pe Mine: Învăţătorul şi Domnul, şi bine ziceţi, căci sunt.</span>
<span class="v-num v-14">14&nbsp;</span><span class="v JN13_14" data-id="JN13_14">Deci dacă Eu, Domnul şi Învăţătorul, v-am spălat vouă picioarele, şi voi sunteţi datori să ca să spălaţi picioarele unii altora;</span>
<span class="v-num v-15">15&nbsp;</span><span class="v JN13_15" data-id="JN13_15">Că v-am dat vouă pildă, ca, precum v-am făcut Eu vouă, să faceţi şi voi.</span>
<span class="v-num v-16">16&nbsp;</span><span class="v JN13_16" data-id="JN13_16">Adevărat, zic vouă: Nu este sluga mai mare decât stăpânul său, nici solul mai mare decât cel ce l-a trimis pe el.</span>
<span class="v-num v-17">17&nbsp;</span><span class="v JN13_17" data-id="JN13_17">Când ştiţi acestea, fericiţi sunteţi dacă le veţi face.</span>
<span class="v-num v-18">18&nbsp;</span><span class="v JN13_18" data-id="JN13_18">Nu zic despre voi toţi; căci Eu ştiu pe cei pe care i-am ales. Ci ca să se împlinească Scriptura: "Cel ce mănâncă pâinea cu Mine a ridicat călcâiul împotriva Mea".</span>
<span class="v-num v-19">19&nbsp;</span><span class="v JN13_19" data-id="JN13_19">De acum vă spun vouă, înainte de a fi aceasta, ca să credeţi, când se va îndeplini, că Eu sunt.</span>
<span class="v-num v-20">20&nbsp;</span><span class="v JN13_20" data-id="JN13_20">Adevărat, adevărat zic vouă: Cel care primeşte pe cel pe care-l voi trimite Eu, pe Mine Mă primeşte; iar cine Mă primeşte pe Mine primeşte pe Cel ce M-a trimis pe Mine.</span>
<span class="v-num v-21">21&nbsp;</span><span class="v JN13_21" data-id="JN13_21">Iisus, zicând acestea, S-a tulburat cu duhul şi a mărturisit şi a zis: Adevărat, adevărat zic vouă că unul dintre voi Mă va vinde.</span>
<span class="v-num v-22">22&nbsp;</span><span class="v JN13_22" data-id="JN13_22">Deci ucenicii se uitau unii la alţii, nedumerindu-se despre cine vorbeşte.</span>
<span class="v-num v-23">23&nbsp;</span><span class="v JN13_23" data-id="JN13_23">Iar la masă era rezemat la pieptul lui Iisus unul dintre ucenicii Lui, pe care-l iubea Iisus.</span>
<span class="v-num v-24">24&nbsp;</span><span class="v JN13_24" data-id="JN13_24">Deci Simon Petru i-a făcut semn acestuia şi i-a zis: Întreabă cine este despre care vorbeşte.</span>
<span class="v-num v-25">25&nbsp;</span><span class="v JN13_25" data-id="JN13_25">Şi căzând acela astfel la pieptul lui Iisus, I-a zis: Doamne, cine este?</span>
<span class="v-num v-26">26&nbsp;</span><span class="v JN13_26" data-id="JN13_26">Iisus i-a răspuns: Acela este, căruia Eu, întingând bucăţica de pâine, i-o voi da. Şi întingând bucăţica, a luat-o şi a dat-o lui Iuda, fiul lui Simon Iscarioteanul.</span>
<span class="v-num v-27">27&nbsp;</span><span class="v JN13_27" data-id="JN13_27">Şi după îmbucătură a intrat satana în el. Iar Iisus i-a zis: Ceea ce faci, fă mai curând.</span>
<span class="v-num v-28">28&nbsp;</span><span class="v JN13_28" data-id="JN13_28">Dar nimeni din cei care şedeau la masă n-a înţeles pentru ce i-a zis aceasta.</span>
<span class="v-num v-29">29&nbsp;</span><span class="v JN13_29" data-id="JN13_29">Căci unii socoteau, deoarece Iuda avea punga, că lui îi zice Iisus: Cumpără cele de care avem de trebuinţă la sărbătoare, sau să dea ceva săracilor.</span>
<span class="v-num v-30">30&nbsp;</span><span class="v JN13_30" data-id="JN13_30">Deci după ce a luat acela bucăţica de pâine, a ieşit numaidecât. Şi era noapte.</span>
<span class="v-num v-31">31&nbsp;</span><span class="v JN13_31" data-id="JN13_31">Şi când a ieşit el, Iisus a zis: Acum a fost preaslăvit Fiul Omului şi Dumnezeu a fost preaslăvit întru El.</span>
<span class="v-num v-32">32&nbsp;</span><span class="v JN13_32" data-id="JN13_32">Iar dacă Dumnezeu a fost preaslăvit întru El, şi Dumnezeu Îl va preaslăvi întru El şi îndată Îl va preaslăvi.</span>
<span class="v-num v-33">33&nbsp;</span><span class="v JN13_33" data-id="JN13_33">Fiilor, încă puţin timp sunt cu voi. Voi Mă veţi căuta, dar, după cum am spus iudeilor - că unde Mă duc Eu, voi nu puteţi veni - vă spun vouă acum.</span>
<span class="v-num v-34">34&nbsp;</span><span class="v JN13_34" data-id="JN13_34">Poruncă nouă dau vouă: Să vă iubiţi unul pe altul. Precum Eu v-am iubit pe voi, aşa şi voi să vă iubiţi unul pe altul.</span>
<span class="v-num v-35">35&nbsp;</span><span class="v JN13_35" data-id="JN13_35">Întru aceasta vor cunoaşte toţi că sunteţi ucenicii Mei, dacă veţi avea dragoste unii faţă de alţii.</span>
<span class="v-num v-36">36&nbsp;</span><span class="v JN13_36" data-id="JN13_36">Doamne, L-a întrebat Simon-Petru, unde Te duci? Răspuns-a Iisus: Unde Mă duc Eu, tu nu poţi să urmezi Mie acum, dar mai târziu Îmi vei urma.</span>
<span class="v-num v-37">37&nbsp;</span><span class="v JN13_37" data-id="JN13_37">Zis-a Petru Lui: Doamne, de ce nu pot să urmez Ţie acum? Sufletul meu îl voi da pentru Tine.</span>
<span class="v-num v-38">38&nbsp;</span><span class="v JN13_38" data-id="JN13_38">Iisus i-a răspuns: Vei pune sufletul tău pentru Mine? Adevărat, adevărat zic ţie că nu va cânta cocoşul, până ce nu te vei lepăda de Mine de trei ori!</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JN12.html">&lt;</a>
<a class="home" href="index.html">=</a>
<a class="next" href="JN14.html">&gt;</a>
</div></div>
</body>
</html>