<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEZECHIEL 24 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EK.html">Biblia Ortodoxă Română Sinodală (2006)</a><a class="location" href="EK.html">IEZECHIEL 24</a><a class="prev" href="EK23.html">&lt;</a>
<a class="home" href="index.html">=</a>
<a class="next" href="EK25.html">&gt;</a>
</div></div>
<div class="section chapter EK EK24 ron_bor ron " dir="ltr" lang="ro" data-id="EK24" data-nextid="EK25" data-previd="EK23">
<div class="c">24</div>
<div class="p">
<span class="v-num v-1">1&nbsp;</span><span class="v EK24_1" data-id="EK24_1">Fost-a cuvântul Domnului către mine, în anul al nouălea, în luna a zecea, în ziua a zecea a lunii, şi mi-a zis:</span>
<span class="v-num v-2">2&nbsp;</span><span class="v EK24_2" data-id="EK24_2">"Fiul omului, scrie-ţi numele acestei zile, anume al acestei zile, că chiar în ziua aceasta regele Babilonului va păşi spre Ierusalim.</span>
<span class="v-num v-3">3&nbsp;</span><span class="v EK24_3" data-id="EK24_3">Rosteşte dar pentru neamul de răzvrătiţi o pildă şi le spune: Aşa zice Domnul Dumnezeu: Pune un cazan şi toarnă în el apă;</span>
<span class="v-num v-4">4&nbsp;</span><span class="v EK24_4" data-id="EK24_4">Pune în el bucăţi de carne, tot bucăţi din cele mai bune, şolduri şi spete, şi-l umple cu cele mai bune oase;</span>
<span class="v-num v-5">5&nbsp;</span><span class="v EK24_5" data-id="EK24_5">Ia ceea ce este mai bun din turmă, pune lemne dedesubt, fierbe-l în clocote, aşa ca să fiarbă şi oasele din el.</span>
<span class="v-num v-6">6&nbsp;</span><span class="v EK24_6" data-id="EK24_6">De aceea, aşa zice Domnul Dumnezeu: Vai de cetatea sângelui! Vai de căldarea în care este rugină şi de pe care nu se mai ia rugina! Aruncaţi bucată cu bucată din el şi nu alegeţi prin sorţ.</span>
<span class="v-num v-7">7&nbsp;</span><span class="v EK24_7" data-id="EK24_7">Că sângele pe care ea l-a vărsat este în mijlocul ei. Ea l-a lăsat pe stâncă goală; nu l-a vărsat pe pământ, unde s-ar fi putut acoperi cu ţărână.</span>
<span class="v-num v-8">8&nbsp;</span><span class="v EK24_8" data-id="EK24_8">Pentru a-Mi aţâţa mânia, pentru a Mă răzbuna, am lăsat sângele ei pe stâncă goală, ca să nu fie acoperit".</span>
<span class="v-num v-9">9&nbsp;</span><span class="v EK24_9" data-id="EK24_9">De aceea aşa zice Domnul Dumnezeu: "Vai de cetatea sângelui! Că voi aprinde un foc mare.</span>
<span class="v-num v-10">10&nbsp;</span><span class="v EK24_10" data-id="EK24_10">Adu lemne, aprinde focul, fierbe carnea; lasă să se îngroaşe tot şi oasele să se ardă.</span>
<span class="v-num v-11">11&nbsp;</span><span class="v EK24_11" data-id="EK24_11">Pune căldarea goală pe cărbuni, ca să se încălzească şi ca arama ei să se înfierbânte şi să se topească murdăria din ea şi toată rugina de pe ea să se ducă.</span>
<span class="v-num v-12">12&nbsp;</span><span class="v EK24_12" data-id="EK24_12">Munca va fi grea, dar rugina cea multă de pe ea nu se va duce; şi în foc rugina va rămâne pe ea.</span>
<span class="v-num v-13">13&nbsp;</span><span class="v EK24_13" data-id="EK24_13">Murdăria ta e atât de grozavă, că oricât te voi curăţi, tu tot necurată vei fi; de acum înainte nu te vei mai curări de murdăria ta, până ce nu-Mi voi potoli urgia Mea asupra ta.</span>
<span class="v-num v-14">14&nbsp;</span><span class="v EK24_14" data-id="EK24_14">Eu sunt Domnul, şi Eu spun că vor veni acestea şi le voi împlini, nu le voi schimba, nici nu voi cruţa ceva; după purtările şi după faptele tale te voi judeca", zice Domnul Dumnezeu.</span>
<span class="v-num v-15">15&nbsp;</span><span class="v EK24_15" data-id="EK24_15">Fost-a cuvântul Domnului către mine şi mi-a zis:</span>
<span class="v-num v-16">16&nbsp;</span><span class="v EK24_16" data-id="EK24_16">"Fiul omului, iată Eu printr-o lovitură îţi voi lua mângâierea ochilor tăi; dar tu nu te tângui şi nu plânge, şi nici lacrimile să nu-ţi curgă;</span>
<span class="v-num v-17">17&nbsp;</span><span class="v EK24_17" data-id="EK24_17">Suspină în ascuns şi plângere pentru morţi să nu faci; pune-ţi turbanul pe cap şi încălţăminte în picioare; barba să nu ţi-o acoperi şi pâine de la străini să nu mănânci".</span>
<span class="v-num v-18">18&nbsp;</span><span class="v EK24_18" data-id="EK24_18">După ce dimineaţa am grăit eu poporului cuvântul Domnului, seara mi-a murit femeia şi a doua zi am făcut precum mi se poruncise.</span>
<span class="v-num v-19">19&nbsp;</span><span class="v EK24_19" data-id="EK24_19">Poporul însă mi-a zis: "Pentru ce nu ne spui ce însemnătate au pentru noi cele ce le faci tu?"</span>
<span class="v-num v-20">20&nbsp;</span><span class="v EK24_20" data-id="EK24_20">Şi le-am răspuns: "A fost cuvântul Domnului către mine şi mi-a zis:</span>
<span class="v-num v-21">21&nbsp;</span><span class="v EK24_21" data-id="EK24_21">Spune casei lui Israel: Aşa grăieşte Domnul Dumnezeu: Iată locaşul Meu cel sfânt, mândria puterilor voastre, bucuria ochilor voştri şi dragostea sufletelor voastre, îl voi da spre pângărire, iax fiii şi fiicele voastre, pe care i-aţi părăsit, vor cădea de sabie;</span>
<span class="v-num v-22">22&nbsp;</span><span class="v EK24_22" data-id="EK24_22">Şi veţi face şi voi ceea ce fac eu: bărbile nu le veţi acoperi şi pâine de la străini nu veţi mânca;</span>
<span class="v-num v-23">23&nbsp;</span><span class="v EK24_23" data-id="EK24_23">Turbanele voastre le veţi avea pe cap şi încălţămintele voastre în picioare; nu vă veţi tângui, nici nu vă veţi plânge, ci vă veţi stinge pentru păcatele voastre şi veţi suspina unul către altul.</span>
<span class="v-num v-24">24&nbsp;</span><span class="v EK24_24" data-id="EK24_24">Iezechiel va fi semn pentru voi: ceea ce el a făcut, veţi face şi voi întocmai; şi când se vor împlini acestea, veţi şti că Eu sunt Domnul Dumnezeu.</span>
<span class="v-num v-25">25&nbsp;</span><span class="v EK24_25" data-id="EK24_25">Şi tu, fiul omului, în ziua când le voi fi luat puterea lor, mândria lor falnică, bucuria ochilor lor, desfătările sufletului lor, fiii şi fiicele lor,</span>
<span class="v-num v-26">26&nbsp;</span><span class="v EK24_26" data-id="EK24_26">În ziua aceea va veni la tine cel scăpat de acolo, care îţi va aduce ştirea;</span>
<span class="v-num v-27">27&nbsp;</span><span class="v EK24_27" data-id="EK24_27">În ziua aceea se va deschide gura ta către cel scăpat şi vei grăi şi nu vei mai fi mut şi vei fi semn pentru ei, şi ei vor afla că Eu sunt Domnul".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EK23.html">&lt;</a>
<a class="home" href="index.html">=</a>
<a class="next" href="EK25.html">&gt;</a>
</div></div>
</body>
</html>