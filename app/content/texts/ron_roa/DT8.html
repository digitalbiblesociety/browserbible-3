<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>DEUTERONOMUL (A CINCEA CARTE A LUI MOISE) 8 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="DT.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="DT.html">DEUTERONOMUL (A CINCEA CARTE A LUI MOISE) 8</a><a class="prev" href="DT7.html">&lt;</a>
<a class="home" href="index.html">=</a>
<a class="next" href="DT9.html">&gt;</a>
</div></div>
<div class="section chapter DT DT8 ron_roa ron " dir="ltr" lang="ro" data-id="DT8" data-nextid="DT9" data-previd="DT7">
<div class="c">8</div>
<div class="p">
<span class="v-num v-1">1&nbsp;</span><span class="v DT8_1" data-id="DT8_1">Siliţi-vă să pliniţi toate poruncile acestea pe care vi le poruncesc eu astăzi, ca să fiţi vii şi să vă înmulţiţi şi să intraţi şi să moşteniţi pământul pe care Domnul, Dumnezeul vostru, cu jurământ l-a făgăduit părinţilor voştri.</span>
<span class="v-num v-2">2&nbsp;</span><span class="v DT8_2" data-id="DT8_2">Îţi vei aduce aminte de toată calea pe care Domnul, Dumnezeul tău, te-a purtat prin pustie ca să te chinuie şi să te încerce şi pentru ca ascunsurile inimii tale să se cunoască: păzi-vei tu poruncile Sale, sau nu?</span>
<span class="v-num v-3">3&nbsp;</span><span class="v DT8_3" data-id="DT8_3">Te-a chinuit, te-a înfometat şi te-a hrănit cu mana pe care părinţii tăi n'o cunoscuseră , ca să-ţi arate că nu numai cu pâine va trăi omul, ci că omul va trăi cu tot cuvântul care iese din gura lui Dumnezeu .</span>
<span class="v-num v-4">4&nbsp;</span><span class="v DT8_4" data-id="DT8_4">Iată că'n patruzeci de ani hainele de pe tine nu s'au ros, picioarele nu ţi s'au umflat.</span>
<span class="v-num v-5">5&nbsp;</span><span class="v DT8_5" data-id="DT8_5">Şi vei cunoaşte cu inima ta că, aşa cum omul îl ceartă pe fiul său, tot astfel Domnul, Dumnezeul tău, te ceartă pe tine,</span>
<span class="v-num v-6">6&nbsp;</span><span class="v DT8_6" data-id="DT8_6">şi [astfel] vei păzi poruncile Domnului, Dumnezeului tău, umblând în căile Lui şi temându-te de El.</span>
<span class="v-num v-7">7&nbsp;</span><span class="v DT8_7" data-id="DT8_7">Că Domnul, Dumnezeul tău, te va face să intri într'o ţară bună şi cuprinsă, unde-s pâraie de apă şi izvoare ale adâncurilor ce ţâşnesc prin câmpuri şi prin munţi,</span>
<span class="v-num v-8">8&nbsp;</span><span class="v DT8_8" data-id="DT8_8">ţară de grâu şi de orz, ţară de vii, de smochini şi rodii, ţară de măslini, untdelemn şi miere,</span>
<span class="v-num v-9">9&nbsp;</span><span class="v DT8_9" data-id="DT8_9">ţară'n care nu-ţi vei legumi pâinea şi de nimic nu vei duce lipsă, ţară'n care pietrele sunt fier şi din ai cărei munţi vei scoate aramă.</span>
<span class="v-num v-10">10&nbsp;</span><span class="v DT8_10" data-id="DT8_10">Vei mânca şi te vei sătura şi-L vei binecuvânta pe Domnul, Dumnezeul tău, pentru ţara cea bună pe care ţi-a dat-o.</span>
<span class="v-num v-11">11&nbsp;</span><span class="v DT8_11" data-id="DT8_11">Ia aminte să nu-L uiţi pe Domnul, Dumnezeul tău, nepăzindu-i poruncile şi rânduielile şi hotărârile pe care ţi le poruncesc eu astăzi,</span>
<span class="v-num v-12">12&nbsp;</span><span class="v DT8_12" data-id="DT8_12">ca nu cumva după ce vei mânca şi te vei sătura şi-ţi vei zidi case frumoase şi vei trăi în ele,</span>
<span class="v-num v-13">13&nbsp;</span><span class="v DT8_13" data-id="DT8_13">după ce turmele şi cirezile tale se vor înmulţi, după ce-ţi va spori argintul şi aurul, după ce toate ale tale-ţi vor spori,</span>
<span class="v-num v-14">14&nbsp;</span><span class="v DT8_14" data-id="DT8_14">să nu ţi se'nalţe inima şi să-L uiţi pe Domnul, Dumnezeul tău, Cel ce te-a scos din ţara Egiptului, din casa robiei,</span>
<span class="v-num v-15">15&nbsp;</span><span class="v DT8_15" data-id="DT8_15">Cel ce te-a purtat prin pustiul cel mare şi înfricoşător, unde sunt şerpi veninoşi, scorpioni şi locuri arse de soare şi fără de apă, Cel ce-a scos pentru tine izvor din stâncă de cremene,</span>
<span class="v-num v-16">16&nbsp;</span><span class="v DT8_16" data-id="DT8_16">Cel ce te-a hrănit în pustie cu o mană pe care tu n'o cunoşteai şi nici părinţii tăi n'o cunoscuseră, ca să te chinuie şi să te'ncerce şi'n cele din urmă să-ţi facă bine.</span>
<span class="v-num v-17">17&nbsp;</span><span class="v DT8_17" data-id="DT8_17">Să nu zici în inima ta: Tăria mea şi vigoarea mâinii mele, ele mi-au făurit această putere mare ...</span>
<span class="v-num v-18">18&nbsp;</span><span class="v DT8_18" data-id="DT8_18">Dimpotrivă, să-ţi aduci aminte de Domnul, Dumnezeul tău, că El ţi-a dat tărie să devii puternic spre a-Şi întări legământul cu care li S'a jurat părinţilor tăi, aşa cum [este el] acum.</span>
<span class="v-num v-19">19&nbsp;</span><span class="v DT8_19" data-id="DT8_19">Şi va fi că dacă-L vei uita pe Domnul, Dumnezeul tău, şi vei merge după alţi dumnezei şi lor le vei sluji şi lor te vei închina, vă încredinţez eu astăzi, pe cer şi pe pământ , că'ntru totul veţi pieri.</span>
<span class="v-num v-20">20&nbsp;</span><span class="v DT8_20" data-id="DT8_20">Precum acele neamuri pe care Domnul Dumnezeu le face să piară de dinaintea voastră, aşa veţi pieri, pentru că n'aţi ascultat de glasul Domnului, Dumnezeului vostru.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="DT7.html">&lt;</a>
<a class="home" href="index.html">=</a>
<a class="next" href="DT9.html">&gt;</a>
</div></div>
</body>
</html>