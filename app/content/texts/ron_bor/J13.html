<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>1IOAN 3 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="J1.html">Biblia Ortodoxă Română Sinodală (2006)</a><a class="location" href="J1.html">1IOAN 3</a><a class="prev" href="J12.html">&lt;</a>
<a class="home" href="index.html">=</a>
<a class="next" href="J14.html">&gt;</a>
</div></div>
<div class="section chapter J1 J13 ron_bor ron " dir="ltr" lang="ro" data-id="J13" data-nextid="J14" data-previd="J12">
<div class="c">3</div>
<div class="p">
<span class="v-num v-1">1&nbsp;</span><span class="v J13_1" data-id="J13_1">Vedeţi ce fel de iubire ne-a dăruit nouă Tatăl, ca să ne numim fii ai lui Dumnezeu, şi suntem. Pentru aceea lumea nu ne cunoaşte, fiindcă nu L-a cunoscut nici pe El.</span>
<span class="v-num v-2">2&nbsp;</span><span class="v J13_2" data-id="J13_2">Iubiţilor, acum suntem fii ai lui Dumnezeu şi ce vom fi nu s-a arătat până acum. Ştim că dacă El Se va arăta, noi vom fi asemenea Lui, fiindcă Îl vom vedea cum este.</span>
<span class="v-num v-3">3&nbsp;</span><span class="v J13_3" data-id="J13_3">Şi oricine şi-a pus în El nădejdea, acesta se curăţeşte pe sine, aşa cum Acela curat este.</span>
<span class="v-num v-4">4&nbsp;</span><span class="v J13_4" data-id="J13_4">Oricine făptuieşte păcatul săvârşeşte şi nelegiuirea, şi păcatul este nelegiuirea.</span>
<span class="v-num v-5">5&nbsp;</span><span class="v J13_5" data-id="J13_5">Şi voi ştiţi că El S-a arătat ca să ridice păcatele şi păcat întru El nu este.</span>
<span class="v-num v-6">6&nbsp;</span><span class="v J13_6" data-id="J13_6">Oricine rămâne întru El nu păcătuieşte; oricine păcătuieşte nu L-a văzut nici nu L-a cunoscut.</span>
<span class="v-num v-7">7&nbsp;</span><span class="v J13_7" data-id="J13_7">Copii, nimeni să nu vă amăgească. Cel ce săvârşeşte dreptatea este drept, precum Acela drept este.</span>
<span class="v-num v-8">8&nbsp;</span><span class="v J13_8" data-id="J13_8">Cine săvârşeşte păcatul este de la diavolul, pentru că de la început diavolul păcătuieşte. Pentru aceasta S-a arătat Fiul lui Dumnezeu, ca să strice lucrurile diavolului.</span>
<span class="v-num v-9">9&nbsp;</span><span class="v J13_9" data-id="J13_9">Oricine este născut din Dumnezeu nu săvârşeşte păcat, pentru că sămânţa lui Dumnezeu rămâne în acesta; şi nu poate să păcătuiască, fiindcă este născut din Dumnezeu.</span>
<span class="v-num v-10">10&nbsp;</span><span class="v J13_10" data-id="J13_10">Prin aceasta cunoaştem pe fiii lui Dumnezeu şi pe fiii diavolului; oricine nu face dreptate nu este din Dumnezeu, nici cel ce nu iubeşte pe fratele său.</span>
<span class="v-num v-11">11&nbsp;</span><span class="v J13_11" data-id="J13_11">Pentru că aceasta este vestea pe care aţi auzit-o de la început, ca să ne iubim unul pe altul,</span>
<span class="v-num v-12">12&nbsp;</span><span class="v J13_12" data-id="J13_12">Nu precum Cain, care era de la cel viclean şi a ucis pe fratele său. Şi pentru care pricină l-a ucis? Fiindcă faptele lui erau rele, iar ale fratelui său erau drepte.</span>
<span class="v-num v-13">13&nbsp;</span><span class="v J13_13" data-id="J13_13">Nu vă miraţi, fraţilor, dacă lumea vă urăşte.</span>
<span class="v-num v-14">14&nbsp;</span><span class="v J13_14" data-id="J13_14">Noi ştim că am trecut din moarte la viaţă, pentru că iubim pe fraţi; cine nu iubeşte pe fratele său rămâne în moarte.</span>
<span class="v-num v-15">15&nbsp;</span><span class="v J13_15" data-id="J13_15">Oricine urăşte pe fratele său este ucigaş de oameni şi ştiţi că orice ucigaş de oameni nu are viaţă veşnică, dăinuitoare în El.</span>
<span class="v-num v-16">16&nbsp;</span><span class="v J13_16" data-id="J13_16">În aceasta am cunoscut iubirea: că El Şi-a pus sufletul Său pentru noi, şi noi datori suntem să ne punem sufletele pentru fraţi.</span>
<span class="v-num v-17">17&nbsp;</span><span class="v J13_17" data-id="J13_17">Iar cine are bogăţia lumii acesteia şi se uită la fratele său care este în nevoie şi îşi închide inima faţă de el, cum rămâne în acela dragostea lui Dumnezeu?</span>
<span class="v-num v-18">18&nbsp;</span><span class="v J13_18" data-id="J13_18">Fiii mei, să nu iubim cu vorba, numai din gură, ci cu fapta şi cu adevărul.</span>
<span class="v-num v-19">19&nbsp;</span><span class="v J13_19" data-id="J13_19">În aceasta vom cunoaşte că suntem din adevăr şi în faţa lui Dumnezeu vom afla odihnă inimii noastre,</span>
<span class="v-num v-20">20&nbsp;</span><span class="v J13_20" data-id="J13_20">Fiindcă, dacă ne osândeşte inima noastră, Dumnezeu este mai mare decât inima noastră şi ştie toate.</span>
<span class="v-num v-21">21&nbsp;</span><span class="v J13_21" data-id="J13_21">Iubiţilor, dacă inima noastră nu ne osândeşte, avem îndrăznire către Dumnezeu.</span>
<span class="v-num v-22">22&nbsp;</span><span class="v J13_22" data-id="J13_22">Şi orice cerem, primim de la El, pentru că păzim poruncile Lui şi cele plăcute înaintea Lui facem.</span>
<span class="v-num v-23">23&nbsp;</span><span class="v J13_23" data-id="J13_23">Şi aceasta este porunca Lui, ca să credem întru numele lui Iisus Hristos, Fiul Său, şi să ne iubim unul pe altul, precum ne-a dat poruncă.</span>
<span class="v-num v-24">24&nbsp;</span><span class="v J13_24" data-id="J13_24">Cel ce păzeşte poruncile Lui rămâne în Dumnezeu şi Dumnezeu în el; şi prin aceasta cunoaştem că El rămâne în noi, din Duhul pe care ni L-a dat.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="J12.html">&lt;</a>
<a class="home" href="index.html">=</a>
<a class="next" href="J14.html">&gt;</a>
</div></div>
</body>
</html>