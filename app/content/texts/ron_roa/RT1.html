<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA RUT 1 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="RT.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="RT.html">CARTEA RUT 1</a><a class="prev" href="JG21.html">&lt;</a>
<a class="home" href="index.html">=</a>
<a class="next" href="RT2.html">&gt;</a>
</div></div>
<div class="section chapter RT RT1 ron_roa ron " dir="ltr" lang="ron" data-id="RT1" data-nextid="RT2" data-previd="JG21">
<div class="mt">CARTEA RUT</div>
<div class="c">1</div>
<div class="p">
<span class="v-num v-1">1&nbsp;</span><span class="v RT1_1" data-id="RT1_1">Şi a fost că'n zilele când cârmuiau judecătorii s'a făcut foamete în ţară. Iar un om din Betleemul lui Iuda s'a dus să locuiască în câmpia Moabului , el şi femeia lui şi cei doi fii ai lor.</span>
<span class="v-num v-2">2&nbsp;</span><span class="v RT1_2" data-id="RT1_2">Numele bărbatului era Elimelec , numele femeii sale era Noemina, iar numele celor doi feciori ai lor erau Mahlon şi Chilion. Aceştia erau Efrateni din Betleemul lui Iuda. Şi au venit în câmpia Moabului şi au rămas acolo.</span>
<span class="v-num v-3">3&nbsp;</span><span class="v RT1_3" data-id="RT1_3">Dar Elimelec, bărbatul Noeminei, a murit, iar ea a rămas cu cei doi fii ai săi.</span>
<span class="v-num v-4">4&nbsp;</span><span class="v RT1_4" data-id="RT1_4">Aceştia şi-au luat femei moabitence; pe una o chema Orfa, iar numele celeilalte era Rut. Şi au locuit acolo vreo zece ani.</span>
<span class="v-num v-5">5&nbsp;</span><span class="v RT1_5" data-id="RT1_5">Mahlon şi Chilion au murit amândoi, aşa că femeia a rămas şi fără bărbatul ei, şi fără cei doi fii.</span>
<span class="v-num v-6">6&nbsp;</span><span class="v RT1_6" data-id="RT1_6">Iar ea s'a ridicat împreună cu amândouă nurorile ei şi s'au întors din câmpia Moabului; aceasta, deoarece în câmpia Moabului s'a auzit că Domnul Şi-a cercetat poporul, dându-i pâine.</span>
<span class="v-num v-7">7&nbsp;</span><span class="v RT1_7" data-id="RT1_7">A ieşit ea din locul unde se afla; şi, împreună cu ea, amândouă nurorile ei; şi mergeau pe cale, să se întoarcă în ţara lui Iuda.</span>
<span class="v-num v-8">8&nbsp;</span><span class="v RT1_8" data-id="RT1_8">Şi a zis Noemina către amândouă nurorile ei: "Duceţi-vă şi vă întoarceţi fiecare la casa ei părintească, şi să facă Domnul milă cu voi, aşa cum şi voi aţi făcut cu cei morţi şi cu mine;</span>
<span class="v-num v-9">9&nbsp;</span><span class="v RT1_9" data-id="RT1_9">să vă dea Domnul să aveţi odihnă, fiecare în casa bărbatului ei!" Şi le-a sărutat. Iar ele, înălţându-şi glasul, au plâns.</span>
<span class="v-num v-10">10&nbsp;</span><span class="v RT1_10" data-id="RT1_10">Şi i-au zis: "Nu! Cu tine ne vom întoarce la poporul tău!"</span>
<span class="v-num v-11">11&nbsp;</span><span class="v RT1_11" data-id="RT1_11">Dar Noemina le-a zis: "Întoarceţi-vă, fiicele mele!; de ce să mergeţi cu mine? Oare'n pântecele meu mai sunt încă fii care să vă fie bărbaţi?</span>
<span class="v-num v-12">12&nbsp;</span><span class="v RT1_12" data-id="RT1_12">Aşadar, întoarceţi-vă, fiicele mele, căci eu am îmbătrânit şi nu mai pot avea bărbat.Chiar însă dacă v'aş spune că încă sunt la vârsta măritişului şi că aş naşte fii,</span>
<span class="v-num v-13">13&nbsp;</span><span class="v RT1_13" data-id="RT1_13">veţi aştepta voi oare până ce ei vor creşte mari? Vă veţi păstra oare pentru ei, ca să nu vă măritaţi după alt bărbat?... Nu, fiicele mele, că tare m'am amărât eu de grija voastră; că Domnul S'a îndepărtat de mine".</span>
<span class="v-num v-14">14&nbsp;</span><span class="v RT1_14" data-id="RT1_14">Iar ele, înălţându-şi glasul, iarăşi au plâns. Apoi Orfa şi-a sărutat soacra şi s'a întors la poporul ei, iar a mers cu aceasta.</span>
<span class="v-num v-15">15&nbsp;</span><span class="v RT1_15" data-id="RT1_15">Şi a zis Noemina către Rut: "Iată, cumnata ta s'a întors la poporul ei şi la dumnezeii săi; întoarce-te dar şi tu după cumnata ta".</span>
<span class="v-num v-16">16&nbsp;</span><span class="v RT1_16" data-id="RT1_16">Dar i-a zis: "Departe de mine gândul de a te părăsi sau de a mă întoarce de lângă tine;unde vei merge tu, voi merge şi eu;unde te vei aşeza tu, mă voi aşeza şi eu;poporul tău va fi poporul meu,iar Dumnezeul tău va fi Dumnezeul meu;</span>
<span class="v-num v-17">17&nbsp;</span><span class="v RT1_17" data-id="RT1_17">şi unde vei muri tu, voi muri şi eu,şi acolo mă voi îngropa.Aşa să-mi facă mie Domnul,şi chiar mai mult;că numai moarteamă va despărţi de tine".</span>
<span class="v-num v-18">18&nbsp;</span><span class="v RT1_18" data-id="RT1_18">Văzând atunci Noemina că ea stăruie să-i meargă alături, a încetat s'o mai îndemne.</span>
<span class="v-num v-19">19&nbsp;</span><span class="v RT1_19" data-id="RT1_19">Şi au mers amândouă până ce au sosit în Betleem. Şi a fost că după ce au venit în Betleem s'a auzit de ele în toată cetatea; şi ziceau: "Oare aceasta este Noemina?"</span>
<span class="v-num v-20">20&nbsp;</span><span class="v RT1_20" data-id="RT1_20">Dar ea le-a zis: "Nu mă chemaţi Noemina, ci chemaţi-mă Amărâta, că mult m'a amărât pe mine Atotputernicul .</span>
<span class="v-num v-21">21&nbsp;</span><span class="v RT1_21" data-id="RT1_21">Îndestulată m'am dus, dar cu mâinile goale m'a întors Domnul. De ce mă chemaţi Noemina? Căci Domnul m'a umilit şi Cel-Atotputernic mi-a făcut necazuri".</span>
<span class="v-num v-22">22&nbsp;</span><span class="v RT1_22" data-id="RT1_22">Aşa s'au întors Noemina şi Moabiteanca, nora ei, din câmpia Moabului. Şi au sosit la Betleem când se începea seceratul orzului.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JG21.html">&lt;</a>
<a class="home" href="index.html">=</a>
<a class="next" href="RT2.html">&gt;</a>
</div></div>
</body>
</html>