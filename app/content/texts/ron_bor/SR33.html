<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNŢELEPCIUNII LUI ISUS, FIUL LUI SIRAH (ECCLESIASTICUL) 33 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="SR.html">Biblia Ortodoxă Română Sinodală (2006)</a><a class="location" href="SR.html">CARTEA ÎNŢELEPCIUNII LUI ISUS, FIUL LUI SIRAH (ECCLESIASTICUL) 33</a><a class="prev" href="SR32.html">&lt;</a>
<a class="home" href="index.html">=</a>
<a class="next" href="SR34.html">&gt;</a>
</div></div>
<div class="section chapter SR SR33 ron_bor ron " dir="ltr" lang="ron" data-id="SR33" data-nextid="SR34" data-previd="SR32">
<div class="c">33</div>
<div class="p">
<span class="v-num v-1">1&nbsp;</span><span class="v SR33_1" data-id="SR33_1">Pe cel care se teme de Domnul, nu-l va întâmpina răul, fără numai ispita şi iarăşi îl va izbăvi.</span>
<span class="v-num v-2">2&nbsp;</span><span class="v SR33_2" data-id="SR33_2">Bărbatul înţelept nu va urî legea, iar cel care se făţărniceşte în aceea este ca o corabie în furtună.</span>
<span class="v-num v-3">3&nbsp;</span><span class="v SR33_3" data-id="SR33_3">Omul înţelegător va crede legii şi legea îi va fi credincioasă.</span>
<span class="v-num v-4">4&nbsp;</span><span class="v SR33_4" data-id="SR33_4">Pregăteşte cuvântul şi aşa vorbeşte, leagă împreună învăţătura şi răspunde.</span>
<span class="v-num v-5">5&nbsp;</span><span class="v SR33_5" data-id="SR33_5">Ca roata carului este inima nebunului şi ca osia pe care se întoarce este gândul lui.</span>
<span class="v-num v-6">6&nbsp;</span><span class="v SR33_6" data-id="SR33_6">Ca un armăsar este prietenul hulitor; el nechează oricine ar încăleca pe el.</span>
<span class="v-num v-7">7&nbsp;</span><span class="v SR33_7" data-id="SR33_7">Pentru ce zi pe zi întrece şi toată lumina zilei anului de la soare este?</span>
<span class="v-num v-8">8&nbsp;</span><span class="v SR33_8" data-id="SR33_8">Prin înţelepciunea Domnului ele s-au deosebit între ele, că El a statornicit vremurile felurite şi zilele de praznic.</span>
<span class="v-num v-9">9&nbsp;</span><span class="v SR33_9" data-id="SR33_9">Dintre ele pe unele le-a înălţat şi le-a sfinţit; pe altele le-a pus în numărul zilelor.</span>
<span class="v-num v-10">10&nbsp;</span><span class="v SR33_10" data-id="SR33_10">Şi toţi oamenii sunt din ţărână şi din pământ a fost zidit Adam.</span>
<span class="v-num v-11">11&nbsp;</span><span class="v SR33_11" data-id="SR33_11">Cu mulţimea ştiinţei Domnul i-a osebit şi a schimbat căile lor.</span>
<span class="v-num v-12">12&nbsp;</span><span class="v SR33_12" data-id="SR33_12">Dintre ei a binecuvântat şi a înălţat, i-a sfinţit şi i-a apropiat la Sine.</span>
<span class="v-num v-13">13&nbsp;</span><span class="v SR33_13" data-id="SR33_13">Dintre ei a blestemat şi a supus şi i-a scos din locaşurile lor.</span>
<span class="v-num v-14">14&nbsp;</span><span class="v SR33_14" data-id="SR33_14">Ca lutul olarului, aşa sunt în mâna Lui; toate căile Lui, după bună plăcerea Lui.</span>
<span class="v-num v-15">15&nbsp;</span><span class="v SR33_15" data-id="SR33_15">Aşa sunt oamenii în mâna Celui care i-a făcut, ca să le dea după judecata Sa.</span>
<span class="v-num v-16">16&nbsp;</span><span class="v SR33_16" data-id="SR33_16">Împotriva răului este binele şi împotriva morţii, viaţa.</span>
<span class="v-num v-17">17&nbsp;</span><span class="v SR33_17" data-id="SR33_17">Aşa şi împotriva cuviosului, cel păcătos.</span>
<span class="v-num v-18">18&nbsp;</span><span class="v SR33_18" data-id="SR33_18">Aşijderea priveşte la toate lucrurile Celui Preaînalt; ele sunt perechi, perechi, una împotriva celeilalte.</span>
<span class="v-num v-19">19&nbsp;</span><span class="v SR33_19" data-id="SR33_19">Şi eu, deşi sunt ca unul venit pe urmă, am privegheat şi am moştenit tot ca de la început,</span>
<span class="v-num v-20">20&nbsp;</span><span class="v SR33_20" data-id="SR33_20">Ca unul care adună în vie pe urma culegătorilor, dar cu binecuvântarea Domnului am ajuns şi ca cel care culege am umplut teascul.</span>
<span class="v-num v-21">21&nbsp;</span><span class="v SR33_21" data-id="SR33_21">Socotiţi că nu numai pentru mine singur m-am ostenit; ci şi pentru toţi cei care caută învăţătura.</span>
<span class="v-num v-22">22&nbsp;</span><span class="v SR33_22" data-id="SR33_22">Ascultaţi-mă pe mine, mai-marii poporului; şi povăţuitorii adunării, băgaţi în urechi.</span>
<span class="v-num v-23">23&nbsp;</span><span class="v SR33_23" data-id="SR33_23">Fiului şi femeii, fratelui şi prietenului, în viaţa ta, să nu le dai putere asupra ta.</span>
<span class="v-num v-24">24&nbsp;</span><span class="v SR33_24" data-id="SR33_24">Şi banii tăi să nu-i dai altuia, ca să nu-ţi pară rău şi să te rogi pentru ei.</span>
<span class="v-num v-25">25&nbsp;</span><span class="v SR33_25" data-id="SR33_25">Până trăieşti şi este sufletul întru tine, nici unui trup nu te supune.</span>
<span class="v-num v-26">26&nbsp;</span><span class="v SR33_26" data-id="SR33_26">Bine este ca fiii tăi să se roage de tine, decât tu să cauţi la mâinile lor.</span>
<span class="v-num v-27">27&nbsp;</span><span class="v SR33_27" data-id="SR33_27">În toate lucrurile tale fii tu stăpânul şi nu îngădui asupra cinstei tale nici o pată.</span>
<span class="v-num v-28">28&nbsp;</span><span class="v SR33_28" data-id="SR33_28">În ziua sfârşitului zilelor vieţii tale şi la vremea morţii, să-ţi împarţi moştenirea.</span>
<span class="v-num v-29">29&nbsp;</span><span class="v SR33_29" data-id="SR33_29">Mâncare, toiag şi povară la asin; iar la slugă pâine, certare şi lucru.</span>
<span class="v-num v-30">30&nbsp;</span><span class="v SR33_30" data-id="SR33_30">Lucrează cu sluga şi vei afla odihnă; dacă slobozeşti mâinile lui, el va cere libertate.</span>
<span class="v-num v-31">31&nbsp;</span><span class="v SR33_31" data-id="SR33_31">Jugul şi hamul pleacă grumajii şi pe sluga cea rea legăturile şi caznele.</span>
<span class="v-num v-32">32&nbsp;</span><span class="v SR33_32" data-id="SR33_32">Pune-l la lucru, ca să nu şadă, că multă răutate a învăţat lenevirea.</span>
<span class="v-num v-33">33&nbsp;</span><span class="v SR33_33" data-id="SR33_33">La lucru pune-l precum se cuvine şi de nu te va asculta, îngreuiază obezile lui.</span>
<span class="v-num v-34">34&nbsp;</span><span class="v SR33_34" data-id="SR33_34">Şi să nu faci nimic afară din cale şi fără de judecată nimic să nu lucrezi.</span>
<span class="v-num v-35">35&nbsp;</span><span class="v SR33_35" data-id="SR33_35">De ai slugă, să fie cu tine, că ai câştigat-o cu sânge.</span>
<span class="v-num v-36">36&nbsp;</span><span class="v SR33_36" data-id="SR33_36">De ai slugă, îngrijeşte-o ca şi pe tine însuţi, deoarece, ca de sufletul tău, vei avea nevoie de ea.</span>
<span class="v-num v-37">37&nbsp;</span><span class="v SR33_37" data-id="SR33_37">De o vei necăji şi va fugi, în care parte de loc o vei căuta?</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="SR32.html">&lt;</a>
<a class="home" href="index.html">=</a>
<a class="next" href="SR34.html">&gt;</a>
</div></div>
</body>
</html>