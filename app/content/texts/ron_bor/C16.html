<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>1CORINTENI 6 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="C1.html">Biblia Ortodoxă Română Sinodală (2006)</a><a class="location" href="C1.html">1CORINTENI 6</a><a class="prev" href="C15.html">&lt;</a>
<a class="home" href="index.html">=</a>
<a class="next" href="C17.html">&gt;</a>
</div></div>
<div class="section chapter C1 C16 ron_bor ron " dir="ltr" lang="ro" data-id="C16" data-nextid="C17" data-previd="C15">
<div class="c">6</div>
<div class="p">
<span class="v-num v-1">1&nbsp;</span><span class="v C16_1" data-id="C16_1">Îndrăzneşte, oare, cineva dintre voi, având vreo pâră împotriva altuia, să se judece înaintea celor nedrepţi şi nu înaintea celor sfinţi?</span>
<span class="v-num v-2">2&nbsp;</span><span class="v C16_2" data-id="C16_2">Au nu ştiţi că sfinţii vor judeca lumea? Şi dacă lumea este judecată de voi, oare sunteţi voi nevrednici să judecaţi lucruri atât de mici?</span>
<span class="v-num v-3">3&nbsp;</span><span class="v C16_3" data-id="C16_3">Nu ştiţi, oare, că noi vom judeca pe îngeri? Cu cât mai mult cele lumeşti?</span>
<span class="v-num v-4">4&nbsp;</span><span class="v C16_4" data-id="C16_4">Deci dacă aveţi judecăţi lumeşti, puneţi pe cei nebăgaţi în seamă din Biserică, ca să vă judece.</span>
<span class="v-num v-5">5&nbsp;</span><span class="v C16_5" data-id="C16_5">O spun spre ruşinea voastră. Nu este, oare, între voi nici un om înţelept, care să poată judeca între frate şi frate?</span>
<span class="v-num v-6">6&nbsp;</span><span class="v C16_6" data-id="C16_6">Ci frate cu frate se judecă, şi aceasta înaintea necredincioşilor?</span>
<span class="v-num v-7">7&nbsp;</span><span class="v C16_7" data-id="C16_7">Negreşit, şi aceasta este o scădere pentru voi, că aveţi judecăţi unii cu alţii. Pentru ce nu suferiţi mai bine strâmbătatea? Pentru ce nu răbdaţi mai bine paguba?</span>
<span class="v-num v-8">8&nbsp;</span><span class="v C16_8" data-id="C16_8">Ci voi înşivă faceţi strâmbătate şi aduceţi pagubă, şi aceasta, fraţilor!</span>
<span class="v-num v-9">9&nbsp;</span><span class="v C16_9" data-id="C16_9">Nu ştiţi, oare, că nedrepţii nu vor moşteni împărăţia lui Dumnezeu? Nu vă amăgiţi: Nici desfrânaţii, nici închinătorii la idoli, nici adulterii, nici malahienii, nici sodomiţii,</span>
<span class="v-num v-10">10&nbsp;</span><span class="v C16_10" data-id="C16_10">Nici furii, nici lacomii, nici beţivii, nici batjocoritorii, nici răpitorii nu vor moşteni împărăţia lui Dumnezeu.</span>
<span class="v-num v-11">11&nbsp;</span><span class="v C16_11" data-id="C16_11">Şi aşa eraţi unii dintre voi. Dar v-aţi spălat, dar v-aţi sfinţit, dar v-aţi îndreptat în numele Domnului Iisus Hristos şi în Duhul Dumnezeului nostru.</span>
<span class="v-num v-12">12&nbsp;</span><span class="v C16_12" data-id="C16_12">Toate îmi sunt îngăduite, dar nu toate îmi sunt de folos. Toate îmi sunt îngăduite, dar nu mă voi lăsa biruit de ceva.</span>
<span class="v-num v-13">13&nbsp;</span><span class="v C16_13" data-id="C16_13">Bucatele sunt pentru pântece şi pântecele pentru bucate şi Dumnezeu va nimici şi pe unul şi pe celelalte. Trupul însă nu e pentru desfrânare, ci pentru Domnul, şi Domnul este pentru trup.</span>
<span class="v-num v-14">14&nbsp;</span><span class="v C16_14" data-id="C16_14">Iar Dumnezeu, Care a înviat pe Domnul, ne va învia şi pe noi prin puterea Sa.</span>
<span class="v-num v-15">15&nbsp;</span><span class="v C16_15" data-id="C16_15">Au nu ştiţi că trupurile voastre sunt mădularele lui Hristos? Luând deci mădularele lui Hristos le voi face mădularele unei desfrânate? Nicidecum!</span>
<span class="v-num v-16">16&nbsp;</span><span class="v C16_16" data-id="C16_16">Sau nu ştiţi că cel ce se alipeşte de desfrânate este un singur trup cu ea? "Căci vor fi - zice Scriptura - cei doi un singur trup".</span>
<span class="v-num v-17">17&nbsp;</span><span class="v C16_17" data-id="C16_17">Iar cel ce se alipeşte de Domnul este un duh cu El.</span>
<span class="v-num v-18">18&nbsp;</span><span class="v C16_18" data-id="C16_18">Fugiţi de desfrânare! Orice păcat pe care-l va săvârşi omul este în afară de trup. Cine se dedă însă desfrânării păcătuieşte în însuşi trupul său.</span>
<span class="v-num v-19">19&nbsp;</span><span class="v C16_19" data-id="C16_19">Sau nu ştiţi că trupul vostru este templu al Duhului Sfânt care este în voi, pe care-L aveţi de la Dumnezeu şi că voi nu sunteţi ai voştri?</span>
<span class="v-num v-20">20&nbsp;</span><span class="v C16_20" data-id="C16_20">Căci aţi fost cumpăraţi cu preţ! Slăviţi, dar, pe Dumnezeu în trupul vostru şi în duhul vostru, care sunt ale lui Dumnezeu.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="C15.html">&lt;</a>
<a class="home" href="index.html">=</a>
<a class="next" href="C17.html">&gt;</a>
</div></div>
</body>
</html>