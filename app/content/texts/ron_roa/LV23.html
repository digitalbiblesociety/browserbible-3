<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>LEVITICUL A TREIA CARTE A LUI MOISE 23 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="LV.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="LV.html">LEVITICUL A TREIA CARTE A LUI MOISE 23</a><a class="prev" href="LV22.html">&lt;</a>
<a class="home" href="index.html">=</a>
<a class="next" href="LV24.html">&gt;</a>
</div></div>
<div class="section chapter LV LV23 ron_roa ron " dir="ltr" lang="ron" data-id="LV23" data-nextid="LV24" data-previd="LV22">
<div class="c">23</div>
<div class="p">
<span class="v-num v-1">1&nbsp;</span><span class="v LV23_1" data-id="LV23_1">Grăit-a Domnul către Moise, zicând:</span>
<span class="v-num v-2">2&nbsp;</span><span class="v LV23_2" data-id="LV23_2">"Vorbeşte fiilor lui Israel şi spune-le: - Sărbătorile Domnului în care veţi chema adunările sfinte sunt sărbătorile Mele.</span>
<span class="v-num v-3">3&nbsp;</span><span class="v LV23_3" data-id="LV23_3">Şase zile să lucraţi, iar ziua a şaptea este ziua odihnei, odihnă sfântă, pentru Domnul; nici o muncă să nu faceţi: Domnului Îi este odihnă în toate locuinţele voastre.</span>
<span class="v-num v-4">4&nbsp;</span><span class="v LV23_4" data-id="LV23_4">Iată sărbătorile Domnului, numite sfinte, pe care le veţi vesti la vremea lor:</span>
<span class="v-num v-5">5&nbsp;</span><span class="v LV23_5" data-id="LV23_5">În luna întâi , în ziua a paisprezecea a lunii, în amurg , sunt Paştile Domnului,</span>
<span class="v-num v-6">6&nbsp;</span><span class="v LV23_6" data-id="LV23_6">iar în ziua a cincisprezecea a aceleiaşi luni este sărbătoarea Azimelor Domnului: timp de şapte zile veţi mânca azime.</span>
<span class="v-num v-7">7&nbsp;</span><span class="v LV23_7" data-id="LV23_7">Ziua cea dintâi va fi pentru voi adunare sfântă: nici o muncă nu veţi face.</span>
<span class="v-num v-8">8&nbsp;</span><span class="v LV23_8" data-id="LV23_8">Timp de şapte zile să-I aduceţi Domnului arderi-de-tot; ziua a şaptea să vă fie adunare sfântă; nici o muncă lucrătoare nu veţi face!"</span>
<span class="v-num v-9">9&nbsp;</span><span class="v LV23_9" data-id="LV23_9">Şi a grăit Domnul către Moise, zicând:</span>
<span class="v-num v-10">10&nbsp;</span><span class="v LV23_10" data-id="LV23_10">"Vorbeşte fiilor lui Israel şi spune-le: - Când veţi intra în ţara pe care Eu v'o dau şi-i veţi face secerişul, veţi aduce la preot un snop, pârga secerişului vostru,</span>
<span class="v-num v-11">11&nbsp;</span><span class="v LV23_11" data-id="LV23_11">iar el va aduce snopul înaintea Domnului, pentru a fi primit în numele vostru; preotul îl va aduce în dimineaţa de după ziua odihnei.</span>
<span class="v-num v-12">12&nbsp;</span><span class="v LV23_12" data-id="LV23_12">În aceeaşi zi în care aduceţi snopul Îi veţi aduce Domnului ca ardere-de-tot un miel de un an, fără meteahnă,</span>
<span class="v-num v-13">13&nbsp;</span><span class="v LV23_13" data-id="LV23_13">precum şi prinosul Său de pâine: două zecimi de făină curată, frământată cu untdelemn - jertfă Domnului, mireasmă bineplăcută Domnului -; şi turnare : un sfert de hin de vin.</span>
<span class="v-num v-14">14&nbsp;</span><span class="v LV23_14" data-id="LV23_14">Până'n ziua aceasta, când Îi veţi aduce Dumnezeului vostru darurile, pâine nouă să nu mâncaţi, şi nici grăunţe frecate din spic. Aceasta-i lege veşnică'ntru neamurile voastre, oriunde va fi să locuiţi.</span>
<span class="v-num v-15">15&nbsp;</span><span class="v LV23_15" data-id="LV23_15">Începând cu cea de a doua zi de după Sâmbătă, cu ziua'n care veţi aduce snopul punerii-înainte, să număraţi şapte săptămâni întregi;</span>
<span class="v-num v-16">16&nbsp;</span><span class="v LV23_16" data-id="LV23_16">cincizeci de zile veţi număra până'n prima zi de după cea de a şaptea Sâmbătă, şi atunci să-I aduceţi Domnului un nou prinos de pâine.</span>
<span class="v-num v-17">17&nbsp;</span><span class="v LV23_17" data-id="LV23_17">Pâini să aduceţi din locuinţele voastre, spre punere'nainte: două pâini din câte două zecimi [de efă] de făină curată; coapte cu aluat, ele Îi vor fi Domnului pârgă.</span>
<span class="v-num v-18">18&nbsp;</span><span class="v LV23_18" data-id="LV23_18">Odată cu pâinile veţi mai aduce şapte miei de câte un an, fără meteahnă, un junc din cireadă şi doi berbeci fără meteahnă; aceştia Îi vor fi Domnului ardere-de-tot, cu prinoasele lor şi cu turnările lor, jertfă cu mireasmă bineplăcută Domnului.</span>
<span class="v-num v-19">19&nbsp;</span><span class="v LV23_19" data-id="LV23_19">Din turma de capre veţi jertfi un ţap ca jertfă pentru păcat, dar şi doi miei de câte un an ca jertfă de mulţumire, împreună cu pâinile din pârgă.</span>
<span class="v-num v-20">20&nbsp;</span><span class="v LV23_20" data-id="LV23_20">Pe acestea le va aduce preotul înaintea Domnului, împreună cu pâinile cele din pârgă, cu cei doi miei: sfinte Îi vor fi ele Domnului, şi vor fi ale preotului care le pune-înainte.</span>
<span class="v-num v-21">21&nbsp;</span><span class="v LV23_21" data-id="LV23_21">În chiar ziua aceea veţi chema adunarea; sfântă să vă fie; nici o muncă lucrătoare nu veţi face. Aceasta-i lege veşnică'ntru neamurile voastre, oriunde va fi să locuiţi.</span>
<span class="v-num v-22">22&nbsp;</span><span class="v LV23_22" data-id="LV23_22">Iar când veţi secera holdele pământului vostru, marginea holdei tale să n'o seceri pân'la capăt, iar ceea ce cade din secera ta să nu aduni: lasă-le săracului şi străinului!; Eu sunt Domnul, Dumnezeul vostru!"</span>
<span class="v-num v-23">23&nbsp;</span><span class="v LV23_23" data-id="LV23_23">Şi a grăit Domnul către Moise, zicând:</span>
<span class="v-num v-24">24&nbsp;</span><span class="v LV23_24" data-id="LV23_24">"Spune-le fiilor lui Israel: - În luna a şaptea , ziua cea dintâi a lunii să vă fie zi de odihnă, sărbătoare a Trâmbiţelor şi adunare sfântă;</span>
<span class="v-num v-25">25&nbsp;</span><span class="v LV23_25" data-id="LV23_25">nici o muncă lucrătoare nu veţi face, ci ardere-de-tot Îi veţi aduce Domnului!"</span>
<span class="v-num v-26">26&nbsp;</span><span class="v LV23_26" data-id="LV23_26">Apoi a grăit Domnul către Moise, zicând:</span>
<span class="v-num v-27">27&nbsp;</span><span class="v LV23_27" data-id="LV23_27">"Cea de a zecea zi a lunii a şaptea este zi de ispăşire; adunare sfântă să vă fie; să vă smeriţi sufletele şi să-I aduceţi Domnului ardere-de-tot;</span>
<span class="v-num v-28">28&nbsp;</span><span class="v LV23_28" data-id="LV23_28">nici o muncă să nu faceţi în ziua aceasta, fiindcă ea este zi de ispăşire: pentru ispăşirea voastră vă veţi ruga înaintea Domnului, Dumnezeului vostru.</span>
<span class="v-num v-29">29&nbsp;</span><span class="v LV23_29" data-id="LV23_29">Tot sufletul care nu se va smeri în ziua aceasta va pieri din mijlocul poporului său;</span>
<span class="v-num v-30">30&nbsp;</span><span class="v LV23_30" data-id="LV23_30">şi tot sufletul care'n aceeaşi zi va lucra, pe acela Eu îl voi stârpi din mijlocul poporului său.</span>
<span class="v-num v-31">31&nbsp;</span><span class="v LV23_31" data-id="LV23_31">Nici o muncă să nu faceţi!: aceasta-i lege veşnică'ntru neamurile voastre, oriunde va fi să locuiţi.</span>
<span class="v-num v-32">32&nbsp;</span><span class="v LV23_32" data-id="LV23_32">Zi a zilelor de odihnă va fi pentru voi: să vă smeriţi sufletele; începând cu seara celei de a noua zi a lunii, din seara aceea până'n seara zilei următoare vă veţi serba odihna".</span>
<span class="v-num v-33">33&nbsp;</span><span class="v LV23_33" data-id="LV23_33">Grăit-a Domnul către Moise, zicând:</span>
<span class="v-num v-34">34&nbsp;</span><span class="v LV23_34" data-id="LV23_34">"Spune-le fiilor lui Israel: - Ziua a cincisprezecea a celei de a şaptea luni este sărbătoarea Corturilor, şapte zile [închinate] Domnului.</span>
<span class="v-num v-35">35&nbsp;</span><span class="v LV23_35" data-id="LV23_35">În prima zi, adunare sfântă: nu veţi face nici o muncă lucrătoare.</span>
<span class="v-num v-36">36&nbsp;</span><span class="v LV23_36" data-id="LV23_36">Timp de şapte zile Îi veţi aduce Domnului arderi-de-tot, iar cea de a opta să vă fie adunare sfântă: să-I aduceţi Domnului arderi-de-tot; este ziua ieşirii [din sărbătoareî: nici o muncă lucrătoare să nu faceţi!</span>
<span class="v-num v-37">37&nbsp;</span><span class="v LV23_37" data-id="LV23_37">Acestea sunt sărbătorile Domnului, când veţi chema sfintele adunări spre a-I aduce Domnului jertfe, arderi-de-tot cu prinoasele lor şi cu turnările lor în fiecare zi,</span>
<span class="v-num v-38">38&nbsp;</span><span class="v LV23_38" data-id="LV23_38">acestea, pe lângă zilele de odihnă ale Domnului, pe lângă darurile voastre, pe lângă plinirea făgăduinţelor voastre şi pe lângă tot ceea ce de bunăvoie-I aduceţi Domnului.</span>
<span class="v-num v-39">39&nbsp;</span><span class="v LV23_39" data-id="LV23_39">Pe de altă parte, în ziua a cincisprezecea a aceleiaşi luni, a şaptea după ce vă strângeţi roadele pământului, timp de şapte zile să ţineţi sărbătoare Domnului: în ziua întâia, odihnă; în ziua a opta, odihnă.</span>
<span class="v-num v-40">40&nbsp;</span><span class="v LV23_40" data-id="LV23_40">În ziua întâi veţi lua roade de pomi frumoşi, stâlpări de finic, ramuri de copaci tufoşi şi de sălcii de râu şi timp de şapte zile vă veţi veseli înaintea Domnului, Dumnezeul vostru.</span>
<span class="v-num v-41">41&nbsp;</span><span class="v LV23_41" data-id="LV23_41">Şapte zile pe an veţi prăznui această sărbătoare: aceasta-i lege veşnică'ntru neamurile voastre; în luna a şaptea o veţi serba.</span>
<span class="v-num v-42">42&nbsp;</span><span class="v LV23_42" data-id="LV23_42">Timp de şapte zile veţi locui în corturi; tot băştinaşul în Israel va locui în corturi,</span>
<span class="v-num v-43">43&nbsp;</span><span class="v LV23_43" data-id="LV23_43">pentru ca urmaşii voştri să ştie că'n corturi i-am aşezat Eu pe fiii lui Israel când i-am scos din ţara Egiptului; Eu sunt Domnul, Dumnezeul vostru!"</span>
<span class="v-num v-44">44&nbsp;</span><span class="v LV23_44" data-id="LV23_44">Astfel le-a grăit Moise fiilor lui Israel despre sărbătorile Domnului.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="LV22.html">&lt;</a>
<a class="home" href="index.html">=</a>
<a class="next" href="LV24.html">&gt;</a>
</div></div>
</body>
</html>