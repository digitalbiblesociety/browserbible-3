<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>AGHEU 1 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="HG.html">Biblia Ortodoxă Română Sinodală (2006)</a><a class="location" href="HG.html">AGHEU 1</a><a class="prev" href="ZP3.html">&lt;</a>
<a class="home" href="index.html">=</a>
<a class="next" href="HG2.html">&gt;</a>
</div></div>
<div class="section chapter HG HG1 ron_bor ron " dir="ltr" lang="ron" data-id="HG1" data-nextid="HG2" data-previd="ZP3">
<div class="mt">AGHEU</div>
<div class="c">1</div>
<div class="p">
<span class="v-num v-1">1&nbsp;</span><span class="v HG1_1" data-id="HG1_1">În anul al doilea al regelui Darius, în luna a şasea, în ziua întâi a lunii, a fost cuvântul Domnului prin gura lui Agheu, proorocul, către Zorobabel, fiul lui Salatiel, cârmuitorul lui Iuda, către marele preot Iosua, fiul lui Iosedec, zicând:</span>
<span class="v-num v-2">2&nbsp;</span><span class="v HG1_2" data-id="HG1_2">"Aşa zice Domnul Savaot: Poporul acesta grăieşte: "N-a venit încă vremea ca să zidim templu Domnului".</span>
<span class="v-num v-3">3&nbsp;</span><span class="v HG1_3" data-id="HG1_3">Atunci a fost cuvântul Domnului către proorocul Agheu, zicând:</span>
<span class="v-num v-4">4&nbsp;</span><span class="v HG1_4" data-id="HG1_4">"Este oare, timpul, ca voi să locuiţi în casele voastre cu pereţii lucraţi în tăblii, când templul acesta este în ruină?"</span>
<span class="v-num v-5">5&nbsp;</span><span class="v HG1_5" data-id="HG1_5">Şi acum, iată ce zice Domnul Savaot: "Fiţi cu băgare de seamă la căile voastre!</span>
<span class="v-num v-6">6&nbsp;</span><span class="v HG1_6" data-id="HG1_6">Voi aţi semănat mult, dar aţi cules puţin; aţi mâncat, dar nu v-aţi săturat; aţi, băut, dar nu v-aţi îmbătat; v-aţi îmbrăcat cu veşminte, dar nu v-au ţinut de cald şi aţi strâns simbria voastră ca să o puneţi într-o pungă spartă".</span>
<span class="v-num v-7">7&nbsp;</span><span class="v HG1_7" data-id="HG1_7">Aşa grăieşte Domnul: "Fiţi cu băgare de seamă la căile voastre!</span>
<span class="v-num v-8">8&nbsp;</span><span class="v HG1_8" data-id="HG1_8">Suiţi-vă în munte şi aduceţi lemne ca să clădiţi iarăşi templul în care voi binevoi şi Mă voi preaslăvi", zice Domnul.</span>
<span class="v-num v-9">9&nbsp;</span><span class="v HG1_9" data-id="HG1_9">"V-aţi aşteptat la mult, dar iată că aveţi puţin. Aţi strâns mult, dar Eu am risipit truda voastră! Pentru ce?, zice Domnul Savaot. Din pricina templului Meu care stă dărâmat, iar voi zoriţi cu lucrul, fiecare pentru casa lui!</span>
<span class="v-num v-10">10&nbsp;</span><span class="v HG1_10" data-id="HG1_10">Pentru aceasta cerul se va încuia, nu vă va da rouă şi pământul roadele sale.</span>
<span class="v-num v-11">11&nbsp;</span><span class="v HG1_11" data-id="HG1_11">Şi am chemat seceta pe pământ şi pe munţi, peste grâu, peste vin şi peste orice rodeşte pământul; peste oameni şi peste dobitoace şi peste toată strădania palmelor voastre".</span>
<span class="v-num v-12">12&nbsp;</span><span class="v HG1_12" data-id="HG1_12">Şi a auzit Zorobabel, fiul lui Salatiel, şi marele preot Iosua, fiul lui Iosedec, şi tot restul poporului, glasul Domnului şi cuvintele proorocului Agheu, aşa precum Dumnezeu îi rânduise trimiterea lui, şi poporul a fost cuprins de spaimă în faţa Domnului.</span>
<span class="v-num v-13">13&nbsp;</span><span class="v HG1_13" data-id="HG1_13">Atunci Agheu, trimisul Domnului, după rânduiala trimiterii lui de Domnul, a grăit poporului în acest chip: "Eu sînt cu voi!" zice Domnul.</span>
<span class="v-num v-14">14&nbsp;</span><span class="v HG1_14" data-id="HG1_14">Şi a deşteptat Domnul duhul lui Zorobabel, fiul lui Salatiel, cârmuitorul lui Iuda, şi duhul lui Iosua, marele preot, fiul lui Iosedec, şi duhul poporului care mai rămăsese, şi au venit şi au început lucrul templului Domnului Savaot, Dumnezeul lor,</span>
<span class="v-num v-15">15&nbsp;</span><span class="v HG1_15" data-id="HG1_15">În ziua a douăzeci şi patra a lunii a şasea, în anul al doilea al regelui Darius.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="ZP3.html">&lt;</a>
<a class="home" href="index.html">=</a>
<a class="next" href="HG2.html">&gt;</a>
</div></div>
</body>
</html>