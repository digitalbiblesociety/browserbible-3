<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNTÂI A REGILOR 1 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="S1.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="S1.html">CARTEA ÎNTÂI A REGILOR 1</a><a class="prev" href="RT3.html">&lt;</a>
<a class="home" href="index.html">=</a>
<a class="next" href="S12.html">&gt;</a>
</div></div>
<div class="section chapter S1 S11 ron_roa ron " dir="ltr" lang="ron" data-id="S11" data-nextid="S12" data-previd="RT3">
<div class="mt">CARTEA ÎNTÂI A REGILOR</div>
<div class="c">1</div>
<div class="p">
<span class="v-num v-1">1&nbsp;</span><span class="v S11_1" data-id="S11_1">Era un om la Ramataim , un Ţufit din muntele lui Efraim , al cărui nume era Elcana, fiul lui Ieroham, fiul lui Elihu, fiul lui Tohu, fiul lui Ţuf efraimitul.</span>
<span class="v-num v-2">2&nbsp;</span><span class="v S11_2" data-id="S11_2">Acesta avea două femei; numele uneia era Ana, iar numele celeilalte era Penina. Penina avea copii, dar Ana nu avea nici unul.</span>
<span class="v-num v-3">3&nbsp;</span><span class="v S11_3" data-id="S11_3">Omul acela se suia în fiecare an din cetatea sa, din Ramataim, la Şilo , să se închine şi să-I aducă jertfe Domnului, lui Dumnezeu Atotţiitorul . Preoţi acolo erau Eli şi cei doi fii ai săi, Ofni şi Finees.</span>
<span class="v-num v-4">4&nbsp;</span><span class="v S11_4" data-id="S11_4">Şi a fost că într'o zi Elcana a adus jertfă; şi le-a dat porţii femeii sale Penina şi fiilor ei şi fiicelor ei .</span>
<span class="v-num v-5">5&nbsp;</span><span class="v S11_5" data-id="S11_5">Dar Anei i-a dat o porţie mai bună, fiindcă ea nu avea copil; Elcana o iubea pe Ana mai mult decât pe cealaltă, dar Domnul închisese pântecele acesteia;</span>
<span class="v-num v-6">6&nbsp;</span><span class="v S11_6" data-id="S11_6">că Domnul nu i-a dat nici un prunc în necazul ei şi după măsura amărăciunii ei; şi tare era ea întristată din această pricină, că Domnul îi încuiase pântecele încât să nu-i dea prunc.</span>
<span class="v-num v-7">7&nbsp;</span><span class="v S11_7" data-id="S11_7">Aşa făcea ea în fiecare an când se suia la casa Domnului: se întrista şi plângea şi nu mânca.</span>
<span class="v-num v-8">8&nbsp;</span><span class="v S11_8" data-id="S11_8">Iar Elcana, bărbatul ei, i-a zis: "Ano!" Iar ea i-a răspuns: " Iată, eu sunt, domnul meu!" El a zis: "Ce e cu tine? de ce plângi? de ce nu mănânci? de ce ţi se zbate inima? Oare nu-ţi sunt eu mai bun decât zece copii?...".</span>
<span class="v-num v-9">9&nbsp;</span><span class="v S11_9" data-id="S11_9">După ce au mâncat ei în Şilo, Ana s'a ridicat şi a stat înaintea Domnului. Iar preotul Eli şedea la pragul locaşului Domnului.</span>
<span class="v-num v-10">10&nbsp;</span><span class="v S11_10" data-id="S11_10">Şi ea, cu sufletul mâhnit, I s'a rugat Domnului şi a plâns.</span>
<span class="v-num v-11">11&nbsp;</span><span class="v S11_11" data-id="S11_11">Şi i-a făcut Domnului făgăduinţă, zicând: "Doamne, Doamne, Dumnezeule, Atotţiitorule , dacă vei vrea să cauţi spre smerenia roabei Tale şi-ţi vei aduce aminte de mine şi-i vei da roabei Tale un copil de parte bărbătească, eu Ţi-l voi dărui Ţie, în faţa Ta, până'n ziua morţii sale: vin şi băutură tare nu va bea, şi brici de capul său nu se va atinge ".</span>
<span class="v-num v-12">12&nbsp;</span><span class="v S11_12" data-id="S11_12">Şi a fost că'n timp ce ea se ruga îndelung în faţa Domnului, preotul Eli privea la gura ei.</span>
<span class="v-num v-13">13&nbsp;</span><span class="v S11_13" data-id="S11_13">Ea grăia în inima sa, buzele i se mişcau, dar glasul nu i se auzea; şi Eli socotea că e beată.</span>
<span class="v-num v-14">14&nbsp;</span><span class="v S11_14" data-id="S11_14">Şi servul lui Eli a zis către ea: "Câtă vreme vei fi beată? Ia-ţi cu tine vinul de aici şi du-te din faţa Domnului!"</span>
<span class="v-num v-15">15&nbsp;</span><span class="v S11_15" data-id="S11_15">Şi răspunzând Ana, a zis: "Nu, domnul meu! Sunt o femeie într'o zi grea; vin sau băutură tare n'am băut, ci doar îmi revărs sufletul în faţa Domnului.</span>
<span class="v-num v-16">16&nbsp;</span><span class="v S11_16" data-id="S11_16">N'o lua pe roaba ta drept o femeie ciumată, căci din preaplinul suspinului meu am zăbovit până acum".</span>
<span class="v-num v-17">17&nbsp;</span><span class="v S11_17" data-id="S11_17">Şi răspunzând Eli, i-a zis : "Mergi în pace! Dumnezeul lui Israel să-ţi facă parte de toată cererea pe care ai cerut-o de la El!"</span>
<span class="v-num v-18">18&nbsp;</span><span class="v S11_18" data-id="S11_18">Iar Ana a zis: "Roaba ta a aflat bunăvoinţă în ochii tăi". Şi s'a dus femeia în calea sa; şi a intrat în sălaşul ei şi a mâncat şi a băut cu bărbatul ei; şi chipul nu i-a mai fost trist.</span>
<span class="v-num v-19">19&nbsp;</span><span class="v S11_19" data-id="S11_19">Iar a doua zi s'au sculat de dimineaţă, I s'au închinat Domnului şi s'au dus în calea lor. Şi a intrat Elcana în casa lui din Ramataim şi a cunoscut-o pe Ana, femeia sa; atunci Domnul Şi-a amintit-o, iar ea a zămislit.</span>
<span class="v-num v-20">20&nbsp;</span><span class="v S11_20" data-id="S11_20">Şi a fost că atunci când i s'a împlinit sorocul, a născut un fiu; şi i-a pus numele Samuel, zicând: "De la Domnul, Dumnezeu Atotţiitorul, de la El l-am cerut" .</span>
<span class="v-num v-21">21&nbsp;</span><span class="v S11_21" data-id="S11_21">Iar omul Elcana, cu toată casa lui, s'a suit la Şilo să aducă jertfa de fiecare an şi făgăduinţele sale şi zeciuielile pământului său.</span>
<span class="v-num v-22">22&nbsp;</span><span class="v S11_22" data-id="S11_22">Dar Ana nu s'a dus cu el, ci i-a spus bărbatului ei că [nu se va duce] până ce pruncul va fi înţărcat şi în stare să meargă şi să I se arate feţei Domnului şi să rămână acolo pentru totdeauna.</span>
<span class="v-num v-23">23&nbsp;</span><span class="v S11_23" data-id="S11_23">Şi i-a zis Elcana, bărbatul ei: "Fă cum ţi se pare că e bine în ochii tăi; rămâi până ce îl vei înţărca, iar Domnul să întărească ceea ce ţi-a ieşit din gură!" Şi a rămas femeia şi şi-a alăptat pruncul până l-a înţărcat.</span>
<span class="v-num v-24">24&nbsp;</span><span class="v S11_24" data-id="S11_24">Atunci s'a suit cu el la Şilo, cu un viţel de trei ani şi cu pâini şi cu o efă de făinuţă şi cu un burduf de vin; şi au intrat în casa Domnului, la Şilo, şi pruncul împreună cu ei.</span>
<span class="v-num v-25">25&nbsp;</span><span class="v S11_25" data-id="S11_25">Iar tatăl a adus în faţa Domnului şi a înjunghiat jertfa pe care în fiecare an i-o făcea Domnului; şi şi-a apropiat pruncul şi a înjunghiat viţelul; iar Ana, mama pruncului, l-a adus la Eli.</span>
<span class="v-num v-26">26&nbsp;</span><span class="v S11_26" data-id="S11_26">Şi a zis: "Domnul meu, aşa cum sufletul tău este viu: eu sunt femeia care a stat în faţa ta când mă rugam Domnului.</span>
<span class="v-num v-27">27&nbsp;</span><span class="v S11_27" data-id="S11_27">Pentru pruncul acesta m'am rugat, iar Domnul mi-a făcut parte de cererea pe care am cerut-o de la El.</span>
<span class="v-num v-28">28&nbsp;</span><span class="v S11_28" data-id="S11_28">Iar eu I-l împrumut Domnului pentru toate zilele vieţii lui, ca să-I fie Domnului de folos.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="RT3.html">&lt;</a>
<a class="home" href="index.html">=</a>
<a class="next" href="S12.html">&gt;</a>
</div></div>
</body>
</html>