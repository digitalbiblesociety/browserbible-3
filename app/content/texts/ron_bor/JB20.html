<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOV 20 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JB.html">Biblia Ortodoxă Română Sinodală (2006)</a><a class="location" href="JB.html">CARTEA LUI IOV 20</a><a class="prev" href="JB19.html">&lt;</a>
<a class="home" href="index.html">=</a>
<a class="next" href="JB21.html">&gt;</a>
</div></div>
<div class="section chapter JB JB20 ron_bor ron " dir="ltr" lang="ro" data-id="JB20" data-nextid="JB21" data-previd="JB19">
<div class="c">20</div>
<div class="p">
<span class="v-num v-1">1&nbsp;</span><span class="v JB20_1" data-id="JB20_1">Şi Ţofar din Naamah a început să vorbească şi a zis:</span>
<span class="v-num v-2">2&nbsp;</span><span class="v JB20_2" data-id="JB20_2">"Cugetul meu mă împinge să vorbesc, din pricina frământării pe care o simt în mine.</span>
<span class="v-num v-3">3&nbsp;</span><span class="v JB20_3" data-id="JB20_3">Am auzit o învăţătură care mă scoate din sărite şi atunci o pornire vijelioasă, din duhul meu, mă face să răspund.</span>
<span class="v-num v-4">4&nbsp;</span><span class="v JB20_4" data-id="JB20_4">Nu ştii tu oare că de mult de tot, din zilele când omul a fost aşezat pe pământ,</span>
<span class="v-num v-5">5&nbsp;</span><span class="v JB20_5" data-id="JB20_5">Desfătarea celor fără de lege ţine foarte puţin şi bucuria făţarnicului nu stă decât o clipă?</span>
<span class="v-num v-6">6&nbsp;</span><span class="v JB20_6" data-id="JB20_6">Chiar dacă statura lui s-ar înălţa până la ceruri şi cu capul s-ar atinge de nori,</span>
<span class="v-num v-7">7&nbsp;</span><span class="v JB20_7" data-id="JB20_7">El totuşi va pieri ca o nălucă, pe vecie, şi cei ce îl vedeau vor întreba: Ce s-a făcut?</span>
<span class="v-num v-8">8&nbsp;</span><span class="v JB20_8" data-id="JB20_8">Zboară ca un vis şi nu mai dai de el, e măturat ca o vedenie de noapte.</span>
<span class="v-num v-9">9&nbsp;</span><span class="v JB20_9" data-id="JB20_9">Ochiul, care îl privea, nu-l mai vede şi locul unde se găsea, nu-l mai zăreşte.</span>
<span class="v-num v-10">10&nbsp;</span><span class="v JB20_10" data-id="JB20_10">Feciorii lui vor trebui să cerşească mila celor săraci şi mâinile lui vor da înapoi ce a luat cu forţa.</span>
<span class="v-num v-11">11&nbsp;</span><span class="v JB20_11" data-id="JB20_11">Oasele lui sunt încă pline de vlaga tinereţii, dar ea se va culca cu el în pulbere;</span>
<span class="v-num v-12">12&nbsp;</span><span class="v JB20_12" data-id="JB20_12">Dacă răutatea este dulce în gura lui, el o ascunde sub limba lui.</span>
<span class="v-num v-13">13&nbsp;</span><span class="v JB20_13" data-id="JB20_13">Dacă o tine în gură şi nu o scuipă, dacă o mestecă în cerul gurii,</span>
<span class="v-num v-14">14&nbsp;</span><span class="v JB20_14" data-id="JB20_14">Totuşi hrana lui în măruntaiele lui se strică şi se face în intestinele lui venin de năpârcă.</span>
<span class="v-num v-15">15&nbsp;</span><span class="v JB20_15" data-id="JB20_15">Averea, pe care a înghiţit-o, acum o varsă; Dumnezeu i-o dă afară din pântece.</span>
<span class="v-num v-16">16&nbsp;</span><span class="v JB20_16" data-id="JB20_16">Venin de şarpe otrăvitor sugea. Limba de năpârcă îl omoară!</span>
<span class="v-num v-17">17&nbsp;</span><span class="v JB20_17" data-id="JB20_17">El nu va mai vedea pâraiele de proaspăt untdelemn, valurile de miere şi de smântână.</span>
<span class="v-num v-18">18&nbsp;</span><span class="v JB20_18" data-id="JB20_18">Dă îndărăt ce-a câştigat şi nu se mai foloseşte de câştig şi de roadele negustoriei sale nu se mai bucură.</span>
<span class="v-num v-19">19&nbsp;</span><span class="v JB20_19" data-id="JB20_19">Pentru că a asuprit fără milă pe săraci şi a furat o casă, în loc să o zidească.</span>
<span class="v-num v-20">20&nbsp;</span><span class="v JB20_20" data-id="JB20_20">El nu va cunoaşte pacea lăuntrică şi el nu va scăpa nimic din toate câte preţuieşte.</span>
<span class="v-num v-21">21&nbsp;</span><span class="v JB20_21" data-id="JB20_21">Nimic nu scapă de lăcomia lui, de aceea înflorirea lui nu va ţine deloc.</span>
<span class="v-num v-22">22&nbsp;</span><span class="v JB20_22" data-id="JB20_22">Când bogăţia lui va fi la culme, tulburarea îl va apuca deodată şi toate loviturile nenorocirii vor cădea în capul lui.</span>
<span class="v-num v-23">23&nbsp;</span><span class="v JB20_23" data-id="JB20_23">Când va fi gata să-şi sature pântecele, Dumnezeu va dezlănţui asupră-i urgia mâniei Sale şi va ploua cu săgeţi peste el.</span>
<span class="v-num v-24">24&nbsp;</span><span class="v JB20_24" data-id="JB20_24">Dacă va scăpa de platoşa de fier, îl va străpunge arcul de aramă.</span>
<span class="v-num v-25">25&nbsp;</span><span class="v JB20_25" data-id="JB20_25">O săgeată îi iese din spate, o alta i s-a înfipt în ficaţi şi spaimele morţii îl sfârşesc.</span>
<span class="v-num v-26">26&nbsp;</span><span class="v JB20_26" data-id="JB20_26">Toată neagra pieire ameninţă comorile pe care le-a adunat; un foc care arde neaprins îl mistuie pe oricine va mai rămâne din cortul lui.</span>
<span class="v-num v-27">27&nbsp;</span><span class="v JB20_27" data-id="JB20_27">Cerurile vor dezveli fărădelegea lui şi pământul i se va ridica împotrivă.</span>
<span class="v-num v-28">28&nbsp;</span><span class="v JB20_28" data-id="JB20_28">Năpraznică revărsare de ape va mătura casa lui şi apele vor curge în ziua dumnezeieştii mânii.</span>
<span class="v-num v-29">29&nbsp;</span><span class="v JB20_29" data-id="JB20_29">Aceasta este partea hărăzită de Dumnezeu omului nelegiuit, aceasta este moştenirea pe care el o primeşte de la Domnul".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JB19.html">&lt;</a>
<a class="home" href="index.html">=</a>
<a class="next" href="JB21.html">&gt;</a>
</div></div>
</body>
</html>