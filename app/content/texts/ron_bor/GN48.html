<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FACEREA 48 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="GN.html">Biblia Ortodoxă Română Sinodală (2006)</a><a class="location" href="GN.html">FACEREA 48</a><a class="prev" href="GN47.html">&lt;</a>
<a class="home" href="index.html">=</a>
<a class="next" href="GN49.html">&gt;</a>
</div></div>
<div class="section chapter GN GN48 ron_bor ron " dir="ltr" lang="ro" data-id="GN48" data-nextid="GN49" data-previd="GN47">
<div class="c">48</div>
<div class="p">
<span class="v-num v-1">1&nbsp;</span><span class="v GN48_1" data-id="GN48_1">După aceea i s-a spus lui Iosif: "Tatăl tău e bolnav". Atunci a luat el cu sine pe cei doi fii ai săi, pe Manase şi pe Efraim, şi a venit la Iacov.</span>
<span class="v-num v-2">2&nbsp;</span><span class="v GN48_2" data-id="GN48_2">Şi i s-a dat de veste lui Iacov, spunându-i-se: "Iată Iosif, fiul tău, vine să te vadă". Şi Israel, adunându-şi puterile sale, s-a ridicat în pat.</span>
<span class="v-num v-3">3&nbsp;</span><span class="v GN48_3" data-id="GN48_3">Şi a zis Iacov către Iosif: "Dumnezeu Atotputernicul mi S-a arătat în Luz, în pământul Canaan şi m-a binecuvântat.</span>
<span class="v-num v-4">4&nbsp;</span><span class="v GN48_4" data-id="GN48_4">Şi mi-a zis: "Iată, te voi creşte şi te voi înmulţi, şi voi ridica din tine mulţime de popoare, şi pământul acesta îl voi da urmaşilor tăi, ca moştenire veşnică".</span>
<span class="v-num v-5">5&nbsp;</span><span class="v GN48_5" data-id="GN48_5">Acum deci cei doi fii ai tăi, care ţi s-au născut în pământul Egiptului, înainte de a veni eu la tine în Egipt, să fie ai mei; Efraim şi Manase să fie ai mei, ca Ruben şi Simeon.</span>
<span class="v-num v-6">6&nbsp;</span><span class="v GN48_6" data-id="GN48_6">Iar copiii, ce se vor naşte de acum din tine, să fie ai tăi şi se vor numi ei cu numele fraţilor lor, în triburile acelora.</span>
<span class="v-num v-7">7&nbsp;</span><span class="v GN48_7" data-id="GN48_7">Când veneam eu din Mesopotamia, mi-a murit Rahila, mama ta, pe drum, în pământul Canaan, puţin înainte de a ajunge la Efrata, şi am îngropat-o acolo, lângă drumul spre Efrata sau Betleem".</span>
<span class="v-num v-8">8&nbsp;</span><span class="v GN48_8" data-id="GN48_8">Văzând apoi pe fiii lui Iosif, Israel a zis: "Cine sunt aceştia?"</span>
<span class="v-num v-9">9&nbsp;</span><span class="v GN48_9" data-id="GN48_9">Răspuns-a Iosif tatălui său: "Aceştia sunt fiii mei, pe care mi i-a dat Dumnezeu aici!" Iar Iacov a zis: "Apropie-i de mine ca să-i binecuvântez!"</span>
<span class="v-num v-10">10&nbsp;</span><span class="v GN48_10" data-id="GN48_10">Ochii lui Israel însă erau întunecaţi de bătrâneţe şi nu mai puteau să vadă. Şi a apropiat Iosif pe fiii săi de el, iar el i-a îmbrăţişat şi i-a sărutat.</span>
<span class="v-num v-11">11&nbsp;</span><span class="v GN48_11" data-id="GN48_11">Apoi a zis iarăşi Israel către Iosif: "Nu nădăjduiam să mai văd faţa ta şi iată Dumnezeu mi-a arătat şi pe urmaşii tăi".</span>
<span class="v-num v-12">12&nbsp;</span><span class="v GN48_12" data-id="GN48_12">Şi depărtându-i de genunchii tatălui său, Iosif i s-a închinat lui Israel până la pământ.</span>
<span class="v-num v-13">13&nbsp;</span><span class="v GN48_13" data-id="GN48_13">După aceea luând Iosif pe cei doi fii ai săi, pe Efraim cu dreapta sa în faţa stângei lui Israel, iar pe Manase cu stânga sa în fala dreptei lui Israel, i-a apropiat de el.</span>
<span class="v-num v-14">14&nbsp;</span><span class="v GN48_14" data-id="GN48_14">Israel insă şi-a întins mâna sa cea dreaptă şi a pus-o pe capul lui Efraim, deşi acesta era mai mic, iar stânga şi-a pus-o pe capul lui Manase. Înadins şi-a încrucişat mâinile, deşi Manase era întâiul născut.</span>
<span class="v-num v-15">15&nbsp;</span><span class="v GN48_15" data-id="GN48_15">Şi i-a binecuvântat, zicând: "Dumnezeul, înaintea Căruia au umblat părinţii mei: Avraam şi Isaac, Dumnezeul Cel ce m-a călăuzit de când sunt şi până în ziua aceasta;</span>
<span class="v-num v-16">16&nbsp;</span><span class="v GN48_16" data-id="GN48_16">Îngerul ce m-a izbăvit pe mine de tot răul să binecuvânteze pruncii aceştia, să poarte ei numele meu şi numele părinţilor mei: Avraam şi Isaac, şi să crească din ei mulţime mare pe pământ!"</span>
<span class="v-num v-17">17&nbsp;</span><span class="v GN48_17" data-id="GN48_17">Şi Iosif, văzând că tatăl său şi-a pus mâna sa cea dreaptă pe capul lui Efraim, i-a părut rău şi, luând mâna tatălui său ca să o mute de pe capul lui Efraim pe capul lui Manase,</span>
<span class="v-num v-18">18&nbsp;</span><span class="v GN48_18" data-id="GN48_18">A zis către tatăl său: "Nu aşa, tată, că cestălalt este întâiul născut. Pune dar pe capul lui mâna ta cea dreaptă!"</span>
<span class="v-num v-19">19&nbsp;</span><span class="v GN48_19" data-id="GN48_19">Tatăl său însă n-a voit, ci a zis: "Ştiu, fiul meu, ştiu! Şi din el va ieşi un popor şi el va fi mare; dar fratele lui cel mai mic va fi mai mare decât el şi din sămânţa lui vor ieşi popoare nenumărate".</span>
<span class="v-num v-20">20&nbsp;</span><span class="v GN48_20" data-id="GN48_20">Şi i-a binecuvântat pe ei în ziua aceea, zicând: "Cu voi se va binecuvânta în Israel şi se va zice: Dumnezeu să te facă aşa ca pe Efraim şi ca pe Manase!" Şi aşa a pus mâna pe Efraim înaintea lui Manase.</span>
<span class="v-num v-21">21&nbsp;</span><span class="v GN48_21" data-id="GN48_21">Apoi a zis Israel către Iosif: "Iată, eu mor; dar Dumnezeu va fi cu voi şi vă va întoarce în ţara părinţilor voştri.</span>
<span class="v-num v-22">22&nbsp;</span><span class="v GN48_22" data-id="GN48_22">Deci eu îţi dau ţie, peste ceea ce au fraţii tăi, Sichemul, pe care l-am luat eu cu sabia mea şi cu arcul meu din mâinile Amoreilor".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="GN47.html">&lt;</a>
<a class="home" href="index.html">=</a>
<a class="next" href="GN49.html">&gt;</a>
</div></div>
</body>
</html>