<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FACEREA ÎNTÂIA CARTE A LUI MOISE 25 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="GN.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="GN.html">FACEREA ÎNTÂIA CARTE A LUI MOISE 25</a><a class="prev" href="GN24.html">&lt;</a>
<a class="home" href="index.html">=</a>
<a class="next" href="GN26.html">&gt;</a>
</div></div>
<div class="section chapter GN GN25 ron_roa ron " dir="ltr" lang="ron" data-id="GN25" data-nextid="GN26" data-previd="GN24">
<div class="c">25</div>
<div class="p">
<span class="v-num v-1">1&nbsp;</span><span class="v GN25_1" data-id="GN25_1">Avraam însă şi-a mai luat o femeie, al cărei nume era Chetura.</span>
<span class="v-num v-2">2&nbsp;</span><span class="v GN25_2" data-id="GN25_2">Ea i i-a născut pe Zimran, Iocşan, Medan, Madian, Işbac şi Şuah.</span>
<span class="v-num v-3">3&nbsp;</span><span class="v GN25_3" data-id="GN25_3">Lui Iocşan i s'au născut Şeba, Teman şi Dedan. Iar fiii lui Dedan au fost: Raguel, Navdeel , Aşurim, Letuşim şi Leumim.</span>
<span class="v-num v-4">4&nbsp;</span><span class="v GN25_4" data-id="GN25_4">Iar fiii lui Madian au fost: Efa, Efer, Enoh, Abida şi Eldaa. Aceştia toţi au fost fiii Cheturei.</span>
<span class="v-num v-5">5&nbsp;</span><span class="v GN25_5" data-id="GN25_5">Avraam, însă, toate averile sale i le-a dat fiului său Isaac.</span>
<span class="v-num v-6">6&nbsp;</span><span class="v GN25_6" data-id="GN25_6">Cât despre fiii ţiitoarelor sale, Avraam le-a făcut daruri şi, încăfiind el în viaţă, i-a trimis departe de la Isaac,fiul său, spre răsărit, în ţinuturile Soarelui-Răsare.</span>
<span class="v-num v-7">7&nbsp;</span><span class="v GN25_7" data-id="GN25_7">Zilele vieţii lui Avraam, câte le-a trăit, au fost o sută şaptezeci şi cinci de ani.</span>
<span class="v-num v-8">8&nbsp;</span><span class="v GN25_8" data-id="GN25_8">Şi dându-şi cea din urmă suflare, a murit Avraam la bătrâneţi fericite, bătrân şi sătul de zile, şi s'a adăugat la poporul său.</span>
<span class="v-num v-9">9&nbsp;</span><span class="v GN25_9" data-id="GN25_9">Iar fiii săi, Isaac şi Ismael, l-au îngropat în peştera Macpela, din ţarina lui Efron, fiul lui Ţohar Heteul, în faţa stejarului Mamvri,</span>
<span class="v-num v-10">10&nbsp;</span><span class="v GN25_10" data-id="GN25_10">ţarina şi peştera pe care Avraam le cumpărase de la fiii lui Het. Acolo sunt îngropaţi Avraam şi Sarra, femeia lui.</span>
<span class="v-num v-11">11&nbsp;</span><span class="v GN25_11" data-id="GN25_11">Şi a fost că după moartea lui Avraam l-a binecuvântat Dumnezeu pe Isaac, fiul lui. Isaac locuia la Beer-Lahai-Roi .</span>
<span class="v-num v-12">12&nbsp;</span><span class="v GN25_12" data-id="GN25_12">Iată-i acum şi pe urmaşii lui Ismael, fiul lui Avraam, cel pe care i l-a născut lui Avraam egipteanca Agar, slujnica Sarrei;</span>
<span class="v-num v-13">13&nbsp;</span><span class="v GN25_13" data-id="GN25_13">şi iată numele fiilor lui Ismael, după numele neamurilor lor: întâiul născut al lui Ismael a fost Nebaiot; după el urmează Chedar, Adbeel şi Mibsam,</span>
<span class="v-num v-14">14&nbsp;</span><span class="v GN25_14" data-id="GN25_14">Mişma, Duma şi Masa,</span>
<span class="v-num v-15">15&nbsp;</span><span class="v GN25_15" data-id="GN25_15">Hadad, Tema, Etur, Nafiş şi Chedma.</span>
<span class="v-num v-16">16&nbsp;</span><span class="v GN25_16" data-id="GN25_16">Aceştia sunt fiii lui Ismael şi acestea sunt numele lor, după aşezările lor şi după taberele lor; doisprezece voievozi, după neamurile lor.</span>
<span class="v-num v-17">17&nbsp;</span><span class="v GN25_17" data-id="GN25_17">Iar anii vieţii lui Ismael aceştia sunt: o sută treizeci şi şapte; şi dându-şi suflarea din urmă, a murit şi s'a adăugat la neamul său.</span>
<span class="v-num v-18">18&nbsp;</span><span class="v GN25_18" data-id="GN25_18">Iar el s'a întins de la Havila până la Şur, care este în faţa Egiptului, pe drumul ce duce spre Aşurim ; el şi-a făcut aşezare în faţa tuturor fraţilor săi.</span>
<span class="v-num v-19">19&nbsp;</span><span class="v GN25_19" data-id="GN25_19">Iar spiţa neamului lui Isaac, fiul lui Avraam, aceasta este: lui Avraam i s'a născut Isaac.</span>
<span class="v-num v-20">20&nbsp;</span><span class="v GN25_20" data-id="GN25_20">Isaac însă era de patruzeci de ani când şi-a luat de femeie pe Rebeca, fata lui Batuel Arameul din Mesopotamia şi sora lui Laban Arameul.</span>
<span class="v-num v-21">21&nbsp;</span><span class="v GN25_21" data-id="GN25_21">Isaac I s'a rugat Domnului pentru Rebeca, femeia sa, că era stearpă; şi Domnul l-a ascultat, iar femeia lui, Rebeca, a zămislit.</span>
<span class="v-num v-22">22&nbsp;</span><span class="v GN25_22" data-id="GN25_22">Dar copiii se îmbrânceau într'însa, iar ea a zis: "Dac'aşa-i să-mi fie, de ce mai sunt aşa?...". Şi s'a dus să-L întrebe pe Domnul.</span>
<span class="v-num v-23">23&nbsp;</span><span class="v GN25_23" data-id="GN25_23">Domnul însă i-a zis: "Două neamuri sunt în pântecele tău, şi două popoare din pântecele tău se vor împărţi; unul va fi mai puternic decât celălalt, iar cel mai mare îi va sluji celui mai mic!"</span>
<span class="v-num v-24">24&nbsp;</span><span class="v GN25_24" data-id="GN25_24">Şi când i-a venit Rebecăi vremea să nască, iată că'n pântecele ei erau doi gemeni.</span>
<span class="v-num v-25">25&nbsp;</span><span class="v GN25_25" data-id="GN25_25">Fiul cel întâi-născut a venit afară roşu, păros peste tot ca o pâslă; şi i-a pus numele Esau .</span>
<span class="v-num v-26">26&nbsp;</span><span class="v GN25_26" data-id="GN25_26">După aceea a ieşit fratele acestuia, ţinându-l cu mâna pe Esau de călcâi ; şi i s'a pus numele Iacob . Iar Isaac era de şaizeci de ani când i s'au născut aceştia din Rebeca.</span>
<span class="v-num v-27">27&nbsp;</span><span class="v GN25_27" data-id="GN25_27">Băieţii s'au făcut mari; Esau era vânător încercat, om al câmpiei; Iacob era om liniştit, trăind în corturi.</span>
<span class="v-num v-28">28&nbsp;</span><span class="v GN25_28" data-id="GN25_28">Isaac îl iubea pe Esau, fiindcă-i plăcea vânatul acestuia; Rebeca însă îl iubea pe Iacob.</span>
<span class="v-num v-29">29&nbsp;</span><span class="v GN25_29" data-id="GN25_29">Iacob îşi fierbea o fiertură când Esau a venit din câmpie, hămesit.</span>
<span class="v-num v-30">30&nbsp;</span><span class="v GN25_30" data-id="GN25_30">Şi a zis Esau către Iacob: "Dă-mi să mănânc din această fiertură roşie , că sunt hămesit!" Iată de ce s'a numit el Edom.</span>
<span class="v-num v-31">31&nbsp;</span><span class="v GN25_31" data-id="GN25_31">Iacob însă i-a zis lui Esau: "Vinde-mi acum, de'ndată, dreptul tău de'ntâi-născut!"</span>
<span class="v-num v-32">32&nbsp;</span><span class="v GN25_32" data-id="GN25_32">Esau a zis: "Iată, eu stau să mor; la ce-mi e bun dreptul de'ntâi-născut?...".</span>
<span class="v-num v-33">33&nbsp;</span><span class="v GN25_33" data-id="GN25_33">Iacob i-a zis: "Jură-mi-te-acum, de'ndată!" Şi i s'a jurat şi i-a vândut lui Iacob dreptul său de întâi-născut.</span>
<span class="v-num v-34">34&nbsp;</span><span class="v GN25_34" data-id="GN25_34">Atunci Iacob i-a dat lui Esau pâine şi fiertură de linte, iar acesta a mâncat şi a băut, apoi s'a sculat şi s'a dus. Şi astfel şi-a nesocotit Esau dreptul său de'ntâi-născut.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="GN24.html">&lt;</a>
<a class="home" href="index.html">=</a>
<a class="next" href="GN26.html">&gt;</a>
</div></div>
</body>
</html>