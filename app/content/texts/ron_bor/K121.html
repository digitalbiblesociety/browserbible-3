<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A TREIA A REGILOR 21 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="K1.html">Biblia Ortodoxă Română Sinodală (2006)</a><a class="location" href="K1.html">CARTEA A TREIA A REGILOR 21</a><a class="prev" href="K120.html">&lt;</a>
<a class="home" href="index.html">=</a>
<a class="next" href="K122.html">&gt;</a>
</div></div>
<div class="section chapter K1 K121 ron_bor ron " dir="ltr" lang="ro" data-id="K121" data-nextid="K122" data-previd="K120">
<div class="c">21</div>
<div class="p">
<span class="v-num v-1">1&nbsp;</span><span class="v K121_1" data-id="K121_1">Iar după aceasta iată ce s-a mai întâmplat: Nabot Izreeliteanul avea în Izreel o vie lângă curtea lui Ahab, regele Samariei.</span>
<span class="v-num v-2">2&nbsp;</span><span class="v K121_2" data-id="K121_2">Şi a grăit Ahab cu Nabot şi a zis: "Să-mi dai mie via ta, ca să-mi fac din ea o grădină de verdeţuri, căci e aproape de casa mea; iar în locul ei îţi voi da o vie mai bună decât aceasta, sau dacă îţi convine mai bine, îţi voi da argint cât preţuieşte ea".</span>
<span class="v-num v-3">3&nbsp;</span><span class="v K121_3" data-id="K121_3">Nabot însă a zis către Ahab: "Să mă ferească Dumnezeu să-ţi dau eu moştenirea părinţilor mei!"</span>
<span class="v-num v-4">4&nbsp;</span><span class="v K121_4" data-id="K121_4">Şi a venit Ahab acasă trist şi mânios pentru cuvântul care i-l spusese Nabot Izreeliteanul, zicând: Nu-îi dau moştenirea părinţilor mei. Şi cu duhul tulburat, s-a culcat în patul său, s-a întors cu faţa la perete şi n-a mâncat.</span>
<span class="v-num v-5">5&nbsp;</span><span class="v K121_5" data-id="K121_5">Atunci a intrat Izabela, femeia lui la el şi i-a zis: "De ce este întristat duhul tău şi nu mănânci?"</span>
<span class="v-num v-6">6&nbsp;</span><span class="v K121_6" data-id="K121_6">Iar el a zis: "Când am vorbit cu Nabot Izreeliteanul şi i-am zis: Dă-mi via ta pe bani, sau dacă vrei, să-îi dau altă vie în locul ei, el a zis: Nu-ţi dau via mea, că este moştenirea părinţilor mei".</span>
<span class="v-num v-7">7&nbsp;</span><span class="v K121_7" data-id="K121_7">A zis Izabela, femeia lui: "Ce cârmuire ar mai fi în Israel, dacă tu ai face tot aşa? Scoală, mănâncă şi fii cu voie bună, că via lui Nabot Izreeliteanul ţi-o dau eu!"</span>
<span class="v-num v-8">8&nbsp;</span><span class="v K121_8" data-id="K121_8">Apoi ea a scris scrisori în numele lui Ahab, le-a pecetluit cu inelul lui şi a trimis aceste scrisori la bătrânii şi la fruntaşii din cetatea lui Nabot, care locuiau cu el acolo.</span>
<span class="v-num v-9">9&nbsp;</span><span class="v K121_9" data-id="K121_9">În scrisori însă ea scria aşa: "Vestiţi tuturor să postească post şi puneţi pe Nabot înaintea poporului.</span>
<span class="v-num v-10">10&nbsp;</span><span class="v K121_10" data-id="K121_10">Şi aduceţi doi oameni netrebnici să mărturisească împotriva lui şi să spună: Ai hulit pe Dumnezeu şi pe rege; şi apoi să-l scoateţi afară şi să-l ucideţi cu pietre şi aşa să moară".</span>
<span class="v-num v-11">11&nbsp;</span><span class="v K121_11" data-id="K121_11">Şi au făcut bărbaţii cetăţii lui Nabot, bătrânii şi fruntaşii care locuiau cu el în cetate, aşa cum le poruncise Izabela şi cum era scris în scrisorile trimise de ea lor:</span>
<span class="v-num v-12">12&nbsp;</span><span class="v K121_12" data-id="K121_12">Au vestit post tuturor şi au pus pe Nabot înaintea poporului.</span>
<span class="v-num v-13">13&nbsp;</span><span class="v K121_13" data-id="K121_13">Atunci au ieşit doi oameni ticăloşi. şi au stat împotriva lui Nabot şi au mărturisit aceşti oameni răi în faţa poporului şi au zis: "Nabot a hulit pe Dumnezeu şi pe rege". Iar ei l-au scos afară din cetate şi l-au bătut cu pietre şi a murit.</span>
<span class="v-num v-14">14&nbsp;</span><span class="v K121_14" data-id="K121_14">Apoi au trimis la Izabela să-i spună: "Nabot a fost omorât cu pietre".</span>
<span class="v-num v-15">15&nbsp;</span><span class="v K121_15" data-id="K121_15">Auzind Izabela că Nabot a fost bătut eu pietre şi a murit, a zis către Ahab: "Scoală şi ia în stăpânire via lui Nabot Izreeliteanul, care n-a vrut să ţi-o vândă cu bani; că Nabot nu mai trăieşte, ci a murit!"</span>
<span class="v-num v-16">16&nbsp;</span><span class="v K121_16" data-id="K121_16">Când a auzit Ahab că Nabot Izreeliteanul a fost ucis, şi-a rupt hainele sale, s-a îmbrăcat cu sac, şi apoi s-a sculat Ahab ca să se ducă la via lui Nabot Izreeliteanul şi să o ia în stăpânire.</span>
<span class="v-num v-17">17&nbsp;</span><span class="v K121_17" data-id="K121_17">Atunci a fost cuvântul Domnului către Ilie Tesviteanul:</span>
<span class="v-num v-18">18&nbsp;</span><span class="v K121_18" data-id="K121_18">"Scoală şi ieşi în întâmpinarea lui Ahab, regele lui Israel, care este în Samaria, că iată acum e la via lui Nabot, unde s-a dus ca să o ia în stăpânire,</span>
<span class="v-num v-19">19&nbsp;</span><span class="v K121_19" data-id="K121_19">Şi spune-i: Aşa grăieşte Domnul: Ai ucis şi vrei încă să intri în moştenire? Şi să-i mai spui: Aşa zice Domnul: În locul unde au lins câinii sângele lui Nabot, acolo vor linge câinii şi sângele tău!",</span>
<span class="v-num v-20">20&nbsp;</span><span class="v K121_20" data-id="K121_20">Şi a zis Ahab către Ilie: "M-ai aflat, duşmanule, şi aici!" Iar el a zis: "Te-am aflat, căci te-ai încumetat să săvârşeşti fapte nelegiuite înaintea ochilor Domnului şi să-L minţi.</span>
<span class="v-num v-21">21&nbsp;</span><span class="v K121_21" data-id="K121_21">Aşa zice Domnul: "Iată voi aduce peste tine necazuri şi te voi mătura şi voi stârpi din ai lui Ahab pe cei de parte bărbătească, fie rob, fie slobod, în Israel;</span>
<span class="v-num v-22">22&nbsp;</span><span class="v K121_22" data-id="K121_22">Şi voi face cu casa ţa cum am făcut cu casa lui Ieroboam, fiul lui Nabat, şi cu casa lui Baeşa, fiul lui Ahia, pentru fărădelegea cu care M-ai mâniat şi ai dus pe Israel în păcat".</span>
<span class="v-num v-23">23&nbsp;</span><span class="v K121_23" data-id="K121_23">Asemenea şi pentru Izabela a grăit Domnul: "Câinii vor mânca pe Izabela pe zidul Izreelului.</span>
<span class="v-num v-24">24&nbsp;</span><span class="v K121_24" data-id="K121_24">Cine va muri din ai lui Ahab în cetate, pe acela câinii îl vor mânca, iar cine va muri în câmp, pe acela păsările cerului îl vor mânca;</span>
<span class="v-num v-25">25&nbsp;</span><span class="v K121_25" data-id="K121_25">Căci n-a fost încă nimeni ca Ahab, care să se încumete a săvârşi fapte urâte înaintea ochilor Domnului, la care l-a împins Izabela soţia sa.</span>
<span class="v-num v-26">26&nbsp;</span><span class="v K121_26" data-id="K121_26">S-a purtat rău ca un ticălos, urmând după idoli, cum au făcut Amoreii pe care Domnul i-a izgonit de la faţa fiilor lui Israel".</span>
<span class="v-num v-27">27&nbsp;</span><span class="v K121_27" data-id="K121_27">Când a auzit Ahab toate cuvintele acestea, a început să plângă, şi-a rupt hainele sale, s-a îmbrăcat pesta trupul său cu sac, a postit şi a dormit în sac şi a umblat trist.</span>
<span class="v-num v-28">28&nbsp;</span><span class="v K121_28" data-id="K121_28">Atunci a fost cuvântul Domnului către Ilie Tesviteanul, pentru Ahab, şi a zis Domnul:</span>
<span class="v-num v-29">29&nbsp;</span><span class="v K121_29" data-id="K121_29">"Vezi cum s-a smerit Ahab înaintea Mea? Fiindcă s-a smerit înaintea Mea, de aceea nu voi aduce necazurile în zilele lui, ci în zilele fiului lui voi aduce necazurile peste casa lui!"</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="K120.html">&lt;</a>
<a class="home" href="index.html">=</a>
<a class="next" href="K122.html">&gt;</a>
</div></div>
</body>
</html>