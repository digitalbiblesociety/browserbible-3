<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEȘIREA A DOUA CARTE A LUI MOISE 38 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EX.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="EX.html">IEȘIREA A DOUA CARTE A LUI MOISE 38</a><a class="prev" href="EX37.html">&lt;</a>
<a class="home" href="index.html">=</a>
<a class="next" href="EX39.html">&gt;</a>
</div></div>
<div class="section chapter EX EX38 ron_roa ron " dir="ltr" lang="ro" data-id="EX38" data-nextid="EX39" data-previd="EX37">
<div class="c">38</div>
<div class="p">
<span class="v-num v-1">1&nbsp;</span><span class="v EX38_1" data-id="EX38_1">A făcut jertfelnicul pentru arderile-de-tot, din lemn de salcâm, lung de cinci coţi, lat de cinci coţi - adică cu faţa pătrată - şi înalt de trei coţi.</span>
<span class="v-num v-2">2&nbsp;</span><span class="v EX38_2" data-id="EX38_2">I-a făcut patru coarne, ce ieşeau din el în cele patru colţuri, şi le-a îmbrăcat cu aramă.</span>
<span class="v-num v-3">3&nbsp;</span><span class="v EX38_3" data-id="EX38_3">Jertfelnicului i-a făcut un brâu; iar învelitoarea şi cupele şi furculiţele şi vătraiul lui, pe toate le-a făcut din aramă.</span>
<span class="v-num v-4">4&nbsp;</span><span class="v EX38_4" data-id="EX38_4">I-a făcut o împletitură ca o plasă de aramă.</span>
<span class="v-num v-5">5&nbsp;</span><span class="v EX38_5" data-id="EX38_5">I-a făcut patru inele de aramă pentru cele patru colţuri, sub împletitura de aramă, aceasta fiind până la mijlocul jertfelnicului.</span>
<span class="v-num v-6">6&nbsp;</span><span class="v EX38_6" data-id="EX38_6">Jertfelnicului i-a făcut pârghii din lemn de salcâm, pe care le-a îmbrăcat cu aramă; pârghiile le treceau prin inelele din laturile jertfelnicului, ca să poată fi purtat.</span>
<span class="v-num v-7">7&nbsp;</span><span class="v EX38_7" data-id="EX38_7">Jertfelnicul l-a făcut ca un buduroi îmbrăcat în scânduri.</span>
<span class="v-num v-8">8&nbsp;</span><span class="v EX38_8" data-id="EX38_8">A făcut apoi baia de aramă, cu tălpica ei tot de aramă; [a făcut-o] din oglinzile femeilor postitoare, ale celor ce-au postit la intrarea cortului mărturiei.</span>
<span class="v-num v-9">9&nbsp;</span><span class="v EX38_9" data-id="EX38_9">După aceea a făcut curtea. Spre miazăzi curtea era alcătuită din pânze de in topit, lungi de o sută de coţi.</span>
<span class="v-num v-10">10&nbsp;</span><span class="v EX38_10" data-id="EX38_10">Şi la ele, douăzeci de stâlpi cu douăzeci de tălpice de aramă, ale căror belciuge şi verigi erau de argint;</span>
<span class="v-num v-11">11&nbsp;</span><span class="v EX38_11" data-id="EX38_11">pe latura de miazănoapte pânzele erau de o sută de coţi; la ele, douăzeci de stâlpi cu douăzeci de tălpice de aramă, ale căror belciuge şi verigi erau de argint;</span>
<span class="v-num v-12">12&nbsp;</span><span class="v EX38_12" data-id="EX38_12">în partea dinspre asfinţit, pânze de cincizeci de coţi; la ele, zece stâlpi cu zece tălpice de aramă, ale căror belciuge şi verigi erau de argint;</span>
<span class="v-num v-13">13&nbsp;</span><span class="v EX38_13" data-id="EX38_13">iar în partea dinspre răsărit, pânze de cincizeci de coţi;</span>
<span class="v-num v-14">14&nbsp;</span><span class="v EX38_14" data-id="EX38_14">pânze de cincisprezece coţi într'o latură, la trei stâlpi cu trei tălpice de aramă;</span>
<span class="v-num v-15">15&nbsp;</span><span class="v EX38_15" data-id="EX38_15">cincisprezece coţi de pânze în cealaltă latură, şi trei stâlpi cu trei tălpice de aramă.</span>
<span class="v-num v-16">16&nbsp;</span><span class="v EX38_16" data-id="EX38_16">Toate pânzele cortului erau făcute din in topit şi răsucit.</span>
<span class="v-num v-17">17&nbsp;</span><span class="v EX38_17" data-id="EX38_17">Iar stâlpii aveau tălpicele de aramă, belciugele şi verigile le erau de argint, vârfurile le erau îmbrăcate în argint; toţi stâlpii curţii, de jur-împrejur, erau legaţi între ei prin legături de argint.</span>
<span class="v-num v-18">18&nbsp;</span><span class="v EX38_18" data-id="EX38_18">Iar perdeaua de la poarta curţii a făcut-o din in topit lucrat în violet, purpuriu şi stacojiu, cu alesături, lungă de douăzeci de coţi şi înaltă de cinci coţi, pe toată întinderea, potrivind-o cu pânzele curţii.</span>
<span class="v-num v-19">19&nbsp;</span><span class="v EX38_19" data-id="EX38_19">I-a făcut patru stâlpi cu patru tălpice de aramă, ale căror belciuge şi verigi erau de argint şi ale căror vârfuri erau îmbrăcate tot în argint.</span>
<span class="v-num v-20">20&nbsp;</span><span class="v EX38_20" data-id="EX38_20">Toţi ţăruşii dimprejurul curţii erau de aramă.</span>
<span class="v-num v-21">21&nbsp;</span><span class="v EX38_21" data-id="EX38_21">Iată acum socotelile cortului mărturiei, cel ce a fost făcut după porunca lui Moise, prin grija leviţilor îndrumaţi de Itamar, fiul preotului Aaron.</span>
<span class="v-num v-22">22&nbsp;</span><span class="v EX38_22" data-id="EX38_22">Dar cel ce a lucrat tot ceea ce Domnul îi poruncise lui Moise a fost Beţaleel, fiul lui Uri al lui Or, din seminţia lui Iuda,</span>
<span class="v-num v-23">23&nbsp;</span><span class="v EX38_23" data-id="EX38_23">precum şi Oholiab, fiul lui Ahisamac, din seminţia lui Dan, mai-mare peste ţesături şi cusături şi alesături în pânză de in topit şi'n mătase violetă, purpurie şi stacojie.</span>
<span class="v-num v-24">24&nbsp;</span><span class="v EX38_24" data-id="EX38_24">Tot aurul întrebuinţat pentru locaşul sfânt şi pentru toate ale lui a fost aur din prinoase: douăzeci şi nouă de talanţi şi şapte sute treizeci de sicli de aur, socotit după siclul sfânt.</span>
<span class="v-num v-25">25&nbsp;</span><span class="v EX38_25" data-id="EX38_25">Iar argintul adus în dar de la oamenii cei număraţi ai obştii a fost o sută de talanţi şi o mie şapte sute şaptezeci şi cinci de sicli - o drahmă de fiecare, adică o jumătate de siclu socotit după siclul sfânt -,</span>
<span class="v-num v-26">26&nbsp;</span><span class="v EX38_26" data-id="EX38_26">deci de la cei trecuţi prin numărătoare: şase sute trei mii cinci sute cincizeci de oameni, de la douăzeci de ani în sus.</span>
<span class="v-num v-27">27&nbsp;</span><span class="v EX38_27" data-id="EX38_27">O sută de talanţi de argint s'au întrebuinţat la turnarea tălpicelor [de la pilaştrii] cortului şi a tălpicelor [de la stâlpii] vălului:</span>
<span class="v-num v-28">28&nbsp;</span><span class="v EX38_28" data-id="EX38_28">o sută de tălpice din o sută de talanţi, câte un talant la o tălpică;</span>
<span class="v-num v-29">29&nbsp;</span><span class="v EX38_29" data-id="EX38_29">iar pe cei o mie şapte sute şaptezeci şi cinci de sicli i-au întrebuinţat la verigile stâlpilor şi la îmbrăcarea vârfurilor lor cu care-au fost împodobiţi.</span>
<span class="v-num v-30">30&nbsp;</span><span class="v EX38_30" data-id="EX38_30">Iar arama adusă în dar a fost de trei sute şaptezeci de talanţi şi două mii patru sute de sicli.</span>
<span class="v-num v-31">31&nbsp;</span><span class="v EX38_31" data-id="EX38_31">Din ea au făcut tălpice pentru stâlpii de la intrarea cortului mărturiei, jertfelnicul cel de aramă cu împletitura lui, precum şi toate uneltele jertfelnicului,</span>
<span class="v-num v-32">32&nbsp;</span><span class="v EX38_32" data-id="EX38_32">tălpicele de jur-împrejurul curţii, tălpicele pentru stâlpii de la intrarea curţii, toţi ţăruşii cortului şi toţi ţăruşii dimprejurul curţii.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EX37.html">&lt;</a>
<a class="home" href="index.html">=</a>
<a class="next" href="EX39.html">&gt;</a>
</div></div>
</body>
</html>