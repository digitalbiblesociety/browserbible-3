<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IOAN 6 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JN.html">Biblia Ortodoxă Română Sinodală (2006)</a><a class="location" href="JN.html">IOAN 6</a><a class="prev" href="JN5.html">&lt;</a>
<a class="home" href="index.html">=</a>
<a class="next" href="JN7.html">&gt;</a>
</div></div>
<div class="section chapter JN JN6 ron_bor ron " dir="ltr" lang="ron" data-id="JN6" data-nextid="JN7" data-previd="JN5">
<div class="c">6</div>
<div class="p">
<span class="v-num v-1">1&nbsp;</span><span class="v JN6_1" data-id="JN6_1">După acestea, Iisus S-a dus dincolo de marea Galileii, în părţile Tiberiadei.</span>
<span class="v-num v-2">2&nbsp;</span><span class="v JN6_2" data-id="JN6_2">Şi a mers după El mulţime multă, pentru că vedeau minunile pe care le făcea cu cei bolnavi.</span>
<span class="v-num v-3">3&nbsp;</span><span class="v JN6_3" data-id="JN6_3">Şi S-a suit Iisus în munte şi a şezut acolo cu ucenicii Săi.</span>
<span class="v-num v-4">4&nbsp;</span><span class="v JN6_4" data-id="JN6_4">Şi era aproape Paştile, sărbătoarea iudeilor.</span>
<span class="v-num v-5">5&nbsp;</span><span class="v JN6_5" data-id="JN6_5">Deci ridicându-Şi Iisus ochii şi văzând că mulţime multă vine către El, a zis către Filip: De unde vom cumpăra pâine, ca să mănânce aceştia?</span>
<span class="v-num v-6">6&nbsp;</span><span class="v JN6_6" data-id="JN6_6">Iar aceasta o zicea ca să-l încerce, că El ştia ce avea să facă.</span>
<span class="v-num v-7">7&nbsp;</span><span class="v JN6_7" data-id="JN6_7">Şi Filip i-a răspuns: Pâini de două sute de dinari nu le vor ajunge, ca să ia fiecare câte puţin.</span>
<span class="v-num v-8">8&nbsp;</span><span class="v JN6_8" data-id="JN6_8">Şi a zis Lui unul din ucenici, Andrei, fratele lui Simon Petru:</span>
<span class="v-num v-9">9&nbsp;</span><span class="v JN6_9" data-id="JN6_9">Este aici un băiat care are cinci pâini de orz şi doi peşti. Dar ce sunt acestea la atâţia?</span>
<span class="v-num v-10">10&nbsp;</span><span class="v JN6_10" data-id="JN6_10">Şi a zis Iisus: Faceţi pe oameni să se aşeze. Şi era iarbă multă în acel loc. Deci au şezut bărbaţii în număr ca la cinci mii.</span>
<span class="v-num v-11">11&nbsp;</span><span class="v JN6_11" data-id="JN6_11">Şi Iisus a luat pâinile şi, mulţumind, a dat ucenicilor, iar ucenicii celor ce şedeau; asemenea şi din peşti, cât au voit.</span>
<span class="v-num v-12">12&nbsp;</span><span class="v JN6_12" data-id="JN6_12">Iar după ce s-au săturat, a zis ucenicilor Săi: adunaţi fărâmiturile ce au rămas, ca să nu se piardă ceva.</span>
<span class="v-num v-13">13&nbsp;</span><span class="v JN6_13" data-id="JN6_13">Deci au adunat şi au umplut douăsprezece coşuri de fărâmituri, care au rămas de la cei ce au mâncat din cele cinci pâini de orz.</span>
<span class="v-num v-14">14&nbsp;</span><span class="v JN6_14" data-id="JN6_14">Iar oamenii văzând minunea pe care a făcut-o, ziceau: Acesta este într-adevăr Proorocul, Care va să vină în lume.</span>
<span class="v-num v-15">15&nbsp;</span><span class="v JN6_15" data-id="JN6_15">Cunoscând deci Iisus că au să vină şi să-L ia cu sila, ca să-L facă rege, S-a dus iarăşi în munte, El singur.</span>
<span class="v-num v-16">16&nbsp;</span><span class="v JN6_16" data-id="JN6_16">Şi când s-a făcut seră, ucenicii Lui s-au coborât la mare.</span>
<span class="v-num v-17">17&nbsp;</span><span class="v JN6_17" data-id="JN6_17">Şi intrând în corabie, mergeau spre Capernaum, dincolo de mare. Şi s-a făcut întuneric şi Iisus încă nu venise la ei,</span>
<span class="v-num v-18">18&nbsp;</span><span class="v JN6_18" data-id="JN6_18">Şi suflând vânt mare, marea se întărâta.</span>
<span class="v-num v-19">19&nbsp;</span><span class="v JN6_19" data-id="JN6_19">După ce au vâslit deci ca la douăzeci şi cinci sau treizeci de stadii, au văzut pe Iisus umblând pe apă şi apropiindu-Se de corabie, ei s-au înfricoşat.</span>
<span class="v-num v-20">20&nbsp;</span><span class="v JN6_20" data-id="JN6_20">Iar El le-a zis: Eu sunt; nu vă temeţi!</span>
<span class="v-num v-21">21&nbsp;</span><span class="v JN6_21" data-id="JN6_21">Deci voiau să-L ia în corabie, şi îndată corabia a sosit la ţărmul la care mergeau.</span>
<span class="v-num v-22">22&nbsp;</span><span class="v JN6_22" data-id="JN6_22">A doua zi, mulţimea, care sta de cealaltă parte a mării, a văzut că nu era acolo decât numai o corabie mai mică şi că Iisus nu intrase în corabie împreună cu ucenicii Săi, ci plecaseră numai ucenicii Lui.</span>
<span class="v-num v-23">23&nbsp;</span><span class="v JN6_23" data-id="JN6_23">Şi alte corăbii mai mic au venit din Tiberiada în apropiere de locul unde ei mâncaseră pâinea, după ce Domnul mulţumise.</span>
<span class="v-num v-24">24&nbsp;</span><span class="v JN6_24" data-id="JN6_24">Deci, când a văzut mulţimea că Iisus nu este acolo, nici ucenicii Lui, au intrat şi ei în corăbiile cele mici şi au venit în Capernaum, căutându-L pe Iisus.</span>
<span class="v-num v-25">25&nbsp;</span><span class="v JN6_25" data-id="JN6_25">Şi găsindu-L dincolo de mare, I-au zis: Învăţătorule, când ai venit aici?</span>
<span class="v-num v-26">26&nbsp;</span><span class="v JN6_26" data-id="JN6_26">Iisus le-a răspuns şi a zis: Adevărat, adevărat zic vouă: Mă căutaţi nu pentru că aţi văzut minuni, ci pentru că aţi mâncat din pâini şi v-aţi săturat.</span>
<span class="v-num v-27">27&nbsp;</span><span class="v JN6_27" data-id="JN6_27">Lucraţi nu pentru mâncarea cea pieritoare, ci pentru mâncarea ce rămâne spre viaţa veşnică şi pe care o va da vouă Fiul Omului, căci pe El L-a pecetluit Dumnezeu-Tatăl.</span>
<span class="v-num v-28">28&nbsp;</span><span class="v JN6_28" data-id="JN6_28">Deci au zis către El: Ce să facem, ca să săvârşim lucrările lui Dumnezeu?</span>
<span class="v-num v-29">29&nbsp;</span><span class="v JN6_29" data-id="JN6_29">Iisus a răspuns şi le-a zis: Aceasta este lucrarea lui Dumnezeu, ca să credeţi în Acela pe Care El L-a trimis.</span>
<span class="v-num v-30">30&nbsp;</span><span class="v JN6_30" data-id="JN6_30">Deci I-au zis: Dar ce minune faci Tu, ca să vedem şi să credem în Tine? Ce lucrezi?</span>
<span class="v-num v-31">31&nbsp;</span><span class="v JN6_31" data-id="JN6_31">Părinţii noştri au mâncat mană în pustie, precum este scris: "Pâine din cer le-a dat lor să mănânce".</span>
<span class="v-num v-32">32&nbsp;</span><span class="v JN6_32" data-id="JN6_32">Deci Iisus le-a zis: Adevărat, adevărat zic vouă: Nu Moise v-a dat pâinea cea din cer; ci Tatăl Meu vă dă din cer pâinea cea adevărată.</span>
<span class="v-num v-33">33&nbsp;</span><span class="v JN6_33" data-id="JN6_33">Căci pâinea lui Dumnezeu este cea care se coboară din cer şi care dă viaţă lumii.</span>
<span class="v-num v-34">34&nbsp;</span><span class="v JN6_34" data-id="JN6_34">Deci au zis către El: Doamne, dă-ne totdeauna pâinea aceasta.</span>
<span class="v-num v-35">35&nbsp;</span><span class="v JN6_35" data-id="JN6_35">Şi Iisus le-a zis: Eu sunt pâinea vieţii; cel ce vine la Mine nu va flămânzi şi cel ce va crede în Mine nu va înseta niciodată.</span>
<span class="v-num v-36">36&nbsp;</span><span class="v JN6_36" data-id="JN6_36">Dar am spus vouă că M-aţi şi văzut şi nu credeţi.</span>
<span class="v-num v-37">37&nbsp;</span><span class="v JN6_37" data-id="JN6_37">Tot ce-Mi dă Tatăl, va veni la Mine; şi pe cel ce vine la Mine nu-l voi scoate afară;</span>
<span class="v-num v-38">38&nbsp;</span><span class="v JN6_38" data-id="JN6_38">Pentru că M-am coborât din cer, nu ca să fac voia mea, ci voia Celui ce M-a trimis pe Mine.</span>
<span class="v-num v-39">39&nbsp;</span><span class="v JN6_39" data-id="JN6_39">Şi aceasta este voia Celui ce M-a trimis, ca din toţi pe care Mi i-a dat Mie să nu pierd nici unul, ci să-i înviez pe ei în ziua cea de apoi.</span>
<span class="v-num v-40">40&nbsp;</span><span class="v JN6_40" data-id="JN6_40">Că aceasta este voia Tatălui Meu, ca oricine vede pe Fiul şi crede în El să aibă viaţă veşnică şi Eu îl voi învia în ziua cea de apoi.</span>
<span class="v-num v-41">41&nbsp;</span><span class="v JN6_41" data-id="JN6_41">Deci iudeii murmurau împotriva Lui, fiindcă zisese: Eu sunt pâinea ce s-a coborât din cer.</span>
<span class="v-num v-42">42&nbsp;</span><span class="v JN6_42" data-id="JN6_42">Şi ziceau: Au nu este Acesta Iisus, fiul lui Iosif, şi nu ştim noi pe tatăl Său şi pe mama Sa? Cum spune El acum: M-am coborât din cer?</span>
<span class="v-num v-43">43&nbsp;</span><span class="v JN6_43" data-id="JN6_43">Iisus a răspuns şi le-a zis: Nu murmuraţi între voi.</span>
<span class="v-num v-44">44&nbsp;</span><span class="v JN6_44" data-id="JN6_44">Nimeni nu poate să vină la Mine, dacă nu-l va trage Tatăl, Care M-a trimis, şi Eu îl voi învia în ziua de apoi.</span>
<span class="v-num v-45">45&nbsp;</span><span class="v JN6_45" data-id="JN6_45">Scris este în prooroci: "Şi vor fi toţi învăţaţi de Dumnezeu". Deci oricine a auzit şi a învăţat de la Tatăl la Mine vine.</span>
<span class="v-num v-46">46&nbsp;</span><span class="v JN6_46" data-id="JN6_46">Nu doar că pe Tatăl l-a văzut cineva, decât numai Cel ce este la Dumnezeu; Acesta L-a văzut pe Tatăl.</span>
<span class="v-num v-47">47&nbsp;</span><span class="v JN6_47" data-id="JN6_47">Adevărat, adevărat zic vouă: Cel ce crede în Mine are viaţă veşnică.</span>
<span class="v-num v-48">48&nbsp;</span><span class="v JN6_48" data-id="JN6_48">Eu sunt pâinea vieţii.</span>
<span class="v-num v-49">49&nbsp;</span><span class="v JN6_49" data-id="JN6_49">Părinţii voştri au mâncat mană în pustie şi au murit.</span>
<span class="v-num v-50">50&nbsp;</span><span class="v JN6_50" data-id="JN6_50">Pâinea care se coboară din cer este aceea din care, dacă mănâncă cineva, nu moare.</span>
<span class="v-num v-51">51&nbsp;</span><span class="v JN6_51" data-id="JN6_51">Eu sunt pâinea cea vie, care s-a pogorât din cer. Cine mănâncă din pâinea aceasta viu va fi în veci. Iar pâinea pe care Eu o voi da pentru viaţa lumii este trupul Meu.</span>
<span class="v-num v-52">52&nbsp;</span><span class="v JN6_52" data-id="JN6_52">Deci iudeii se certau între ei, zicând: Cum poate Acesta să ne dea trupul Lui să-l mâncăm?</span>
<span class="v-num v-53">53&nbsp;</span><span class="v JN6_53" data-id="JN6_53">Şi le-a zis Iisus: Adevărat, adevărat zic vouă, dacă nu veţi mânca trupul Fiului Omului şi nu veţi bea sângele Lui, nu veţi avea viaţă în voi.</span>
<span class="v-num v-54">54&nbsp;</span><span class="v JN6_54" data-id="JN6_54">Cel ce mănâncă trupul Meu şi bea sângele Meu are viaţă veşnică, şi Eu îl voi învia în ziua cea de apoi.</span>
<span class="v-num v-55">55&nbsp;</span><span class="v JN6_55" data-id="JN6_55">Trupul este adevărată mâncare şi sângele Meu, adevărată băutură.</span>
<span class="v-num v-56">56&nbsp;</span><span class="v JN6_56" data-id="JN6_56">Cel ce mănâncă trupul Meu şi bea sângele Meu rămâne întru Mine şi Eu întru el.</span>
<span class="v-num v-57">57&nbsp;</span><span class="v JN6_57" data-id="JN6_57">Precum M-a trimis pe Mine Tatăl cel viu şi Eu viez pentru Tatăl, şi cel ce Mă mănâncă pe Mine va trăi prin Mine.</span>
<span class="v-num v-58">58&nbsp;</span><span class="v JN6_58" data-id="JN6_58">Aceasta este pâinea care s-a pogorât din cer, nu precum au mâncat părinţii voştri mana şi au murit. Cel ce mănâncă această pâine va trăi în veac.</span>
<span class="v-num v-59">59&nbsp;</span><span class="v JN6_59" data-id="JN6_59">Acestea le-a zis pe când învăţa în sinagoga din Capernaum.</span>
<span class="v-num v-60">60&nbsp;</span><span class="v JN6_60" data-id="JN6_60">Deci mulţi din ucenicii Lui, auzind, au zis: Greu este cuvântul acesta! Cine poate să-l asculte?</span>
<span class="v-num v-61">61&nbsp;</span><span class="v JN6_61" data-id="JN6_61">Iar Iisus, ştiind în Sine că ucenicii Lui murmură împotriva Lui, le-a zis: Vă sminteşte aceasta?</span>
<span class="v-num v-62">62&nbsp;</span><span class="v JN6_62" data-id="JN6_62">Dacă veţi vedea pe Fiul Omului, suindu-Se acolo unde era mai înainte?</span>
<span class="v-num v-63">63&nbsp;</span><span class="v JN6_63" data-id="JN6_63">Duhul este cel ce dă viaţă; trupul nu foloseşte la nimic. Cuvintele pe care vi le-am spus sunt duh şi sunt viaţă.</span>
<span class="v-num v-64">64&nbsp;</span><span class="v JN6_64" data-id="JN6_64">Dar sunt unii dintre voi care nu cred. Căci Iisus ştia de la început cine sunt cei ce nu cred şi cine este cel care Îl va vinde.</span>
<span class="v-num v-65">65&nbsp;</span><span class="v JN6_65" data-id="JN6_65">Şi zicea: De aceea am spus vouă că nimeni nu poate să vină la Mine, dacă nu-i este dat de la Tatăl.</span>
<span class="v-num v-66">66&nbsp;</span><span class="v JN6_66" data-id="JN6_66">Şi de atunci mulţi dintre ucenicii Săi s-au dus înapoi şi nu mai umblau cu El.</span>
<span class="v-num v-67">67&nbsp;</span><span class="v JN6_67" data-id="JN6_67">Deci a zis Iisus celor doisprezece: Nu vreţi şi voi să vă duceţi?</span>
<span class="v-num v-68">68&nbsp;</span><span class="v JN6_68" data-id="JN6_68">Simon Petru I-a răspuns: Doamne, la cine ne vom duce? Tu ai cuvintele vieţii celei veşnice.</span>
<span class="v-num v-69">69&nbsp;</span><span class="v JN6_69" data-id="JN6_69">Şi noi am crezut şi am cunoscut că Tu eşti Hristosul, Fiul Dumnezeului Celui viu.</span>
<span class="v-num v-70">70&nbsp;</span><span class="v JN6_70" data-id="JN6_70">Le-a răspuns Iisus: Oare, nu v-am ales Eu pe voi, cei doisprezece? Şi unul dintre voi este diavol!</span>
<span class="v-num v-71">71&nbsp;</span><span class="v JN6_71" data-id="JN6_71">Iar El zicea de Iuda al lui Simon Iscarioteanul, căci acesta, unul din cei doisprezece fiind, avea să-L vândă.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JN5.html">&lt;</a>
<a class="home" href="index.html">=</a>
<a class="next" href="JN7.html">&gt;</a>
</div></div>
</body>
</html>