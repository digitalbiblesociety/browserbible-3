<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>NUMERELE (A PATRA CARTE A LUI MOISE) 25 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="NU.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="NU.html">NUMERELE (A PATRA CARTE A LUI MOISE) 25</a><a class="prev" href="NU24.html">&lt;</a>
<a class="home" href="index.html">=</a>
<a class="next" href="NU26.html">&gt;</a>
</div></div>
<div class="section chapter NU NU25 ron_roa ron " dir="ltr" lang="ro" data-id="NU25" data-nextid="NU26" data-previd="NU24">
<div class="c">25</div>
<div class="p">
<span class="v-num v-1">1&nbsp;</span><span class="v NU25_1" data-id="NU25_1">Atunci s'a aşezat Israel în Şitim, iar poporul s'a dedat la desfrânare cu fetele din Moab.</span>
<span class="v-num v-2">2&nbsp;</span><span class="v NU25_2" data-id="NU25_2">Acestea îi pofteau la jertfele idolilor lor, iar poporul mânca din acele jertfe şi se închina la idolii lor .</span>
<span class="v-num v-3">3&nbsp;</span><span class="v NU25_3" data-id="NU25_3">Şi i s'a închinat Israel lui Baal-Peor, şi s'a aprins mânia lui Dumnezeu asupra lui Israel.</span>
<span class="v-num v-4">4&nbsp;</span><span class="v NU25_4" data-id="NU25_4">Şi a zis Domnul către Moise: "Ia pe toate căpeteniile poporului şi dă-I-le Domnului în vileag la faţa soarelui, pentru ca aprinderea mâniei Domnului să se abată de la Israel".</span>
<span class="v-num v-5">5&nbsp;</span><span class="v NU25_5" data-id="NU25_5">Atunci a zis Moise către neamurile lui Israel: "Ucideţi fiecare pe casnicul său care i s'a închinat lui Baal-Peor!"</span>
<span class="v-num v-6">6&nbsp;</span><span class="v NU25_6" data-id="NU25_6">Iată însă că un om dintre fiii lui Israel a venit şi l-a apropiat pe fratele său de o madiancă , sub ochii lui Moise şi sub ochii întregii obşti a fiilor lui Israel, în timp ce ei plângeau la uşa cortului mărturiei.</span>
<span class="v-num v-7">7&nbsp;</span><span class="v NU25_7" data-id="NU25_7">Şi văzând aceasta Finees, fiul lui Eleazar, fiul lui Aaron preotul, s'a sculat din mijlocul adunării şi, luându-şi în mână lancea,</span>
<span class="v-num v-8">8&nbsp;</span><span class="v NU25_8" data-id="NU25_8">a intrat pe urma israelitului în culcuş şi i-a străpuns pe amândoi, pe bărbatul israelit, precum şi pe femeie prin josul pântecelui ei; şi a încetat pedeapsa de deasupra fiilor lui Israel.</span>
<span class="v-num v-9">9&nbsp;</span><span class="v NU25_9" data-id="NU25_9">Cei ce au murit de pedeapsa aceasta au fost douăzeci şi patru de mii.</span>
<span class="v-num v-10">10&nbsp;</span><span class="v NU25_10" data-id="NU25_10">Şi a grăit Domnul către Moise, zicând:</span>
<span class="v-num v-11">11&nbsp;</span><span class="v NU25_11" data-id="NU25_11">"Finees, fiul lui Eleazar, fiul lui Aaron preotul, a potolit mânia Mea de deasupra fiilor lui Israel prin aceea că'ntre ei a gelozit în locul geloziei Mele, aşa că Eu nu i-am nimicit pe fiii lui Israel în gelozia Mea.</span>
<span class="v-num v-12">12&nbsp;</span><span class="v NU25_12" data-id="NU25_12">Drept aceea, am zis: Iată că am încheiat cu el legământ de pace;</span>
<span class="v-num v-13">13&nbsp;</span><span class="v NU25_13" data-id="NU25_13">fi-va pentru el şi pentru urmaşii săi legământ de preoţie veşnică pentru aceea că a gelozit în locul Dumnezeului său şi s'a rugat pentru fiii lui Israel".</span>
<span class="v-num v-14">14&nbsp;</span><span class="v NU25_14" data-id="NU25_14">Omul israelit care a fost ucis împreună cu madianca se numea Zimri, fiul lui Salu, mai-mare peste casa seminţiei lui Simeon;</span>
<span class="v-num v-15">15&nbsp;</span><span class="v NU25_15" data-id="NU25_15">iar numele madiancei ucise era Cozbi, fiica lui Ţur, mai-mare peste neamurile lui Omot, casă părintească din Madian.</span>
<span class="v-num v-16">16&nbsp;</span><span class="v NU25_16" data-id="NU25_16">Şi a grăit Domnul către Moise, zicând: "Vorbeşte către fiii lui Israel şi spune-le:</span>
<span class="v-num v-17">17&nbsp;</span><span class="v NU25_17" data-id="NU25_17">Fiţi duşmanii Madianiţilor şi omorâţi-i,</span>
<span class="v-num v-18">18&nbsp;</span><span class="v NU25_18" data-id="NU25_18">că ei vă duşmănesc pe voi prin vicleniile cu care-au viclenit prin Peor şi prin Cozbi, fiica unei căpetenii din Madian, sora lor care-a fost ucisă în ziua când s'a făcut ucidere din pricina lui Peor".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="NU24.html">&lt;</a>
<a class="home" href="index.html">=</a>
<a class="next" href="NU26.html">&gt;</a>
</div></div>
</body>
</html>