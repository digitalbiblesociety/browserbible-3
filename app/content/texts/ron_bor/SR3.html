<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNŢELEPCIUNII LUI ISUS, FIUL LUI SIRAH (ECCLESIASTICUL) 3 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="SR.html">Biblia Ortodoxă Română Sinodală (2006)</a><a class="location" href="SR.html">CARTEA ÎNŢELEPCIUNII LUI ISUS, FIUL LUI SIRAH (ECCLESIASTICUL) 3</a><a class="prev" href="SR2.html">&lt;</a>
<a class="home" href="index.html">=</a>
<a class="next" href="SR4.html">&gt;</a>
</div></div>
<div class="section chapter SR SR3 ron_bor ron " dir="ltr" lang="ro" data-id="SR3" data-nextid="SR4" data-previd="SR2">
<div class="c">3</div>
<div class="p">
<span class="v-num v-1">1&nbsp;</span><span class="v SR3_1" data-id="SR3_1">Fiilor, ascultaţi-mă pe mine, tatăl, şi vă purtaţi aşa ca să vă mântuiţi,</span>
<span class="v-num v-2">2&nbsp;</span><span class="v SR3_2" data-id="SR3_2">Că Domnul a înălţat pe tată peste fii şi a întărit judecata mamei peste copii.</span>
<span class="v-num v-3">3&nbsp;</span><span class="v SR3_3" data-id="SR3_3">Cel care cinsteşte pe tată se va curăţi de păcat.</span>
<span class="v-num v-4">4&nbsp;</span><span class="v SR3_4" data-id="SR3_4">Şi ca acel care strânge comori, aşa este cel care cinsteşte pe mama sa.</span>
<span class="v-num v-5">5&nbsp;</span><span class="v SR3_5" data-id="SR3_5">Cel care cinsteşte pe tată se va veseli de fii şi în ziua rugăciunii sale va fi auzit.</span>
<span class="v-num v-6">6&nbsp;</span><span class="v SR3_6" data-id="SR3_6">Cel care măreşte pe tată va avea viaţă lungă, şi cel care se teme de Domnul cinsteşte pe mama sa.</span>
<span class="v-num v-7">7&nbsp;</span><span class="v SR3_7" data-id="SR3_7">Cel care se teme de Domnul va cinsti pe tatăl său şi ca stăpânitor va sluji celor care l-au născut.</span>
<span class="v-num v-8">8&nbsp;</span><span class="v SR3_8" data-id="SR3_8">Cu fapta şi cu cuvântul cinsteşte pe tatăl tău şi pe mama ta, ca să-ţi vină binecuvântare de la ei.</span>
<span class="v-num v-9">9&nbsp;</span><span class="v SR3_9" data-id="SR3_9">Că binecuvântarea tatălui întăreşte casele fiilor, iar blestemul mamei le dărâmă până în temelie.</span>
<span class="v-num v-10">10&nbsp;</span><span class="v SR3_10" data-id="SR3_10">Nu căuta mărire întru necinstea tatălui tău, că necinstea tatălui tău nu-ţi este mărire.</span>
<span class="v-num v-11">11&nbsp;</span><span class="v SR3_11" data-id="SR3_11">Că mărirea omului este din cinstea tatălui său şi ocară este fiilor mama necinstită.</span>
<span class="v-num v-12">12&nbsp;</span><span class="v SR3_12" data-id="SR3_12">Fiule, sprijină pe tatăl tău la bătrâneţe şi nu-l mâhni în viaţa lui.</span>
<span class="v-num v-13">13&nbsp;</span><span class="v SR3_13" data-id="SR3_13">Şi chiar de i se va împuţina mintea lui, ai îndurare şi nu-l dispreţui când tu eşti în putere,</span>
<span class="v-num v-14">14&nbsp;</span><span class="v SR3_14" data-id="SR3_14">Pentru că milostenia arătată tatălui nu va fi uitată şi, în pofida păcatelor, se va zidi casa ta.</span>
<span class="v-num v-15">15&nbsp;</span><span class="v SR3_15" data-id="SR3_15">În ziua necazului tău Îşi va aduce aminte Domnul de tine şi, ca gheaţa când este senin, aşa se vor topi păcatele tale.</span>
<span class="v-num v-16">16&nbsp;</span><span class="v SR3_16" data-id="SR3_16">Ca un hulitor este cel care părăseşte pe tată şi blestemat de Domnul este cel care mânie pe mama sa.</span>
<span class="v-num v-17">17&nbsp;</span><span class="v SR3_17" data-id="SR3_17">Fiule, cu blândeţe săvârşeşte lucrurile tale şi de omul cel primit de Domnul vei fi iubit.</span>
<span class="v-num v-18">18&nbsp;</span><span class="v SR3_18" data-id="SR3_18">Cu cât eşti mai mare, cu atât mai mult te smereşte şi înaintea Domnului vei afla har.</span>
<span class="v-num v-19">19&nbsp;</span><span class="v SR3_19" data-id="SR3_19">Că mulţi oameni mari şi slăviţi sunt, dar tainele se descopăr celor smeriţi Că mare este puterea Domnului şi El este preaslăvit de cei smeriţi.</span>
<span class="v-num v-20">20&nbsp;</span><span class="v SR3_20" data-id="SR3_20">Cele mai presus de tine nu le căuta şi cele mai tari decât tine nu le iscodi.</span>
<span class="v-num v-21">21&nbsp;</span><span class="v SR3_21" data-id="SR3_21">Cele ce s-au poruncit ţie, acelea cu cuviinţă le cugetă, că nu-ţi sunt de nevoie cele ascunse.</span>
<span class="v-num v-22">22&nbsp;</span><span class="v SR3_22" data-id="SR3_22">În multele tale îndeletniciri nu te ţine de lucrurile zadarnice, că ţi s-au descoperit destule din cunoştinţele omeneşti.</span>
<span class="v-num v-23">23&nbsp;</span><span class="v SR3_23" data-id="SR3_23">Că pe mulţi i-a înşelat părerea lor şi socoteala rea a făcut să alunece cugetele lor.</span>
<span class="v-num v-24">24&nbsp;</span><span class="v SR3_24" data-id="SR3_24">Inima îndărătnică rău va păţi mai pe urmă.</span>
<span class="v-num v-25">25&nbsp;</span><span class="v SR3_25" data-id="SR3_25">Şi cel care iubeşte primejdia va cădea într-însa.</span>
<span class="v-num v-26">26&nbsp;</span><span class="v SR3_26" data-id="SR3_26">Inima îndărătnică se va împovăra cu osteneli şi cel păcătos va adăuga păcate peste păcate.</span>
<span class="v-num v-27">27&nbsp;</span><span class="v SR3_27" data-id="SR3_27">Ispitele nu sunt lecuire pentru cel trufaş, că buruiană rea s-a înrădăcinat în inima lui.</span>
<span class="v-num v-28">28&nbsp;</span><span class="v SR3_28" data-id="SR3_28">Inima celui înţelept va cugeta la pildele celor înţelepţi, şi o ureche ascultătoare este dorinţa celui înţelept.</span>
<span class="v-num v-29">29&nbsp;</span><span class="v SR3_29" data-id="SR3_29">Focul arzător îl va stinge apa, şi milostenia va curăţi păcatele.</span>
<span class="v-num v-30">30&nbsp;</span><span class="v SR3_30" data-id="SR3_30">Cel ce răsplăteşte pentru binefacere, acela se gândeşte la viitor şi la vreme de cădere va afla sprijin.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="SR2.html">&lt;</a>
<a class="home" href="index.html">=</a>
<a class="next" href="SR4.html">&gt;</a>
</div></div>
</body>
</html>