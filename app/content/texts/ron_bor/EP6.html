<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>EFESENI 6 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EP.html">Biblia Ortodoxă Română Sinodală (2006)</a><a class="location" href="EP.html">EFESENI 6</a><a class="prev" href="EP5.html">&lt;</a>
<a class="home" href="index.html">=</a>
<a class="next" href="PP1.html">&gt;</a>
</div></div>
<div class="section chapter EP EP6 ron_bor ron " dir="ltr" lang="ro" data-id="EP6" data-nextid="PP1" data-previd="EP5">
<div class="c">6</div>
<div class="p">
<span class="v-num v-1">1&nbsp;</span><span class="v EP6_1" data-id="EP6_1">Copii, ascultaţi pe părinţii voştri în Domnul că aceasta este cu dreptate.</span>
<span class="v-num v-2">2&nbsp;</span><span class="v EP6_2" data-id="EP6_2">"Cinsteşte pe tatăl tău şi pe mama ta, care este porunca cea dintâi cu făgăduinţa:</span>
<span class="v-num v-3">3&nbsp;</span><span class="v EP6_3" data-id="EP6_3">Ca să-ţi fie ţie bine şi să trăieşti ani mulţi pe pământ".</span>
<span class="v-num v-4">4&nbsp;</span><span class="v EP6_4" data-id="EP6_4">Şi voi, părinţilor, nu întărâtaţi la mânie pe copiii voştri, ci creşteţi-i întru învăţătura şi certarea Domnului.</span>
<span class="v-num v-5">5&nbsp;</span><span class="v EP6_5" data-id="EP6_5">Slugilor, ascultaţi de stăpânii voştri cei după trup, cu frică şi cu cutremur, întru curăţia inimii voastre, ca şi de Hristos,</span>
<span class="v-num v-6">6&nbsp;</span><span class="v EP6_6" data-id="EP6_6">Nu slujind numai când sunt cu ochii pe voi, ca cei ce caută să placă oamenilor, ci ca slugile lui Hristos, făcând din suflet voia lui Dumnezeu,</span>
<span class="v-num v-7">7&nbsp;</span><span class="v EP6_7" data-id="EP6_7">Slujind cu bunăvoinţă, ca şi Domnului şi nu ca oamenilor,</span>
<span class="v-num v-8">8&nbsp;</span><span class="v EP6_8" data-id="EP6_8">Ştiind fiecare, fie rob, fie de sine stăpân, că faptele bune pe care le va face, pe acelea le va lua ca plată de la Domnul.</span>
<span class="v-num v-9">9&nbsp;</span><span class="v EP6_9" data-id="EP6_9">Iar voi, stăpânilor, faceţi tot aşa faţă de ei, lăsând la o parte ameninţarea, ştiind că Domnul lor şi al vostru este în ceruri şi că la El nu încape părtinire.</span>
<span class="v-num v-10">10&nbsp;</span><span class="v EP6_10" data-id="EP6_10">În sfârşit, fraţilor, întăriţi-vă în Domnul şi întru puterea tăriei Lui.</span>
<span class="v-num v-11">11&nbsp;</span><span class="v EP6_11" data-id="EP6_11">Îmbrăcaţi-vă cu toate armele lui Dumnezeu, ca să puteţi sta împotriva uneltirilor diavolului.</span>
<span class="v-num v-12">12&nbsp;</span><span class="v EP6_12" data-id="EP6_12">Căci lupta noastră nu este împotriva trupului şi a sângelui, ci împotriva începătoriilor, împotriva stăpâniilor, împotriva stăpânitorilor întunericului acestui veac, împotriva duhurilor răutăţii, care sunt în văzduh.</span>
<span class="v-num v-13">13&nbsp;</span><span class="v EP6_13" data-id="EP6_13">Pentru aceea, luaţi toate armele lui Dumnezeu, ca să puteţi sta împotrivă în ziua cea rea, şi, toate biruindu-le, să rămâneţi în picioare.</span>
<span class="v-num v-14">14&nbsp;</span><span class="v EP6_14" data-id="EP6_14">Staţi deci tari, având mijlocul vostru încins cu adevărul şi îmbrăcându-vă cu platoşa dreptăţii,</span>
<span class="v-num v-15">15&nbsp;</span><span class="v EP6_15" data-id="EP6_15">Şi încălţaţi picioarele voastre, gata fiind pentru Evanghelia păcii.</span>
<span class="v-num v-16">16&nbsp;</span><span class="v EP6_16" data-id="EP6_16">În toate luaţi pavăza credinţei, cu care veţi putea să stingeţi toate săgeţile cele arzătoare ale vicleanului.</span>
<span class="v-num v-17">17&nbsp;</span><span class="v EP6_17" data-id="EP6_17">Luaţi şi coiful mântuirii şi sabia Duhului, care este cuvântul lui Dumnezeu.</span>
<span class="v-num v-18">18&nbsp;</span><span class="v EP6_18" data-id="EP6_18">Faceţi în toată vremea, în Duhul, tot felul de rugăciuni şi de cereri, şi întru aceasta priveghind cu toată stăruinţa şi rugăciunea pentru toţi sfinţii.</span>
<span class="v-num v-19">19&nbsp;</span><span class="v EP6_19" data-id="EP6_19">Rugaţi-vă şi pentru mine, ca să mi se dea mie cuvânt, când voi deschide gura mea, să fac cunoscută cu îndrăzneală taina Evangheliei,</span>
<span class="v-num v-20">20&nbsp;</span><span class="v EP6_20" data-id="EP6_20">Pe care o binevestesc, în lanţuri, ca să vorbesc despre Evanghelie, fără sfială, precum şi trebuie să vorbesc.</span>
<span class="v-num v-21">21&nbsp;</span><span class="v EP6_21" data-id="EP6_21">Iar ca să ştiţi şi voi cele despre mine şi ce fac, Tihic, iubitul frate şi credinciosul slujitor întru Domnul, vi le va aduce la cunoştinţă pe toate;</span>
<span class="v-num v-22">22&nbsp;</span><span class="v EP6_22" data-id="EP6_22">L-am trimis pe el la voi, pentru aceasta, ca să aflaţi cele despre noi şi să mângâie inimile voastre.</span>
<span class="v-num v-23">23&nbsp;</span><span class="v EP6_23" data-id="EP6_23">Pace fraţilor şi dragoste, cu credinţă de la Dumnezeu-Tatăl şi de la Domnul Iisus Hristos.</span>
<span class="v-num v-24">24&nbsp;</span><span class="v EP6_24" data-id="EP6_24">Harul fie cu toţi care iubesc pe Domnul nostru Iisus Hristos întru curăţie.</span>
</div>
</div>
<div class="footnotes">

</div>

<div class="footer"><div class="nav">
<a class="prev" href="EP5.html">&lt;</a>
<a class="home" href="index.html">=</a>
<a class="next" href="PP1.html">&gt;</a>
</div></div>
</body>
</html>