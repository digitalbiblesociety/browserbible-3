<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOSUA NAVI 17 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JS.html">Biblia Ortodoxă Română Sinodală (2006)</a><a class="location" href="JS.html">CARTEA LUI IOSUA NAVI 17</a><a class="prev" href="JS16.html">&lt;</a>
<a class="home" href="index.html">=</a>
<a class="next" href="JS18.html">&gt;</a>
</div></div>
<div class="section chapter JS JS17 ron_bor ron " dir="ltr" lang="ro" data-id="JS17" data-nextid="JS18" data-previd="JS16">
<div class="c">17</div>
<div class="p">
<span class="v-num v-1">1&nbsp;</span><span class="v JS17_1" data-id="JS17_1">De asemenea a căzut, la sorţi, parte şi seminţiei lui Manase, căci acesta era întâiul născut al lui Iosif. Lui Machir întâiul născut al lui Manase, care fusese viteaz în război, i-a căzut Galaadul şi Vasanul.</span>
<span class="v-num v-2">2&nbsp;</span><span class="v JS17_2" data-id="JS17_2">Dar le-au căzut, la sorţi, părţi şi celorlalţi fii ai lui Manase, după familiile lor: fiilor lui Abiezer, fiilor lui Helec, fiilor lui Asriel, fiilor lui Sichem, fiilor lui Hefer şi fiilor lui Şemida. Aceştia sunt fiii lui Manase, fiul lui Iosif de parte bărbătească, după familiile lor.</span>
<span class="v-num v-3">3&nbsp;</span><span class="v JS17_3" data-id="JS17_3">Iar Salfaad, fiul lui Hefer, fiul lui Galaad, fiul lui Machir, fiul lui Manase, n-a avut fii, ci numai fiice, ale căror nume sunt acestea: Mahla, Noa, Hogla, Milca şi Tirţa.</span>
<span class="v-num v-4">4&nbsp;</span><span class="v JS17_4" data-id="JS17_4">Acestea au venit la preotul Eleazar şi la Iosua, fiul lui Navi, şi la căpetenii şi au zis: "Domnul a poruncit lui Moise să ni se dea parte şi nouă între fraţii noştri". Şi li s-a dat parte, între fraţii tatălui lor.</span>
<span class="v-num v-5">5&nbsp;</span><span class="v JS17_5" data-id="JS17_5">Şi a căzut lui Manase zece părţi, afară de ţara Galaadului şi a Vasanului, care erau peste Iordan,</span>
<span class="v-num v-6">6&nbsp;</span><span class="v JS17_6" data-id="JS17_6">Pentru că fiicele fiilor lui Manase au primit părţi printre fiii lui, iar rara Galaadului s-a cuvenit celorlalţi fii ai lui Manase.</span>
<span class="v-num v-7">7&nbsp;</span><span class="v JS17_7" data-id="JS17_7">Hotarul pământului fiilor lui Manase pleca de la Aşer către Micmetat, care e în faţa Sichemului; de aici hotarul merge spre dreapta, până la locuitorii En-Tapuahului.</span>
<span class="v-num v-8">8&nbsp;</span><span class="v JS17_8" data-id="JS17_8">Pământul Tapuah a căzut lui Manase; iar cetatea Tapuah, de la hotarul lui Manase, a rămas fiilor lui Veniamin.</span>
<span class="v-num v-9">9&nbsp;</span><span class="v JS17_9" data-id="JS17_9">De aici hotarul se pogoară spre râul Cana, pe malul de miazăzi al râului.</span>
<span class="v-num v-10">10&nbsp;</span><span class="v JS17_10" data-id="JS17_10">Cetăţile acestea sunt ale lui Efraim, deşi sunt între fiii lui Manase. Hotarul lui Manase se sfârşeşte la mare, pe partea de miazănoapte a râului. Partea de miazăzi este a lui Efraim, iar cea de la miazănoapte este a lui Manase. Marea însă era hotarul lor la apus. La miazănoapte se mărginea cu Aşer, iar spre răsărit cu Isahar.</span>
<span class="v-num v-11">11&nbsp;</span><span class="v JS17_11" data-id="JS17_11">În Isahar şi Aşer sunt ale lui Manase: Bet-Şean cu locurile care se ţin de el, Ibleam cu locurile care se ţin de el, locuitorii din Dor şi din locurile care lin de el, locuitorii din En-Dor şi locurile care ţin de el, locuitorii din Taanac şi locurile care ţin de el, locuitorii Meghidonului şi locurile care ţin de el, şi a treia parte din Nafet cu satele lui.</span>
<span class="v-num v-12">12&nbsp;</span><span class="v JS17_12" data-id="JS17_12">Fiii lui Manase n-au putut alunga pe locuitorii acestor oraşe şi Canaaneii au rămas să locuiască în ţara lui.</span>
<span class="v-num v-13">13&nbsp;</span><span class="v JS17_13" data-id="JS17_13">Când fiii lui Israel au ajuns puternici, atunci Canaaneii au fost făcuţi birnici ai lor, dar de alungat nu i-au alungat.</span>
<span class="v-num v-14">14&nbsp;</span><span class="v JS17_14" data-id="JS17_14">Fiii lui Iosif au zis către Iosua: "Pentru ce ne-ai dat o singură parte şi un singur sorţ, când noi suntem mulţi, de vreme ce ne-a binecuvântat aşa Domnul?"</span>
<span class="v-num v-15">15&nbsp;</span><span class="v JS17_15" data-id="JS17_15">Şi Iosua le-a răspuns: "Dacă sunteţi mulţi, duceţi-vă în păduri şi acolo, în ţara Ferezeilor şi Refaimilor, căutaţi-vă loc, dacă muntele Efraim vă e strâmt!"</span>
<span class="v-num v-16">16&nbsp;</span><span class="v JS17_16" data-id="JS17_16">Iar fiii lui Iosif au zis: "Muntele nu va rămâne al nostru, pentru că toţi Canaaneii care locuiesc în vale au căruţe de fier, atât cei din Bet-Şean şi din locurile care ţin de ea, cât şi cei din şesul Izreel".</span>
<span class="v-num v-17">17&nbsp;</span><span class="v JS17_17" data-id="JS17_17">Dar Iosua a zis către casa lui Iosif, lui Efraim şi lui Manase: "Tu eşti mult la număr şi ai putere multă. Deci nu vei avea numai o parte.</span>
<span class="v-num v-18">18&nbsp;</span><span class="v JS17_18" data-id="JS17_18">Muntele va fi al tău şi pădurea. Tu îl vei curăţi şi va fi al tău până la capătul lui, căci tu vei izgoni pe Canaanei, deşi ei au căruţe de fier; deşi ei sunt tari, tu îi vei birui".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JS16.html">&lt;</a>
<a class="home" href="index.html">=</a>
<a class="next" href="JS18.html">&gt;</a>
</div></div>
</body>
</html>