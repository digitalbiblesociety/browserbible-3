<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>MATEI 20 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="MT.html">Biblia Ortodoxă Română Sinodală (2006)</a><a class="location" href="MT.html">MATEI 20</a><a class="prev" href="MT19.html">&lt;</a>
<a class="home" href="index.html">=</a>
<a class="next" href="MT21.html">&gt;</a>
</div></div>
<div class="section chapter MT MT20 ron_bor ron " dir="ltr" lang="ron" data-id="MT20" data-nextid="MT21" data-previd="MT19">
<div class="c">20</div>
<div class="p">
<span class="v-num v-1">1&nbsp;</span><span class="v MT20_1" data-id="MT20_1">Căci împărăţia cerurilor este asemenea unui om stăpân de casă, care a ieşit dis-de-dimineaţă să tocmească lucrători pentru via sa.</span>
<span class="v-num v-2">2&nbsp;</span><span class="v MT20_2" data-id="MT20_2">Şi învoindu-se cu lucrătorii cu un dinar pe zi, i-a trimis în via sa.</span>
<span class="v-num v-3">3&nbsp;</span><span class="v MT20_3" data-id="MT20_3">Şi ieşind pe la ceasul al treilea, a văzut pe alţii stând în piaţă fără lucru.</span>
<span class="v-num v-4">4&nbsp;</span><span class="v MT20_4" data-id="MT20_4">Şi le-a zis acelora: Mergeţi şi voi în vie, şi ce va fi cu dreptul, vă voi da.</span>
<span class="v-num v-5">5&nbsp;</span><span class="v MT20_5" data-id="MT20_5">Iar ei s-au dus. Ieşind iarăşi pe la ceasul al şaselea şi al nouălea, a făcut tot aşa.</span>
<span class="v-num v-6">6&nbsp;</span><span class="v MT20_6" data-id="MT20_6">Ieşind pe la ceasul al unsprezecelea, a găsit pe alţii, stând fără lucru, şi le-a zis: De ce aţi stat aici toată ziua fără lucru?</span>
<span class="v-num v-7">7&nbsp;</span><span class="v MT20_7" data-id="MT20_7">Zis-au lui: Fiindcă nimeni nu ne-a tocmit. Zis-a lor: Duceţi-vă şi voi în vie şi ce va fi cu dreptul veţi lua.</span>
<span class="v-num v-8">8&nbsp;</span><span class="v MT20_8" data-id="MT20_8">Făcându-se seară, stăpânul viei a zis către îngrijitorul său: Cheamă pe lucrători şi dă-le plata, începând de cei din urmă până la cei dintâi.</span>
<span class="v-num v-9">9&nbsp;</span><span class="v MT20_9" data-id="MT20_9">Venind cei din ceasul al unsprezecelea, au luat câte un dinar.</span>
<span class="v-num v-10">10&nbsp;</span><span class="v MT20_10" data-id="MT20_10">Şi venind cei dintâi, au socotit că vor lua mai mult, dar au luat şi ei tot câte un dinar.</span>
<span class="v-num v-11">11&nbsp;</span><span class="v MT20_11" data-id="MT20_11">Şi după ce au luat, cârteau împotriva stăpânului casei,</span>
<span class="v-num v-12">12&nbsp;</span><span class="v MT20_12" data-id="MT20_12">Zicând: Aceştia de pe urmă au făcut un ceas şi i-ai pus deopotrivă cu noi, care am dus greutatea zilei şi arşiţa.</span>
<span class="v-num v-13">13&nbsp;</span><span class="v MT20_13" data-id="MT20_13">Iar el, răspunzând, a zis unuia dintre ei: Prietene, nu-ţi fac nedreptate. Oare nu te-ai învoit cu mine un dinar?</span>
<span class="v-num v-14">14&nbsp;</span><span class="v MT20_14" data-id="MT20_14">Ia ce este al tău şi pleacă. Voiesc să dau acestuia de pe urmă ca şi ţie.</span>
<span class="v-num v-15">15&nbsp;</span><span class="v MT20_15" data-id="MT20_15">Au nu mi se cuvine mie să fac ce voiesc cu ale mele? Sau ochiul tău este rău, pentru că eu sunt bun?</span>
<span class="v-num v-16">16&nbsp;</span><span class="v MT20_16" data-id="MT20_16">Astfel vor fi cei de pe urmă întâi şi cei dintâi pe urmă, că mulţi sunt chemaţi, dar puţini aleşi.</span>
<span class="v-num v-17">17&nbsp;</span><span class="v MT20_17" data-id="MT20_17">Şi suindu-Se la Ierusalim, Iisus a luat de o parte pe cei doisprezece ucenici şi le-a spus lor, pe cale:</span>
<span class="v-num v-18">18&nbsp;</span><span class="v MT20_18" data-id="MT20_18">Iată ne suim la Ierusalim şi Fiul Omului va fi dat pe mâna arhiereilor şi a cărturarilor, şi-L vor osândi la moarte;</span>
<span class="v-num v-19">19&nbsp;</span><span class="v MT20_19" data-id="MT20_19">Şi Îl vor da pe mâna păgânilor, ca să-L batjocorească şi să-L răstignească, dar a treia zi va învia.</span>
<span class="v-num v-20">20&nbsp;</span><span class="v MT20_20" data-id="MT20_20">Atunci a venit la El mama fiilor lui Zevedeu, împreună cu fiii ei, închinându-se şi cerând ceva de la El.</span>
<span class="v-num v-21">21&nbsp;</span><span class="v MT20_21" data-id="MT20_21">Iar El a zis ei: Ce voieşti? Ea a zis Lui: Zi ca să şadă aceşti doi fii ai mei, unul de-a dreapta şi altul de-a stânga Ta, întru împărăţia Ta.</span>
<span class="v-num v-22">22&nbsp;</span><span class="v MT20_22" data-id="MT20_22">Dar Iisus, răspunzând, a zis: Nu ştiţi ce cereţi. Puteţi, oare, să beţi paharul pe care-l voi bea Eu şi cu botezul cu care Eu Mă botez să vă botezaţi? Ei I-au zis: Putem.</span>
<span class="v-num v-23">23&nbsp;</span><span class="v MT20_23" data-id="MT20_23">Şi El a zis lor: Paharul Meu veţi bea şi cu botezul cu care Eu Mă botez vă veţi boteza, dar a şedea de-a dreapta şi de-a stânga Mea nu este al Meu a da, ci se va da celor pentru care s-a pregătit de către Tatăl Meu.</span>
<span class="v-num v-24">24&nbsp;</span><span class="v MT20_24" data-id="MT20_24">Şi auzind cei zece s-au mâniat pe cei doi fraţi.</span>
<span class="v-num v-25">25&nbsp;</span><span class="v MT20_25" data-id="MT20_25">Dar Iisus, chemându-i la Sine, a zis: Ştiţi că ocârmuitorii neamurilor domnesc peste ele şi cei mari le stăpânesc.</span>
<span class="v-num v-26">26&nbsp;</span><span class="v MT20_26" data-id="MT20_26">Nu tot aşa va fi între voi, ci care între voi va vrea să fie mare să fie slujitorul vostru.</span>
<span class="v-num v-27">27&nbsp;</span><span class="v MT20_27" data-id="MT20_27">Şi care între voi va vrea să fie întâiul să vă fie vouă slugă,</span>
<span class="v-num v-28">28&nbsp;</span><span class="v MT20_28" data-id="MT20_28">După cum şi Fiul Omului n-a venit să I se slujească, ci ca să slujească El şi să-Şi dea sufletul răscumpărare pentru mulţi.</span>
<span class="v-num v-29">29&nbsp;</span><span class="v MT20_29" data-id="MT20_29">Şi plecând ei din Ierihon, mulţime mare venea în urma Lui.</span>
<span class="v-num v-30">30&nbsp;</span><span class="v MT20_30" data-id="MT20_30">Şi iată doi orbi, care şedeau lângă drum, auzind că trece Iisus, au strigat, zicând: Miluieşte-ne pe noi, Doamne, Fiul lui David!</span>
<span class="v-num v-31">31&nbsp;</span><span class="v MT20_31" data-id="MT20_31">Dar mulţimea îi certa ca să tacă; ei însă şi mai tare strigau, zicând: Miluieşte-ne pe noi, Doamne, Fiul lui David.</span>
<span class="v-num v-32">32&nbsp;</span><span class="v MT20_32" data-id="MT20_32">Şi Iisus, stând, i-a chemat şi le-a zis: Ce voiţi să vă fac?</span>
<span class="v-num v-33">33&nbsp;</span><span class="v MT20_33" data-id="MT20_33">Zis-au Lui: Doamne, să se deschidă ochii noştri.</span>
<span class="v-num v-34">34&nbsp;</span><span class="v MT20_34" data-id="MT20_34">Şi făcându-I-se milă, Iisus S-a atins de ochii lor, şi îndată au văzut şi I-au urmat Lui.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="MT19.html">&lt;</a>
<a class="home" href="index.html">=</a>
<a class="next" href="MT21.html">&gt;</a>
</div></div>
</body>
</html>