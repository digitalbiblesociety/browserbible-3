<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>LEVITICUL A TREIA CARTE A LUI MOISE 24 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="LV.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="LV.html">LEVITICUL A TREIA CARTE A LUI MOISE 24</a><a class="prev" href="LV23.html">&lt;</a>
<a class="home" href="index.html">=</a>
<a class="next" href="LV25.html">&gt;</a>
</div></div>
<div class="section chapter LV LV24 ron_roa ron " dir="ltr" lang="ron" data-id="LV24" data-nextid="LV25" data-previd="LV23">
<div class="c">24</div>
<div class="p">
<span class="v-num v-1">1&nbsp;</span><span class="v LV24_1" data-id="LV24_1">Şi a grăit Domnul către Moise, zicând:</span>
<span class="v-num v-2">2&nbsp;</span><span class="v LV24_2" data-id="LV24_2">"Porunceşte-le fiilor lui Israel să-ţi aducă untdelemn de măsline, curat şi limpede, pentru candele, ca să ardă sfeşnicul necontenit.</span>
<span class="v-num v-3">3&nbsp;</span><span class="v LV24_3" data-id="LV24_3">În faţa perdelei din cortul mărturiei, acolo îl vor aprinde Aaron şi fiii săi înaintea Domnului, ca să ardă'ncontinuu, de seara până dimineaţa. Aceasta-i lege veşnică'ntru neamurile voastre.</span>
<span class="v-num v-4">4&nbsp;</span><span class="v LV24_4" data-id="LV24_4">În sfeşnicul cel curat, acolo veţi arde candele înaintea Domnului, până dimineaţa.</span>
<span class="v-num v-5">5&nbsp;</span><span class="v LV24_5" data-id="LV24_5">Şi veţi lua făină curată şi veţi face din ea douăsprezece pâini; fiecare pâine va fi [făcută] din două zecimi [de efă].</span>
<span class="v-num v-6">6&nbsp;</span><span class="v LV24_6" data-id="LV24_6">Şi le veţi pune pe două rânduri, câte şase pâini în rând, pe masa cea curată de dinaintea Domnului;</span>
<span class="v-num v-7">7&nbsp;</span><span class="v LV24_7" data-id="LV24_7">pe fiecare rând veţi pune tămâie curată şi sare, pentru ca'mpreună cu pâinile să fie spre pomenire înaintea Domnului.</span>
<span class="v-num v-8">8&nbsp;</span><span class="v LV24_8" data-id="LV24_8">În ziua odihnei le veţi pune de-a pururi înaintea Domnului din partea fiilor lui Israel; aceasta-i lege veşnică.</span>
<span class="v-num v-9">9&nbsp;</span><span class="v LV24_9" data-id="LV24_9">Ele vor fi ale lui Aaron şi ale fiilor săi, iar ei le vor mânca la loc sfânt, că preasfinte le sunt ele din ceea ce I se jertfeşte Domnului prin veşnic legământ".</span>
<span class="v-num v-10">10&nbsp;</span><span class="v LV24_10" data-id="LV24_10">Iar fiul unei israelite, care însă'ntre Israeliţi era fiul unui egiptean, a ieşit în mijlocul fiilor lui Israel, şi fiul israelitei s'a luat la ceartă'n tabără cu un israelit.</span>
<span class="v-num v-11">11&nbsp;</span><span class="v LV24_11" data-id="LV24_11">Fiul israelitei a numit Numele pe nume şi L-a blestemat; şi a fost adus la Moise (iar numele mamei lui era Şelomit, fata lui Dibri, din neamul lui Dan).</span>
<span class="v-num v-12">12&nbsp;</span><span class="v LV24_12" data-id="LV24_12">Şi l-au pus sub pază, ca să-l judece după cum va porunci Domnul.</span>
<span class="v-num v-13">13&nbsp;</span><span class="v LV24_13" data-id="LV24_13">Atunci a grăit Domnul către Moise zicând:</span>
<span class="v-num v-14">14&nbsp;</span><span class="v LV24_14" data-id="LV24_14">"Scoate-l afară din tabără pe cel ce a rostit blestemul. Toţi cei ce au auzit să-şi pună mâinile pe capul lui, şi obştea'ntreagă să-l ucidă cu pietre.</span>
<span class="v-num v-15">15&nbsp;</span><span class="v LV24_15" data-id="LV24_15">Apoi grăieşte către fiii lui Israel şi spune-le: - Omul care-l va blestema pe Dumnezeu îşi va agonisi păcat.</span>
<span class="v-num v-16">16&nbsp;</span><span class="v LV24_16" data-id="LV24_16">Cel ce pe nume va numi numele Domnului, acela cu moarte să moară: obştea'ntreagă să-l ucidă cu pietre. Fie că-i venetic, fie că-i băştinaş, dacă pe nume va numi numele Domnului, acela să fie ucis.</span>
<span class="v-num v-17">17&nbsp;</span><span class="v LV24_17" data-id="LV24_17">De va lovi cineva un om şi acesta va muri, să fie omorât.</span>
<span class="v-num v-18">18&nbsp;</span><span class="v LV24_18" data-id="LV24_18">De va lovi cineva de moarte un dobitoc, acela să plătească viaţă pentru viaţă.</span>
<span class="v-num v-19">19&nbsp;</span><span class="v LV24_19" data-id="LV24_19">Dacă va vătăma cineva pe aproapele său: ce a făcut el, să i se facă şi lui,</span>
<span class="v-num v-20">20&nbsp;</span><span class="v LV24_20" data-id="LV24_20">frântură pentru frântură, ochi pentru ochi, dinte pentru dinte; aşa cum l-a vătămat el pe altul, întocmai să i se facă şi lui.</span>
<span class="v-num v-21">21&nbsp;</span><span class="v LV24_21" data-id="LV24_21">Cel ce va lovi de moarte un om, cu moarte va fi ucis.</span>
<span class="v-num v-22">22&nbsp;</span><span class="v LV24_22" data-id="LV24_22">O singură dreptate să aveţi, atât pentru cel străin cât şi pentru băştinaş; Eu sunt Domnul, Dumnezeul vostru!"</span>
<span class="v-num v-23">23&nbsp;</span><span class="v LV24_23" data-id="LV24_23">Moise le-a grăit apoi fiilor lui Israel: iar ei l-au scos afară din tabără pe cel ce blestemase şi l-au ucis cu pietre. Aşadar, fiii lui Israel au făcut aşa cum Domnul îi poruncise lui Moise.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="LV23.html">&lt;</a>
<a class="home" href="index.html">=</a>
<a class="next" href="LV25.html">&gt;</a>
</div></div>
</body>
</html>