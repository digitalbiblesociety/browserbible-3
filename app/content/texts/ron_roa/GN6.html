<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FACEREA ÎNTÂIA CARTE A LUI MOISE 6 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="GN.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="GN.html">FACEREA ÎNTÂIA CARTE A LUI MOISE 6</a><a class="prev" href="GN5.html">&lt;</a>
<a class="home" href="index.html">=</a>
<a class="next" href="GN7.html">&gt;</a>
</div></div>
<div class="section chapter GN GN6 ron_roa ron " dir="ltr" lang="ro" data-id="GN6" data-nextid="GN7" data-previd="GN5">
<div class="c">6</div>
<div class="p">
<span class="v-num v-1">1&nbsp;</span><span class="v GN6_1" data-id="GN6_1">Şi a fost că după ce au început oamenii a se înmulţi pe pământ şi li s'au născut fiice,</span>
<span class="v-num v-2">2&nbsp;</span><span class="v GN6_2" data-id="GN6_2">fiii lui Dumnezeu, văzând că fiicele oamenilor sunt frumoase, şi-au luat dintre ele soţii, care pe cine şi-a ales .</span>
<span class="v-num v-3">3&nbsp;</span><span class="v GN6_3" data-id="GN6_3">Dar Domnul Dumnezeu a zis: "Duhul Meu nu va rămâne pururea în oamenii aceştia, pentru că ei sunt numai trup; aşadar, zilele lor vor fi o sută douăzeci de ani!"</span>
<span class="v-num v-4">4&nbsp;</span><span class="v GN6_4" data-id="GN6_4">În zilele acelea erau pe pământ uriaşi, şi chiar după aceea, când fiii lui Dumnezeu au intrat la fiicele oamenilor şi acestea le dăruiau fii: aceştia sunt uriaşii din vechime, oamenii cei vestiţi.</span>
<span class="v-num v-5">5&nbsp;</span><span class="v GN6_5" data-id="GN6_5">Dar Domnul Dumnezeu a văzut că răutatea oamenilor s'a mărit pe pământ şi că toată închipuirea din gândul inimii lor era fără'ncetare numai spre rău.</span>
<span class="v-num v-6">6&nbsp;</span><span class="v GN6_6" data-id="GN6_6">Şi S'a căit Dumnezeu că l-a făcut pe om pe pământ, şi S'a mâhnit întru inima Sa.</span>
<span class="v-num v-7">7&nbsp;</span><span class="v GN6_7" data-id="GN6_7">Şi a zis Domnul: "Şterge-voi de pe faţa pământului pe omul pe care l-am făcut, de la om pân' la dobitoc şi de la târâtoare pân' la păsările cerului, căci Mă căiesc că le-am făcut".</span>
<span class="v-num v-8">8&nbsp;</span><span class="v GN6_8" data-id="GN6_8">Noe însă a aflat har în faţa Domnului Dumnezeu.</span>
<span class="v-num v-9">9&nbsp;</span><span class="v GN6_9" data-id="GN6_9">Iată neamurile lui Noe: Noe era om drept şi neprihănit între cei din neamul său; Noe umbla cu Dumnezeu .</span>
<span class="v-num v-10">10&nbsp;</span><span class="v GN6_10" data-id="GN6_10">Iar lui Noe i s'au născut trei fii: Sem, Ham şi Iafet.</span>
<span class="v-num v-11">11&nbsp;</span><span class="v GN6_11" data-id="GN6_11">Pământul însă se stricase în faţa lui Dumnezeu şi se umpluse pământul de silnicie .</span>
<span class="v-num v-12">12&nbsp;</span><span class="v GN6_12" data-id="GN6_12">Şi a căutat Domnul Dumnezeu spre pământ, şi iată, era stricat; căci tot trupul îşi stricase calea sa pe pământ.</span>
<span class="v-num v-13">13&nbsp;</span><span class="v GN6_13" data-id="GN6_13">Şi Domnul Dumnezeu a zis către Noe: "Sosit-a înaintea feţei Mele sfârşitul a tot omul, căci din pricina lor s'a umplut pământul de silnicie; şi iată, Eu îi voi pierde, pe ei şi pământul.</span>
<span class="v-num v-14">14&nbsp;</span><span class="v GN6_14" data-id="GN6_14">Ca urmare, tu fă-ţi o corabie de lemn din cel tare . În corabie fă încăperi , iar pe dinlăuntru şi pe dinafară smoleşte-o cu smoală.</span>
<span class="v-num v-15">15&nbsp;</span><span class="v GN6_15" data-id="GN6_15">Şi iată cum să faci corabia: lungimea corăbiei să fie de trei sute de coţi , lăţimea ei de cincizeci de coţi, iar înălţimea de treizeci de coţi.</span>
<span class="v-num v-16">16&nbsp;</span><span class="v GN6_16" data-id="GN6_16">Corăbiei să-i faci acoperiş pe care-l vei încheia la un cot deasupra ; iar uşa corăbiei să i-o faci într'o latură; şi vei face o punte jos, una în rândul doi şi alta în cel de al treilea .</span>
<span class="v-num v-17">17&nbsp;</span><span class="v GN6_17" data-id="GN6_17">Şi iată, Eu voi aduce asupra pământului potopul - apele -, ca să pierd de sub cer tot trupul care are'n el suflare de viaţă; şi tot ce este pe pământ va muri.</span>
<span class="v-num v-18">18&nbsp;</span><span class="v GN6_18" data-id="GN6_18">Dar cu tine voi statornici legământul Meu: tu vei intra în corabie, tu şi'mpreună cu tine fiii tăi şi femeia ta şi femeile fiilor tăi.</span>
<span class="v-num v-19">19&nbsp;</span><span class="v GN6_19" data-id="GN6_19">Şi din toate dobitoacele, din toate târâtoarele, din toate fiarele şi din tot trupul tu vei aduce'n corabie două câte două , ca să le ţii în viaţă împreună cu tine; ele vor fi parte bărbătească şi parte femeiască.</span>
<span class="v-num v-20">20&nbsp;</span><span class="v GN6_20" data-id="GN6_20">Din tot soiul de păsări zburătoare după fel şi din tot soiul de dobitoace după fel şi din tot soiul de târâtoare după fel, două câte două din toate să vină la tine, parte bărbătească şi parte femeiască, pentru ca'mpreună cu tine să le ţii în viaţă.</span>
<span class="v-num v-21">21&nbsp;</span><span class="v GN6_21" data-id="GN6_21">Iar tu ia cu tine din toate bucatele ce se mănâncă şi fă-ţi acolo strânsură; ele vă vor fi vouă de mâncare, ţie şi lor".</span>
<span class="v-num v-22">22&nbsp;</span><span class="v GN6_22" data-id="GN6_22">Şi a făcut Noe totul după cum îi poruncise Domnul Dumnezeu; aşa a făcut.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="GN5.html">&lt;</a>
<a class="home" href="index.html">=</a>
<a class="next" href="GN7.html">&gt;</a>
</div></div>
</body>
</html>