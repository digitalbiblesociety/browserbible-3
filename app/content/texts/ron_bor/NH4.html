<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI NEEMIA 4 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="NH.html">Biblia Ortodoxă Română Sinodală (2006)</a><a class="location" href="NH.html">CARTEA LUI NEEMIA 4</a><a class="prev" href="NH3.html">&lt;</a>
<a class="home" href="index.html">=</a>
<a class="next" href="NH5.html">&gt;</a>
</div></div>
<div class="section chapter NH NH4 ron_bor ron " dir="ltr" lang="ro" data-id="NH4" data-nextid="NH5" data-previd="NH3">
<div class="c">4</div>
<div class="p">
<span class="v-num v-1">1&nbsp;</span><span class="v NH4_1" data-id="NH4_1">"Când a auzit Sanbalat, că noi refacem zidurile Ierusalimului, s-a mâniat şi s-a tulburat tare şi a batjocorit pe Iudei;</span>
<span class="v-num v-2">2&nbsp;</span><span class="v NH4_2" data-id="NH4_2">Şi de faţă cu fraţii săi şi de faţă cu ostaşii samarineni a zis: "Ce fac aceşti Iudei neputincioşi? Se poate oare să li se îngăduie aceasta? Se poate oare să aducă jertfe? Se poate oare să li se îngăduie aceasta? Se poate oare să dezgroape pietrele din movilele de moloz şi încă arse?"</span>
<span class="v-num v-3">3&nbsp;</span><span class="v NH4_3" data-id="NH4_3">Iar Tobie Amonitul de lângă el a zis: "Lasă-i să zidească, fiindcă are să vină o vulpe şi are să le strice zidul lor cel de piatră!"</span>
<span class="v-num v-4">4&nbsp;</span><span class="v NH4_4" data-id="NH4_4">Auzi, Dumnezeul nostru, în ce dispreţ suntem noi şi întoarce ocara lor asupra copiilor lor şi dă-i dispreţului în ţara robiei.</span>
<span class="v-num v-5">5&nbsp;</span><span class="v NH4_5" data-id="NH4_5">Şi nelegiuirile lor să nu le acoperi, nici păcatul lor să nu se şteargă înaintea feţei Tale, pentru că au amărât pe cei ce zideau!</span>
<span class="v-num v-6">6&nbsp;</span><span class="v NH4_6" data-id="NH4_6">Şi noi totuşi am lucrat înainte la zid şi l-am încheiat peste tot până la jumătate; şi poporului nu-i lipsea râvnă de a lucra.</span>
<span class="v-num v-7">7&nbsp;</span><span class="v NH4_7" data-id="NH4_7">Dar Sanbalat, Tobie, Arabii, Amoniţii şi cei din Aşdod, auzind că se înalţă zidurile Ierusalimului, că spărturile lui au început să se astupe, s-au mâniat foarte tare;</span>
<span class="v-num v-8">8&nbsp;</span><span class="v NH4_8" data-id="NH4_8">Şi s-au sfătuit împreună să vină cu război şi să dărâme Ierusalimul.</span>
<span class="v-num v-9">9&nbsp;</span><span class="v NH4_9" data-id="NH4_9">Atunci noi ne-am rugat Dumnezeului nostru şi am pus strajă, ca să ne păzească de ei ziua şi noaptea.</span>
<span class="v-num v-10">10&nbsp;</span><span class="v NH4_10" data-id="NH4_10">Iudeii însă au zis: "Puterile salahorilor au slăbit şi moloz e foarte mult; noi nu mai suntem în stare să facem zidul".</span>
<span class="v-num v-11">11&nbsp;</span><span class="v NH4_11" data-id="NH4_11">Iar duşmanii noştri grăiau: "Nici n-au să afle, nici n-au să vadă nimic până când vom ajunge în mijlocul lor; îi vom ucide şi vom face să înceteze lucrul".</span>
<span class="v-num v-12">12&nbsp;</span><span class="v NH4_12" data-id="NH4_12">Şi după ce au venit Iudeii care locuiau lângă ei şi ne-au spus de vreo zece ori, din toate părţile, că duşmanii noştri au să năvălească asupra noastră,</span>
<span class="v-num v-13">13&nbsp;</span><span class="v NH4_13" data-id="NH4_13">Atunci în părţile de jos ale cetăţii, după ziduri, am aşezat poporul după seminţii, cu săbii şi cu lănci şi cu arcuri.</span>
<span class="v-num v-14">14&nbsp;</span><span class="v NH4_14" data-id="NH4_14">Apoi am cercetat toate şi, sculându-mă, am zis celor mai de seamă şi căpeteniilor şi celuilalt popor: "Nu vă temeţi de ei! Aduceţi-vă aminte de Domnul cel mare şi înfricoşător şi luptaţi-vă pentru fraţii voştri, pentru fiii voştri, pentru fiicele voastre, pentru femeile voastre şi pentru casele voastre!"</span>
<span class="v-num v-15">15&nbsp;</span><span class="v NH4_15" data-id="NH4_15">Când au auzit duşmanii noştri că ne este cunoscut gândul lor, atunci Dumnezeu a risipit planul lor; iar noi ne-am întors cu toţii la ziduri, apucându-ne fiecare de lucrul nostru.</span>
<span class="v-num v-16">16&nbsp;</span><span class="v NH4_16" data-id="NH4_16">Din acea zi jumătate din tinerii mei se îndeletniceau cu lucrul, iar jumătate din ei stăteau gata de apărare cu lănci, cu scuturi, cu arcuri şi cu platoşe, iar îndărătul lor se aflau căpeteniile a toată casa lui Iuda.</span>
<span class="v-num v-17">17&nbsp;</span><span class="v NH4_17" data-id="NH4_17">Cei ce lucrau la zid şi cei ce cărau, cu o mână lucrau, iar cu cealaltă ţineau lancea.</span>
<span class="v-num v-18">18&nbsp;</span><span class="v NH4_18" data-id="NH4_18">Fiecare din cei ce zideau erau încinşi peste coapsele lor cu sabia şi aşa lucrau; iar lângă mine se afla cel ce suna din trâmbiţă.</span>
<span class="v-num v-19">19&nbsp;</span><span class="v NH4_19" data-id="NH4_19">Şi eu am zis celor mai însemnaţi şi căpeteniilor şi poporului de rând: "Lucrul este mult şi greu şi noi suntem risipiţi pe ziduri şi depărtaţi unii de alţii.</span>
<span class="v-num v-20">20&nbsp;</span><span class="v NH4_20" data-id="NH4_20">De aceea să alergaţi la mine acolo unde veţi auzi sunetul trâmbiţei şi Dumnezeul nostru se va lupta pentru noi".</span>
<span class="v-num v-21">21&nbsp;</span><span class="v NH4_21" data-id="NH4_21">Şi aşa am lucrat noi, iar jumătate stătea cu lancea în mână de la răsăritul soarelui până seara la ieşirea stelelor.</span>
<span class="v-num v-22">22&nbsp;</span><span class="v NH4_22" data-id="NH4_22">Afară de aceasta, tot atunci am mai zis poporului să rămână toii în Ierusalim cu robii lor, străjuind în timpul nopţii, iar în timpul zilei lucrând.</span>
<span class="v-num v-23">23&nbsp;</span><span class="v NH4_23" data-id="NH4_23">Şi nici eu, nici fraţii mei, nici slugile mele, nici străjerii care mă însoţiseră, nu s-au dezbrăcat de haine şi fiecare până şi la apă mergea cu sabia în mână".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="NH3.html">&lt;</a>
<a class="home" href="index.html">=</a>
<a class="next" href="NH5.html">&gt;</a>
</div></div>
</body>
</html>