<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEȘIREA A DOUA CARTE A LUI MOISE 24 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EX.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="EX.html">IEȘIREA A DOUA CARTE A LUI MOISE 24</a><a class="prev" href="EX23.html">&lt;</a>
<a class="home" href="index.html">=</a>
<a class="next" href="EX25.html">&gt;</a>
</div></div>
<div class="section chapter EX EX24 ron_roa ron " dir="ltr" lang="ro" data-id="EX24" data-nextid="EX25" data-previd="EX23">
<div class="c">24</div>
<div class="p">
<span class="v-num v-1">1&nbsp;</span><span class="v EX24_1" data-id="EX24_1">Iar lui Moise i-a zis: "Suie-te la Domnul, tu şi Aaron, Nadab, Abiud , precum şi şaptezeci dintre bătrânii lui Israel: ei de departe I se vor închina Domnului.</span>
<span class="v-num v-2">2&nbsp;</span><span class="v EX24_2" data-id="EX24_2">Numai Moise singur se va apropia de Dumnezeu, dar ei nu se vor apropia, iar poporul nu se va sui împreună cu ei".</span>
<span class="v-num v-3">3&nbsp;</span><span class="v EX24_3" data-id="EX24_3">A venit Moise şi a adus la cunoştinţa poporului toate cuvintele lui Dumnezeu şi toate rânduielile. Iar poporul întreg a răspuns într'un glas: "Toate cuvintele pe care le-a grăit Domnul le vom face şi le vom asculta!"</span>
<span class="v-num v-4">4&nbsp;</span><span class="v EX24_4" data-id="EX24_4">Iar Moise a scris toate cuvintele Domnului . Şi sculându-se Moise dis-de-dimineaţă, a zidit jertfelnic sub munte, cu doisprezece stâlpi pentru cele douăsprezece seminţii ale lui Israel.</span>
<span class="v-num v-5">5&nbsp;</span><span class="v EX24_5" data-id="EX24_5">Şi i-a trimis pe tinerii fiilor lui Israel să aducă arderi-de-tot şi să-I jertfească Domnului Dumnezeu viţei ca jertfă de mântuire.</span>
<span class="v-num v-6">6&nbsp;</span><span class="v EX24_6" data-id="EX24_6">Şi luând Moise jumătate din sânge, l-a turnat într'un vas, iar cealaltă jumătate de sânge a vărsat-o peste jertfelnic.</span>
<span class="v-num v-7">7&nbsp;</span><span class="v EX24_7" data-id="EX24_7">Apoi a luat cartea Legământului şi a citit-o în auzul poporului; iar ei au zis: "Toate câte a grăit Domnul le vom face şi le vom asculta!"</span>
<span class="v-num v-8">8&nbsp;</span><span class="v EX24_8" data-id="EX24_8">Şi luând Moise sângele, a stropit poporul, zicând: "Acesta este sângele Legământului pe care Domnul l-a încheiat cu voi, potrivit tuturor acestor cuvinte" .</span>
<span class="v-num v-9">9&nbsp;</span><span class="v EX24_9" data-id="EX24_9">Şi s'au suit Moise şi Aaron, Nadab, Abiud şi şaptezeci dintre bătrânii lui Israel</span>
<span class="v-num v-10">10&nbsp;</span><span class="v EX24_10" data-id="EX24_10">şi au văzut locul unde stătea Dumnezeul lui Israel : sub picioarele Lui era ca un aşternut din lespezi de safir, tot atât de curat precum adâncul cerului.</span>
<span class="v-num v-11">11&nbsp;</span><span class="v EX24_11" data-id="EX24_11">Iar dintre aleşii lui Israel nu a pierit nici unul; au fost văzuţi la locul lui Dumnezeu şi au mâncat şi au băut .</span>
<span class="v-num v-12">12&nbsp;</span><span class="v EX24_12" data-id="EX24_12">Şi a zis Domnul către Moise: "Suie-te la Mine în munte şi stai acolo, că am să-ţi dau tablele de piatră: legea şi poruncile pe care Eu le-am scris ca să le pun lor lege".</span>
<span class="v-num v-13">13&nbsp;</span><span class="v EX24_13" data-id="EX24_13">Şi sculându-se Moise împreună cu Iosua, apropiatul său, s'au suit în muntele lui Dumnezeu,</span>
<span class="v-num v-14">14&nbsp;</span><span class="v EX24_14" data-id="EX24_14">iar bătrânilor le-a zis: "Aşteptaţi aici în linişte până ne vom întoarce la voi. Iată, Aaron şi Or sunt cu voi; dacă are cineva ceva de judecat, să vină la ei".</span>
<span class="v-num v-15">15&nbsp;</span><span class="v EX24_15" data-id="EX24_15">S'au suit deci Moise şi Iosua în munte; şi norul a acoperit muntele.</span>
<span class="v-num v-16">16&nbsp;</span><span class="v EX24_16" data-id="EX24_16">Şi slava lui Dumnezeu s'a pogorât pe muntele Sinai, pe care norul l-a acoperit timp de şase zile. Iar în cea de a şaptea zi l-a chemat Domnul pe Moise, din mijlocul norului.</span>
<span class="v-num v-17">17&nbsp;</span><span class="v EX24_17" data-id="EX24_17">Dar chipul slavei Domnului era în ochii fiilor lui Israel ca un foc arzând pe vârful muntelui.</span>
<span class="v-num v-18">18&nbsp;</span><span class="v EX24_18" data-id="EX24_18">Şi a intrat Moise în mijlocul norului şi s'a suit în munte; şi a stat acolo, în munte, patruzeci de zile şi patruzeci de nopţi.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EX23.html">&lt;</a>
<a class="home" href="index.html">=</a>
<a class="next" href="EX25.html">&gt;</a>
</div></div>
</body>
</html>