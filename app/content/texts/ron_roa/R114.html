<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNTÂI PARALIPOMENA 14 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="R1.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="R1.html">CARTEA ÎNTÂI PARALIPOMENA 14</a><a class="prev" href="R113.html">&lt;</a>
<a class="home" href="index.html">=</a>
<a class="next" href="R115.html">&gt;</a>
</div></div>
<div class="section chapter R1 R114 ron_roa ron " dir="ltr" lang="ron" data-id="R114" data-nextid="R115" data-previd="R113">
<div class="c">14</div>
<div class="p">
<span class="v-num v-1">1&nbsp;</span><span class="v R114_1" data-id="R114_1">Hiram, regele Tirului, i-a trimis lui David soli şi lemn de cedru şi zidari şi dulgheri spre a-i face o casă.</span>
<span class="v-num v-2">2&nbsp;</span><span class="v R114_2" data-id="R114_2">Când David a ştiut că Domnul l-a rânduit rege peste Israel, că regatul său s'a ridicat de dragul poporului său Israel,</span>
<span class="v-num v-3">3&nbsp;</span><span class="v R114_3" data-id="R114_3">atunci David şi-a mai luat şi alte femei, din Ierusalim, şi i s'au mai născut lui David fii şi fiice.</span>
<span class="v-num v-4">4&nbsp;</span><span class="v R114_4" data-id="R114_4">Iată numele celor ce i s'au născut în Ierusalim: Şamua, Şobab, Natan şi Solomon;</span>
<span class="v-num v-5">5&nbsp;</span><span class="v R114_5" data-id="R114_5">Ibhar, Elişua şi Elifelet;</span>
<span class="v-num v-6">6&nbsp;</span><span class="v R114_6" data-id="R114_6">Nogah, Nefeg şi Iafia;</span>
<span class="v-num v-7">7&nbsp;</span><span class="v R114_7" data-id="R114_7">Elişama, Eliada şi Elifelet.</span>
<span class="v-num v-8">8&nbsp;</span><span class="v R114_8" data-id="R114_8">Şi dacă Filistenii au auzit că David fusese uns rege peste tot Israelul, toţi Filistenii s'au ridicat să-l caute pe David. Iar David, auzind, a ieşit să-i întâmpine.</span>
<span class="v-num v-9">9&nbsp;</span><span class="v R114_9" data-id="R114_9">Filistenii au venit şi şi-au aşezat tabăra în valea Uriaşilor.</span>
<span class="v-num v-10">10&nbsp;</span><span class="v R114_10" data-id="R114_10">Atunci L-a întrebat David pe Dumnezeu, zicând: "Dacă eu mă ridic împotriva Filistenilor, mi-i vei da Tu în mână?". Iar Domnul i-a zis: "Du-te, şi îi voi da în mâinile tale!"</span>
<span class="v-num v-11">11&nbsp;</span><span class="v R114_11" data-id="R114_11">Şi s'a suit în Baal-Peraţim, şi acolo i-a lovit David. Şi a zis David: "Dumnezeu i-a rupt pe duşmanii mei în mâna mea aşa cum rupe apa". De aceea s'a numit locul acela Ruptura, adică Peraţim.</span>
<span class="v-num v-12">12&nbsp;</span><span class="v R114_12" data-id="R114_12">Acolo şi-au lăsat Filistenii idolii, iar David a zis: "Să fie arşi în foc!"</span>
<span class="v-num v-13">13&nbsp;</span><span class="v R114_13" data-id="R114_13">Filistenii însă s'au adunat din nou în Valea Uriaşilor.</span>
<span class="v-num v-14">14&nbsp;</span><span class="v R114_14" data-id="R114_14">Şi din nou L-a întrebat David pe Dumnezeu, iar Dumnezeu i-a zis: "Nu te vei duce după ei; întoarce-te dinspre ei şi aruncă-te asupra lor acolo, lângă pomii care fac pere.</span>
<span class="v-num v-15">15&nbsp;</span><span class="v R114_15" data-id="R114_15">Şi va fi că atunci când tu le vei auzi freamătul în vârfurile perilor, atunci te vei arunca în luptă; căci Dumnezeu ţi-a ieşit înainte ca să lovească oastea Filistenilor".</span>
<span class="v-num v-16">16&nbsp;</span><span class="v R114_16" data-id="R114_16">Şi a făcut David aşa cum îi poruncise Dumnezeu; şi a lovit oastea Filistenilor, de la Gabaon până la Ghezer.</span>
<span class="v-num v-17">17&nbsp;</span><span class="v R114_17" data-id="R114_17">Şi s'a făcut numele lui David vestit în toată ţara; şi frica de el a pus-o Domnul în toate neamurile.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="R113.html">&lt;</a>
<a class="home" href="index.html">=</a>
<a class="next" href="R115.html">&gt;</a>
</div></div>
</body>
</html>