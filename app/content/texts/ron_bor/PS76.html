<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>PSALMII 76 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="PS.html">Biblia Ortodoxă Română Sinodală (2006)</a><a class="location" href="PS.html">PSALMII 76</a><a class="prev" href="PS75.html">&lt;</a>
<a class="home" href="index.html">=</a>
<a class="next" href="PS77.html">&gt;</a>
</div></div>
<div class="section chapter PS PS76 ron_bor ron " dir="ltr" lang="ro" data-id="PS76" data-nextid="PS77" data-previd="PS75">
<div class="c">Psalmul 76</div>
<div class="p">
<span class="v-num v-1">1&nbsp;</span><span class="v PS76_1" data-id="PS76_1">Cu glasul meu către Domnul am strigat, cu glasul meu către Dumnezeu şi a căutat spre mine.</span>
<span class="v-num v-2">2&nbsp;</span><span class="v PS76_2" data-id="PS76_2">în ziua necazului meu pe Dumnezeu am căutat; chiar şi noaptea mâinile mele stau întinse înaintea Lui şi n-am slăbit; sufletul n-a vrut să se mângâie.</span>
<span class="v-num v-3">3&nbsp;</span><span class="v PS76_3" data-id="PS76_3">Adusu-mi-am aminte de Dumnezeu şi m-am cutremurat; gândit-am şi a slăbit duhul meu.</span>
<span class="v-num v-4">4&nbsp;</span><span class="v PS76_4" data-id="PS76_4">Ochii mei au luat-o înainte, treji; tulburatu-m-am şi n-am grăit.</span>
<span class="v-num v-5">5&nbsp;</span><span class="v PS76_5" data-id="PS76_5">Gândit-am la zilele cele de demult şi de anii cei veşnici mi-am adus aminte şi cugetam;</span>
<span class="v-num v-6">6&nbsp;</span><span class="v PS76_6" data-id="PS76_6">Noaptea în inima mea gândeam şi se frământa duhul meu zicând:</span>
<span class="v-num v-7">7&nbsp;</span><span class="v PS76_7" data-id="PS76_7">Oare, în veci mă va lepăda Domnul şi nu va mai binevoi în mine?</span>
<span class="v-num v-8">8&nbsp;</span><span class="v PS76_8" data-id="PS76_8">Oare, până în sfârşit mă va lipsi de mila Lui, din neam în neam?</span>
<span class="v-num v-9">9&nbsp;</span><span class="v PS76_9" data-id="PS76_9">Oare, va uita să Se milostivească Dumnezeu? Sau va închide în mâinile Lui îndurările Sale?</span>
<span class="v-num v-10">10&nbsp;</span><span class="v PS76_10" data-id="PS76_10">Şi am zis: Acum am început să înţeleg; aceasta este schimbarea dreptei Celui Preaînalt.</span>
<span class="v-num v-11">11&nbsp;</span><span class="v PS76_11" data-id="PS76_11">Adusu-mi-am aminte de lucrurile Domnului şi-mi voi aduce aminte de minunile Tale, dintru început.</span>
<span class="v-num v-12">12&nbsp;</span><span class="v PS76_12" data-id="PS76_12">Şi voi cugeta la toate lucrurile Tale şi la faptele Tale mă voi gândi.</span>
<span class="v-num v-13">13&nbsp;</span><span class="v PS76_13" data-id="PS76_13">Dumnezeule, în sfinţenie este calea Ta. Cine este Dumnezeu mare ca Dumnezeul nostru? Tu eşti Dumnezeu, Care faci minuni!</span>
<span class="v-num v-14">14&nbsp;</span><span class="v PS76_14" data-id="PS76_14">Cunoscută ai făcut între popoare puterea Ta. Izbăvit-ai cu braţul Tău poporul Tău, pe fiii lui Iacob şi ai lui Iosif.</span>
<span class="v-num v-15">15&nbsp;</span><span class="v PS76_15" data-id="PS76_15">Văzutu-Te-au apele, Dumnezeule, văzutu-Te-au apele şi s-au spăimântat şi s-au tulburat adâncurile.</span>
<span class="v-num v-16">16&nbsp;</span><span class="v PS76_16" data-id="PS76_16">Glas au dat norii că săgeţile Tale trec.</span>
<span class="v-num v-17">17&nbsp;</span><span class="v PS76_17" data-id="PS76_17">Glasul tunetului Tău în vârtej, luminat-au fulgerele Tale lumea, clătinatu-s-a şi s-a cutremurat pământul.</span>
<span class="v-num v-18">18&nbsp;</span><span class="v PS76_18" data-id="PS76_18">În mare este calea Ta şi cărările Tale în ape multe şi urmele Tale nu se vor cunoaşte.</span>
<span class="v-num v-19">19&nbsp;</span><span class="v PS76_19" data-id="PS76_19">Povăţuit-ai ca pe nişte oi pe poporul Tău, cu mâna lui Moise şi a lui Aaron.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="PS75.html">&lt;</a>
<a class="home" href="index.html">=</a>
<a class="next" href="PS77.html">&gt;</a>
</div></div>
</body>
</html>