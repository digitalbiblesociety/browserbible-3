<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>MATEI 27 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="MT.html">Biblia Ortodoxă Română Sinodală (2006)</a><a class="location" href="MT.html">MATEI 27</a><a class="prev" href="MT26.html">&lt;</a>
<a class="home" href="index.html">=</a>
<a class="next" href="MT28.html">&gt;</a>
</div></div>
<div class="section chapter MT MT27 ron_bor ron " dir="ltr" lang="ro" data-id="MT27" data-nextid="MT28" data-previd="MT26">
<div class="c">27</div>
<div class="p">
<span class="v-num v-1">1&nbsp;</span><span class="v MT27_1" data-id="MT27_1">Iar făcându-se dimineaţă, toţi arhiereii şi bătrânii poporului au ţinut sfat împotriva lui Iisus, ca să-L omoare.</span>
<span class="v-num v-2">2&nbsp;</span><span class="v MT27_2" data-id="MT27_2">Şi, legându-L, L-au dus şi L-au predat dregătorului Ponţiu Pilat.</span>
<span class="v-num v-3">3&nbsp;</span><span class="v MT27_3" data-id="MT27_3">Atunci Iuda, cel ce L-a vândut, văzând că a fost osândit, s-a căit şi a adus înapoi arhiereilor şi bătrânilor cei treizeci de arginţi,</span>
<span class="v-num v-4">4&nbsp;</span><span class="v MT27_4" data-id="MT27_4">Zicând: Am greşit vânzând sânge nevinovat. Ei i-au zis: Ce ne priveşte pe noi? Tu vei vedea.</span>
<span class="v-num v-5">5&nbsp;</span><span class="v MT27_5" data-id="MT27_5">Şi el, aruncând arginţii în templu, a plecat şi, ducându-se, s-a spânzurat.</span>
<span class="v-num v-6">6&nbsp;</span><span class="v MT27_6" data-id="MT27_6">Iar arhiereii, luând banii, au zis: Nu se cuvine să-i punem în vistieria templului, deoarece sunt preţ de sânge.</span>
<span class="v-num v-7">7&nbsp;</span><span class="v MT27_7" data-id="MT27_7">Şi ţinând ei sfat, au cumpărat cu ei Ţarina Olarului, pentru îngroparea străinilor.</span>
<span class="v-num v-8">8&nbsp;</span><span class="v MT27_8" data-id="MT27_8">Pentru aceea s-a numit ţarina aceea Ţarina Sângelui, până în ziua de astăzi.</span>
<span class="v-num v-9">9&nbsp;</span><span class="v MT27_9" data-id="MT27_9">Atunci s-a împlinit cuvântul spus de Ieremia proorocul, care zice: "Şi au luat cei treizeci de arginţi, preţul celui preţuit, pe care l-au preţuit fiii lui Israel,</span>
<span class="v-num v-10">10&nbsp;</span><span class="v MT27_10" data-id="MT27_10">Şi i-au dat pe Ţarina Olarului după cum mi-a spus mie Domnul".</span>
<span class="v-num v-11">11&nbsp;</span><span class="v MT27_11" data-id="MT27_11">Iar Iisus stătea înaintea dregătorului. Şi L-a întrebat dregătorul, zicând: Tu eşti regele iudeilor? Iar Iisus i-a răspuns: Tu zici.</span>
<span class="v-num v-12">12&nbsp;</span><span class="v MT27_12" data-id="MT27_12">Şi la învinuirile aduse Lui de către arhierei şi bătrâni, nu răspundea nimic.</span>
<span class="v-num v-13">13&nbsp;</span><span class="v MT27_13" data-id="MT27_13">Atunci I-a zis Pilat: Nu auzi câte mărturisesc ei împotriva Ta?</span>
<span class="v-num v-14">14&nbsp;</span><span class="v MT27_14" data-id="MT27_14">Şi nu i-a răspuns lui nici un cuvânt, încât dregătorul se mira foarte.</span>
<span class="v-num v-15">15&nbsp;</span><span class="v MT27_15" data-id="MT27_15">La sărbătoarea Paştilor, dregătorul avea obiceiul să elibereze mulţimii un întemniţat pe care-l voiau.</span>
<span class="v-num v-16">16&nbsp;</span><span class="v MT27_16" data-id="MT27_16">Şi aveau atunci un vinovat vestit, care se numea Baraba.</span>
<span class="v-num v-17">17&nbsp;</span><span class="v MT27_17" data-id="MT27_17">Deci adunaţi fiind ei, Pilat le-a zis: Pe cine voiţi să vi-l eliberez, pe Baraba sau pe Iisus, care se zice Hristos?</span>
<span class="v-num v-18">18&nbsp;</span><span class="v MT27_18" data-id="MT27_18">Că ştia că din invidie L-au dat în mâna lui.</span>
<span class="v-num v-19">19&nbsp;</span><span class="v MT27_19" data-id="MT27_19">Şi pe când stătea Pilat în scaunul de judecată, femeia lui i-a trimis acest cuvânt: Nimic să nu-I faci Dreptului aceluia, că mult am suferit azi, în vis, pentru El.</span>
<span class="v-num v-20">20&nbsp;</span><span class="v MT27_20" data-id="MT27_20">Însă arhiereii şi bătrânii au aţâţat mulţimile ca să ceară pe Baraba, iar pe Iisus să-L piardă.</span>
<span class="v-num v-21">21&nbsp;</span><span class="v MT27_21" data-id="MT27_21">Iar dregătorul, răspunzând, le-a zis: Pe cine din cei doi voiţi să vă eliberez? Iar ei au răspuns: Pe Baraba.</span>
<span class="v-num v-22">22&nbsp;</span><span class="v MT27_22" data-id="MT27_22">Şi Pilat le-a zis: Dar ce voi face cu Iisus, ce se cheamă Hristos? Toţi au răspuns: Să fie răstignit!</span>
<span class="v-num v-23">23&nbsp;</span><span class="v MT27_23" data-id="MT27_23">A zis iarăşi Pilat: Dar ce rău a făcut? Ei însă mai tare strigau şi ziceau: Să fie răstignit!</span>
<span class="v-num v-24">24&nbsp;</span><span class="v MT27_24" data-id="MT27_24">Şi văzând Pilat că nimic nu foloseşte, ci mai mare tulburare se face, luând apă şi-a spălat mâinile înaintea mulţimii, zicând: Nevinovat sunt de sângele Dreptului acestuia. Voi veţi vedea.</span>
<span class="v-num v-25">25&nbsp;</span><span class="v MT27_25" data-id="MT27_25">Iar tot poporul a răspuns şi a zis: Sângele Lui asupra noastră şi asupra copiilor noştri!</span>
<span class="v-num v-26">26&nbsp;</span><span class="v MT27_26" data-id="MT27_26">Atunci le-a eliberat pe Baraba, iar pe Iisus L-a biciuit şi L-a dat să fie răstignit.</span>
<span class="v-num v-27">27&nbsp;</span><span class="v MT27_27" data-id="MT27_27">Atunci ostaşii dregătorului, ducând ei pe Iisus în pretoriu, au adunat în jurul Lui toată cohorta,</span>
<span class="v-num v-28">28&nbsp;</span><span class="v MT27_28" data-id="MT27_28">Şi dezbrăcându-L de toate hainele Lui, I-au pus o hlamidă roşie.</span>
<span class="v-num v-29">29&nbsp;</span><span class="v MT27_29" data-id="MT27_29">Şi împletind o cunună de spini, I-au pus-o pe cap şi în mâna Lui cea dreaptă trestie; şi, îngenunchind înaintea Lui îşi băteau joc de El, zicând: Bucură-Te, regele iudeilor!</span>
<span class="v-num v-30">30&nbsp;</span><span class="v MT27_30" data-id="MT27_30">Şi scuipând asupra Lui, au luat trestia şi-L băteau peste cap.</span>
<span class="v-num v-31">31&nbsp;</span><span class="v MT27_31" data-id="MT27_31">Iar după ce L-au batjocorit, L-au dezbrăcat de hlamidă, L-au îmbrăcat cu hainele Lui şi L-au dus să-L răstignească.</span>
<span class="v-num v-32">32&nbsp;</span><span class="v MT27_32" data-id="MT27_32">Şi ieşind, au găsit pe un om din Cirene, cu numele Simon; pe acesta l-au silit să ducă crucea Lui.</span>
<span class="v-num v-33">33&nbsp;</span><span class="v MT27_33" data-id="MT27_33">Şi venind la locul numit Golgota, care înseamnă: Locul Căpăţânii,</span>
<span class="v-num v-34">34&nbsp;</span><span class="v MT27_34" data-id="MT27_34">I-au dat să bea vin amestecat cu fiere; şi, gustând, nu a voit să bea.</span>
<span class="v-num v-35">35&nbsp;</span><span class="v MT27_35" data-id="MT27_35">Iar după ce L-au răstignit, au împărţit hainele Lui, aruncând sorţi, ca să se împlinească ceea ce s-a zis de proorocul: "Împărţit-au hainele Mele între ei, iar pentru cămaşa Mea au aruncat sorţi".</span>
<span class="v-num v-36">36&nbsp;</span><span class="v MT27_36" data-id="MT27_36">Şi ostaşii, şezând, Îl păzeau acolo.</span>
<span class="v-num v-37">37&nbsp;</span><span class="v MT27_37" data-id="MT27_37">Şi deasupra capului au pus vina Lui scrisă: Acesta este Iisus, regele iudeilor.</span>
<span class="v-num v-38">38&nbsp;</span><span class="v MT27_38" data-id="MT27_38">Atunci au fost răstigniţi împreună cu El doi tâlhari, unul de-a dreapta şi altul de-a stânga.</span>
<span class="v-num v-39">39&nbsp;</span><span class="v MT27_39" data-id="MT27_39">Iar trecătorii Îl huleau, clătinându-şi capetele,</span>
<span class="v-num v-40">40&nbsp;</span><span class="v MT27_40" data-id="MT27_40">Şi zicând: Tu, Cel ce dărâmi templul şi în trei zile îl zideşti, mântuieşte-Te pe Tine Însuţi! Dacă eşti Fiul lui Dumnezeu, coboară-Te de pe cruce!</span>
<span class="v-num v-41">41&nbsp;</span><span class="v MT27_41" data-id="MT27_41">Asemenea şi arhiereii, bătându-şi joc de El, cu cărturarii şi cu bătrânii, ziceau:</span>
<span class="v-num v-42">42&nbsp;</span><span class="v MT27_42" data-id="MT27_42">Pe alţii i-a mântuit, iar pe Sine nu poate să Se mântuiască! Dacă este regele lui Israel, să Se coboare acum de pe cruce, şi vom crede în El.</span>
<span class="v-num v-43">43&nbsp;</span><span class="v MT27_43" data-id="MT27_43">S-a încrezut în Dumnezeu: Să-L scape acum, dacă-L vrea pe El! Căci a zis: Sunt Fiul lui Dumnezeu.</span>
<span class="v-num v-44">44&nbsp;</span><span class="v MT27_44" data-id="MT27_44">În acelaşi chip Îl ocărau şi tâlharii cei împreună-răstigniţi cu El.</span>
<span class="v-num v-45">45&nbsp;</span><span class="v MT27_45" data-id="MT27_45">Iar de la ceasul al şaselea, s-a făcut întuneric peste tot pământul, până la ceasul al nouălea.</span>
<span class="v-num v-46">46&nbsp;</span><span class="v MT27_46" data-id="MT27_46">Iar în ceasul al nouălea a strigat Iisus cu glas mare, zicând: Eli, Eli, lama sabahtani? adică: Dumnezeul Meu, Dumnezeul Meu, pentru ce M-ai părăsit?</span>
<span class="v-num v-47">47&nbsp;</span><span class="v MT27_47" data-id="MT27_47">Iar unii dintre cei ce stăteau acolo, auzind ziceau: Pe Ilie îl strigă Acesta.</span>
<span class="v-num v-48">48&nbsp;</span><span class="v MT27_48" data-id="MT27_48">Şi unul dintre ei, alergând îndată şi luând un burete, şi umplându-l de oţet şi punându-l într-o trestie, Îi da să bea.</span>
<span class="v-num v-49">49&nbsp;</span><span class="v MT27_49" data-id="MT27_49">Iar ceilalţi ziceau: Lasă, să vedem dacă vine Ilie să-L mântuiască.</span>
<span class="v-num v-50">50&nbsp;</span><span class="v MT27_50" data-id="MT27_50">Iar Iisus, strigând iarăşi cu glas mare, Şi-a dat duhul.</span>
<span class="v-num v-51">51&nbsp;</span><span class="v MT27_51" data-id="MT27_51">Şi iată, catapeteasma templului s-a sfâşiat în două de sus până jos, şi pământul s-a cutremurat şi pietrele s-au despicat;</span>
<span class="v-num v-52">52&nbsp;</span><span class="v MT27_52" data-id="MT27_52">Mormintele s-au deschis şi multe trupuri ale sfinţilor adormiţi s-au sculat.</span>
<span class="v-num v-53">53&nbsp;</span><span class="v MT27_53" data-id="MT27_53">Şi ieşind din morminte, după învierea Lui, au intrat în cetatea sfântă şi s-au arătat multora.</span>
<span class="v-num v-54">54&nbsp;</span><span class="v MT27_54" data-id="MT27_54">Iar sutaşul şi cei ce împreună cu el păzeau pe Iisus, văzând cutremurul şi cele întâmplate, s-au înfricoşat foarte, zicând: Cu adevărat, Fiul lui Dumnezeu era Acesta!</span>
<span class="v-num v-55">55&nbsp;</span><span class="v MT27_55" data-id="MT27_55">Şi erau acolo multe femei, privind de departe, care urmaseră din Galileea pe Iisus, slujindu-I,</span>
<span class="v-num v-56">56&nbsp;</span><span class="v MT27_56" data-id="MT27_56">Între care era Maria Magdalena şi Maria, mama lui Iacov şi a lui Iosi, şi mama fiilor lui Zevedeu.</span>
<span class="v-num v-57">57&nbsp;</span><span class="v MT27_57" data-id="MT27_57">Iar făcându-se seară, a venit un om bogat din Arimateea, cu numele Iosif, care şi el era un ucenic al lui Iisus.</span>
<span class="v-num v-58">58&nbsp;</span><span class="v MT27_58" data-id="MT27_58">Acesta, ducându-se la Pilat, a cerut trupul lui Iisus. Atunci Pilat a poruncit să i se dea.</span>
<span class="v-num v-59">59&nbsp;</span><span class="v MT27_59" data-id="MT27_59">Şi Iosif, luând trupul, l-a înfăşurat în giulgiu curat de in,</span>
<span class="v-num v-60">60&nbsp;</span><span class="v MT27_60" data-id="MT27_60">Şi l-a pus în mormântul nou al său, pe care-l săpase în stâncă, şi, prăvălind o piatră mare la uşa mormântului, s-a dus.</span>
<span class="v-num v-61">61&nbsp;</span><span class="v MT27_61" data-id="MT27_61">Iar acolo era Maria Magdalena şi cealaltă Marie, şezând în faţa mormântului.</span>
<span class="v-num v-62">62&nbsp;</span><span class="v MT27_62" data-id="MT27_62">Iar a doua zi, care este după vineri, s-au adunat arhiereii şi fariseii la Pilat,</span>
<span class="v-num v-63">63&nbsp;</span><span class="v MT27_63" data-id="MT27_63">Zicând: Doamne, ne-am adus aminte că amăgitorul Acela a spus, fiind încă în viaţă: După trei zile Mă voi scula.</span>
<span class="v-num v-64">64&nbsp;</span><span class="v MT27_64" data-id="MT27_64">Deci, porunceşte ca mormântul să fie păzit până a treia zi, ca nu cumva ucenicii Lui să vină şi să-L fure şi să spună poporului: S-a sculat din morţi. Şi va fi rătăcirea de pe urmă mai rea decât cea dintâi.</span>
<span class="v-num v-65">65&nbsp;</span><span class="v MT27_65" data-id="MT27_65">Pilat le-a zis: Aveţi strajă; mergeţi şi întăriţi cum ştiţi.</span>
<span class="v-num v-66">66&nbsp;</span><span class="v MT27_66" data-id="MT27_66">Iar ei, ducându-se, au întărit mormântul cu strajă, pecetluind piatra.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="MT26.html">&lt;</a>
<a class="home" href="index.html">=</a>
<a class="next" href="MT28.html">&gt;</a>
</div></div>
</body>
</html>