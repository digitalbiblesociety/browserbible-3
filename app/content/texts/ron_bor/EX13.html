<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEȘIREA 13 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EX.html">Biblia Ortodoxă Română Sinodală (2006)</a><a class="location" href="EX.html">IEȘIREA 13</a><a class="prev" href="EX12.html">&lt;</a>
<a class="home" href="index.html">=</a>
<a class="next" href="EX14.html">&gt;</a>
</div></div>
<div class="section chapter EX EX13 ron_bor ron " dir="ltr" lang="ro" data-id="EX13" data-nextid="EX14" data-previd="EX12">
<div class="c">13</div>
<div class="p">
<span class="v-num v-1">1&nbsp;</span><span class="v EX13_1" data-id="EX13_1">În vremea aceea a vorbit Domnul cu Moise şi i-a zis:</span>
<span class="v-num v-2">2&nbsp;</span><span class="v EX13_2" data-id="EX13_2">"Să-Mi sfinţeşti pe tot întâiul născut, pe tot cel ce se naşte întâi la fiii lui Israel, de la om până la dobitoc, că este al Meu!"</span>
<span class="v-num v-3">3&nbsp;</span><span class="v EX13_3" data-id="EX13_3">Iar Moise a zis către popor: "Să vă aduceţi aminte de ziua aceasta, în care aţi ieşit din pământul Egiptului, din casa robiei, căci cu mână tare v-a scos Domnul de acolo şi să nu mâncaţi dospit;</span>
<span class="v-num v-4">4&nbsp;</span><span class="v EX13_4" data-id="EX13_4">Că astăzi ieşiţi voi, în luna Aviv.</span>
<span class="v-num v-5">5&nbsp;</span><span class="v EX13_5" data-id="EX13_5">Iar când te va duce Domnul Dumnezeul tău în ţara Canaaneilor, a Heteilor, a Amoreilor, a Heveilor, a Iebuseilor, a Ghergheseilor şi a Ferezeilor, pentru care S-a jurat El părinţilor tăi să-ţi dea ţara unde curge miere şi lapte, să faci slujba aceasta în această lună.</span>
<span class="v-num v-6">6&nbsp;</span><span class="v EX13_6" data-id="EX13_6">Şapte zile să mănânci azime, iar în ziua a şaptea este sărbătoarea Domnului:</span>
<span class="v-num v-7">7&nbsp;</span><span class="v EX13_7" data-id="EX13_7">Azime să mâncaţi şapte zile şi să nu se găsească la tine pâine dospită, nici aluat dospit în toate hotarele tale.</span>
<span class="v-num v-8">8&nbsp;</span><span class="v EX13_8" data-id="EX13_8">În ziua aceea să spui fiului tău şi să zici: Acestea sunt pentru cele ce a făcut Domnul cu mine, când am ieşit din Egipt.</span>
<span class="v-num v-9">9&nbsp;</span><span class="v EX13_9" data-id="EX13_9">Să fie acestea ca un semn pe mâna ta şi aducere aminte înaintea ochilor tăi, pentru ca legea Domnului să fie în gura ta, căci cu mână tare te-a scos Domnul Dumnezeu din Egipt.</span>
<span class="v-num v-10">10&nbsp;</span><span class="v EX13_10" data-id="EX13_10">Să păziţi dar legea aceasta din an în an, la vremea hotărâtă.</span>
<span class="v-num v-11">11&nbsp;</span><span class="v EX13_11" data-id="EX13_11">Şi când te va duce Domnul Dumnezeul tău în ţara Canaanului, cum S-a jurat ţie şi părinţilor tăi, şi ti-o va da ţie,</span>
<span class="v-num v-12">12&nbsp;</span><span class="v EX13_12" data-id="EX13_12">Atunci să osebeşti Domnului pe tot cel de parte bărbătească de la oameni, care se naşte întâi; şi pe tot cel de parte bărbătească, care se va naşte întâi din turmele sau de la vitele ce vei avea, să-l închini Domnului.</span>
<span class="v-num v-13">13&nbsp;</span><span class="v EX13_13" data-id="EX13_13">Pe tot întâi-născutul de la asină să-l răscumperi cu un miel; iar de nu-l vei răscumpăra, îi vei frânge gâtul; să răscumperi şi pe tot întâi-născutul din oameni în neamul tău.</span>
<span class="v-num v-14">14&nbsp;</span><span class="v EX13_14" data-id="EX13_14">Când însă te va întreba după aceea fiul tău şi va zice: Ce înseamnă aceasta?, să-i spui: Cu mână puternică ne-a scos Domnul din pământul Egiptului, din casa robiei.</span>
<span class="v-num v-15">15&nbsp;</span><span class="v EX13_15" data-id="EX13_15">Că atunci când se îndărătnicea Faraon să ne dea drumul, Domnul a omorât pe toţi întâi-născuţii în pământul Egiptului, de la întâi-născutul oamenilor până la întâi-născutul dobitoacelor. De aceea jertfesc eu Domnului pe tot întâi-născutul de parte bărbătească şi pe tot întâi-născutul din fiii mei îl răscumpăr.</span>
<span class="v-num v-16">16&nbsp;</span><span class="v EX13_16" data-id="EX13_16">Să fie dar aceasta ca un semn la mâna ta şi ca o tăbliţă deasupra ochilor tăi, căci cu mână tare ne-a scos Domnul din Egipt!"</span>
<span class="v-num v-17">17&nbsp;</span><span class="v EX13_17" data-id="EX13_17">Iar după ce Faraon a dat drumul poporului, Dumnezeu nu l-a dus pe calea cea către pământul Filistenilor, care era mai scurtă; căci a zis Dumnezeu: "Nu cumva poporul, văzând război, să-i pară rău şi să se întoarcă în Egipt".</span>
<span class="v-num v-18">18&nbsp;</span><span class="v EX13_18" data-id="EX13_18">Ci a dus Dumnezeu poporul împrejur, pe calea pustiului, către Marea Roşie. Şi fiii lui Israel au ieşit în bună rânduială din pământul Egiptului.</span>
<span class="v-num v-19">19&nbsp;</span><span class="v EX13_19" data-id="EX13_19">Atunci a luat Moise cu sine oasele lui Iosif; căci Iosif legase pe fiii lui Israel cu jurământ, zicând: "Are să vă cerceteze Dumnezeu şi atunci să luaţi cu voi şi oasele mele de aici!"</span>
<span class="v-num v-20">20&nbsp;</span><span class="v EX13_20" data-id="EX13_20">Fiii lui Israel au pornit apoi din Sucot şi şi-au aşezat tabăra la Etam, la capătul pustiului.</span>
<span class="v-num v-21">21&nbsp;</span><span class="v EX13_21" data-id="EX13_21">Iar Domnul mergea înaintea lor: ziua în stâlp de nor, arătându-le calea, iar noaptea în stâlp de foc, luminându-le, ca să poată merge şi ziua şi noaptea.</span>
<span class="v-num v-22">22&nbsp;</span><span class="v EX13_22" data-id="EX13_22">Şi n-a lipsit stâlpul de nor ziua, nici stâlpul de foc noaptea dinaintea poporului.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EX12.html">&lt;</a>
<a class="home" href="index.html">=</a>
<a class="next" href="EX14.html">&gt;</a>
</div></div>
</body>
</html>