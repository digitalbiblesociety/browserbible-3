<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>MATEI 21 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="MT.html">Biblia Ortodoxă Română Sinodală (2006)</a><a class="location" href="MT.html">MATEI 21</a><a class="prev" href="MT20.html">&lt;</a>
<a class="home" href="index.html">=</a>
<a class="next" href="MT22.html">&gt;</a>
</div></div>
<div class="section chapter MT MT21 ron_bor ron " dir="ltr" lang="ron" data-id="MT21" data-nextid="MT22" data-previd="MT20">
<div class="c">21</div>
<div class="p">
<span class="v-num v-1">1&nbsp;</span><span class="v MT21_1" data-id="MT21_1">Iar când s-au apropiat de Ierusalim şi au venit la Betfaghe la Muntele Măslinilor, atunci Iisus a trimis pe doi ucenici,</span>
<span class="v-num v-2">2&nbsp;</span><span class="v MT21_2" data-id="MT21_2">Zicându-le: Mergeţi în satul care este înaintea voastră şi îndată veţi găsi o asină legată şi un mânz cu ea; dezlegaţi-o şi aduceţi-o la Mine.</span>
<span class="v-num v-3">3&nbsp;</span><span class="v MT21_3" data-id="MT21_3">Şi dacă vă va zice cineva ceva, veţi spune că-I trebuie Domnului; şi le va trimite îndată.</span>
<span class="v-num v-4">4&nbsp;</span><span class="v MT21_4" data-id="MT21_4">Iar acestea toate s-au făcut, ca să se împlinească ceea ce s-a spus prin proorocul, care zice:</span>
<span class="v-num v-5">5&nbsp;</span><span class="v MT21_5" data-id="MT21_5">"Spuneţi fiicei Sionului: Iată Împăratul tău vine la tine blând şi şezând pe asină, pe mânz, fiul celei de sub jug".</span>
<span class="v-num v-6">6&nbsp;</span><span class="v MT21_6" data-id="MT21_6">Mergând deci ucenicii şi făcând după cum le-a poruncit Iisus,</span>
<span class="v-num v-7">7&nbsp;</span><span class="v MT21_7" data-id="MT21_7">Au adus asina şi mânzul şi deasupra lor şi-au pus veşmintele, iar El a şezut peste ele.</span>
<span class="v-num v-8">8&nbsp;</span><span class="v MT21_8" data-id="MT21_8">Şi cei mai mulţi din mulţime îşi aşterneau hainele pe cale, iar alţii tăiau ramuri din copaci şi le aşterneau pe cale,</span>
<span class="v-num v-9">9&nbsp;</span><span class="v MT21_9" data-id="MT21_9">Iar mulţimile care mergeau înaintea Lui şi care veneau după El strigau zicând: Osana Fiului lui David; binecuvântat este Cel ce vine întru numele Domnului! Osana întru cei de sus!</span>
<span class="v-num v-10">10&nbsp;</span><span class="v MT21_10" data-id="MT21_10">Şi intrând El în Ierusalim, toată cetatea s-a cutremurat, zicând: Cine este Acesta?</span>
<span class="v-num v-11">11&nbsp;</span><span class="v MT21_11" data-id="MT21_11">Iar mulţimile răspundeau: Acesta este Iisus, proorocul din Nazaretul Galileii.</span>
<span class="v-num v-12">12&nbsp;</span><span class="v MT21_12" data-id="MT21_12">Şi a intrat Iisus în templu şi a alungat pe toţi cei ce vindeau şi cumpărau în templu şi a răsturnat mesele schimbătorilor de bani şi scaunele celor care vindeau porumbei.</span>
<span class="v-num v-13">13&nbsp;</span><span class="v MT21_13" data-id="MT21_13">Şi a zis lor: Scris este: "Casa Mea, casă de rugăciune se va chema, iar voi o faceţi peşteră de tâlhari!"</span>
<span class="v-num v-14">14&nbsp;</span><span class="v MT21_14" data-id="MT21_14">Şi au venit la El, în templu, orbi şi şchiopi şi i-a făcut sănătoşi.</span>
<span class="v-num v-15">15&nbsp;</span><span class="v MT21_15" data-id="MT21_15">Şi văzând arhiereii şi cărturarii minunile pe care le făcuse şi pe copiii care strigau în templu şi ziceau: Osana Fiului lui David, s-au mâniat,</span>
<span class="v-num v-16">16&nbsp;</span><span class="v MT21_16" data-id="MT21_16">Şi I-au zis: Auzi ce zic aceştia? Iar Iisus le-a zis: Da. Au niciodată n-aţi citit că din gura copiilor şi a celor ce sug Ţi-ai pregătit laudă?</span>
<span class="v-num v-17">17&nbsp;</span><span class="v MT21_17" data-id="MT21_17">Şi lăsându-i, a ieşit afară din cetate la Betania, şi noaptea a rămas acolo.</span>
<span class="v-num v-18">18&nbsp;</span><span class="v MT21_18" data-id="MT21_18">Dimineaţa, a doua zi, pe când se întorcea în cetate, a flămânzit;</span>
<span class="v-num v-19">19&nbsp;</span><span class="v MT21_19" data-id="MT21_19">Şi văzând un smochin lângă cale, S-a dus la el, dar n-a găsit nimic în el decât numai frunze, şi a zis lui: De acum înainte să nu mai fie rod din tine în veac! Şi smochinul s-a uscat îndată.</span>
<span class="v-num v-20">20&nbsp;</span><span class="v MT21_20" data-id="MT21_20">Văzând aceasta, ucenicii s-au minunat, zicând: Cum s-a uscat smochinul îndată?</span>
<span class="v-num v-21">21&nbsp;</span><span class="v MT21_21" data-id="MT21_21">Iar Iisus, răspunzând, le-a zis: Adevărat grăiesc vouă: Dacă veţi avea credinţă şi nu vă veţi îndoi, veţi face nu numai ce s-a făcut cu smochinul, ci şi muntelui acestuia de veţi zice: Ridică-te şi aruncă-te în mare, va fi aşa.</span>
<span class="v-num v-22">22&nbsp;</span><span class="v MT21_22" data-id="MT21_22">Şi toate câte veţi cere, rugându-vă cu credinţă, veţi primi.</span>
<span class="v-num v-23">23&nbsp;</span><span class="v MT21_23" data-id="MT21_23">Iar după ce a intrat în templu, s-au apropiat de El, pe când învăţa, arhiereii şi bătrânii poporului şi au zis: Cu ce putere faci acestea? Şi cine Ţi-a dat puterea aceasta?</span>
<span class="v-num v-24">24&nbsp;</span><span class="v MT21_24" data-id="MT21_24">Răspunzând, Iisus le-a zis: Vă voi întreba şi Eu pe voi un cuvânt, pe care, de Mi-l veţi spune, şi Eu vă voi spune vouă cu ce putere fac acestea:</span>
<span class="v-num v-25">25&nbsp;</span><span class="v MT21_25" data-id="MT21_25">Botezul lui Ioan de unde a fost? Din cer sau de la oameni? Iar ei cugetau întru sine, zicând: De vom zice: Din cer, ne va spune: De ce, dar, n-aţi crezut lui?</span>
<span class="v-num v-26">26&nbsp;</span><span class="v MT21_26" data-id="MT21_26">Iar de vom zice: De la oameni, ne temem de popor, fiindcă toţi îl socotesc pe Ioan de prooroc.</span>
<span class="v-num v-27">27&nbsp;</span><span class="v MT21_27" data-id="MT21_27">Şi răspunzând ei lui Iisus, au zis: Nu ştim. Zis-a lor şi El: Nici Eu nu vă spun cu ce putere fac acestea.</span>
<span class="v-num v-28">28&nbsp;</span><span class="v MT21_28" data-id="MT21_28">Dar ce vi se pare? Un om avea doi fii. Şi, ducându-se la cel dintâi, i-a zis: Fiule, du-te astăzi şi lucrează în via mea.</span>
<span class="v-num v-29">29&nbsp;</span><span class="v MT21_29" data-id="MT21_29">Iar el, răspunzând, a zis: Mă duc, Doamne, şi nu s-a dus.</span>
<span class="v-num v-30">30&nbsp;</span><span class="v MT21_30" data-id="MT21_30">Mergând la al doilea, i-a zis tot aşa; acesta, răspunzând, a zis: Nu vreau, apoi căindu-se, s-a dus.</span>
<span class="v-num v-31">31&nbsp;</span><span class="v MT21_31" data-id="MT21_31">Care dintr-aceştia doi a făcut voia Tatălui? Zis-au Lui: Cel de-al doilea. Zis-a lor Iisus: Adevărat grăiesc vouă că vameşii şi desfrânatele merg înaintea voastră în împărăţia lui Dumnezeu.</span>
<span class="v-num v-32">32&nbsp;</span><span class="v MT21_32" data-id="MT21_32">Căci a venit Ioan la voi în calea dreptăţii şi n-aţi crezut în el, ci vameşii şi desfrânatele au crezut, iar voi aţi văzut şi nu v-aţi căit nici după aceea, ca să credeţi în el.</span>
<span class="v-num v-33">33&nbsp;</span><span class="v MT21_33" data-id="MT21_33">Ascultaţi altă pildă: Era un om oarecare stăpân al casei sale, care a sădit vie. A împrejmuit-o cu gard, a săpat în ea teasc, a clădit un turn şi a dat-o lucrătorilor, iar el s-a dus departe.</span>
<span class="v-num v-34">34&nbsp;</span><span class="v MT21_34" data-id="MT21_34">Când a sosit timpul roadelor, a trimis pe slugile sale la lucrători, ca să-i ia roadele.</span>
<span class="v-num v-35">35&nbsp;</span><span class="v MT21_35" data-id="MT21_35">Dar lucrătorii, punând mâna pe slugi, pe una au bătut-o, pe alta au omorât-o, iar pe alta au ucis-o cu pietre.</span>
<span class="v-num v-36">36&nbsp;</span><span class="v MT21_36" data-id="MT21_36">Din nou a trimis alte slugi, mai multe decât cele dintâi, şi au făcut cu ele tot aşa.</span>
<span class="v-num v-37">37&nbsp;</span><span class="v MT21_37" data-id="MT21_37">La urmă, a trimis la ei pe fiul său zicând: Se vor ruşina de fiul meu.</span>
<span class="v-num v-38">38&nbsp;</span><span class="v MT21_38" data-id="MT21_38">Iar lucrătorii viei, văzând pe fiul, au zis între ei: Acesta este moştenitorul; veniţi să-l omorâm şi să avem noi moştenirea lui.</span>
<span class="v-num v-39">39&nbsp;</span><span class="v MT21_39" data-id="MT21_39">Şi, punând mâna pe el, l-au scos afară din vie şi l-au ucis.</span>
<span class="v-num v-40">40&nbsp;</span><span class="v MT21_40" data-id="MT21_40">Deci, când va veni stăpânul viei, ce va face acelor lucrători?</span>
<span class="v-num v-41">41&nbsp;</span><span class="v MT21_41" data-id="MT21_41">I-au răspuns: Pe aceşti răi, cu rău îi va pierde, iar via o va da altor lucrători, care vor da roadele la timpul lor.</span>
<span class="v-num v-42">42&nbsp;</span><span class="v MT21_42" data-id="MT21_42">Zis-a lor Iisus: Au n-aţi citit niciodată în Scripturi: "Piatra pe care au nesocotit-o ziditorii, aceasta a ajuns să fie în capul unghiului. De la Domnul a fost aceasta şi este lucru minunat în ochii noştri"?</span>
<span class="v-num v-43">43&nbsp;</span><span class="v MT21_43" data-id="MT21_43">De aceea vă spun că împărăţia lui Dumnezeu se va lua de la voi şi se va da neamului care va face roadele ei.</span>
<span class="v-num v-44">44&nbsp;</span><span class="v MT21_44" data-id="MT21_44">Cine va cădea pe piatra aceasta se va sfărâma, iar pe cine va cădea îl va strivi.</span>
<span class="v-num v-45">45&nbsp;</span><span class="v MT21_45" data-id="MT21_45">Iar arhiereii şi fariseii, ascultând pildele Lui, au înţeles că despre ei vorbeşte.</span>
<span class="v-num v-46">46&nbsp;</span><span class="v MT21_46" data-id="MT21_46">Şi căutând să-L prindă, s-au temut de popor pentru că Îl socotea prooroc.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="MT20.html">&lt;</a>
<a class="home" href="index.html">=</a>
<a class="next" href="MT22.html">&gt;</a>
</div></div>
</body>
</html>