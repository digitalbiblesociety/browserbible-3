<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>LUCA 20 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="LK.html">Biblia Ortodoxă Română Sinodală (2006)</a><a class="location" href="LK.html">LUCA 20</a><a class="prev" href="LK19.html">&lt;</a>
<a class="home" href="index.html">=</a>
<a class="next" href="LK21.html">&gt;</a>
</div></div>
<div class="section chapter LK LK20 ron_bor ron " dir="ltr" lang="ro" data-id="LK20" data-nextid="LK21" data-previd="LK19">
<div class="c">20</div>
<div class="p">
<span class="v-num v-1">1&nbsp;</span><span class="v LK20_1" data-id="LK20_1">Şi într-una din zile, pe când Iisus învăţa poporul în templu şi binevestea, au venit arhiereii şi cărturarii, împreună cu bătrânii,</span>
<span class="v-num v-2">2&nbsp;</span><span class="v LK20_2" data-id="LK20_2">Şi, vorbind, au zis către El: Spune nouă, cu ce putere faci acestea, sau cine este Cel ce Ţi-a dat această putere?</span>
<span class="v-num v-3">3&nbsp;</span><span class="v LK20_3" data-id="LK20_3">Iar El, răspunzând, a zis către ei: Vă voi întreba şi Eu pe voi un cuvânt, şi spuneţi-Mi:</span>
<span class="v-num v-4">4&nbsp;</span><span class="v LK20_4" data-id="LK20_4">Botezul lui Ioan era din cer sau de la oameni?</span>
<span class="v-num v-5">5&nbsp;</span><span class="v LK20_5" data-id="LK20_5">Şi ei cugetau în sinea lor, zicând: Dacă vom spune: Din cer, va zice: Pentru ce n-aţi crezut în el?</span>
<span class="v-num v-6">6&nbsp;</span><span class="v LK20_6" data-id="LK20_6">Iar dacă vom zice: De la oameni, tot poporul ne va ucide cu pietre, căci este încredinţat că Ioan a fost prooroc.</span>
<span class="v-num v-7">7&nbsp;</span><span class="v LK20_7" data-id="LK20_7">Şi au răspuns că nu ştiu de unde.</span>
<span class="v-num v-8">8&nbsp;</span><span class="v LK20_8" data-id="LK20_8">Şi Iisus le-a zis: Nici Eu nu vă spun vouă cu ce putere fac acestea.</span>
<span class="v-num v-9">9&nbsp;</span><span class="v LK20_9" data-id="LK20_9">Şi a început să spună către popor pilda aceasta: Un om a sădit vie şi a dat-o lucrătorilor şi a plecat departe pentru multă vreme.</span>
<span class="v-num v-10">10&nbsp;</span><span class="v LK20_10" data-id="LK20_10">Şi la timpul potrivit, a trimis la lucrători o slugă ca să-i dea din rodul viei. Lucrătorii însă, bătând-o, au trimis-o fără nimic.</span>
<span class="v-num v-11">11&nbsp;</span><span class="v LK20_11" data-id="LK20_11">Şi a trimis apoi altă slugă, dar ei, bătând-o şi pe aceea şi batjocorind-o, au trimis-o fără nimic.</span>
<span class="v-num v-12">12&nbsp;</span><span class="v LK20_12" data-id="LK20_12">Şi a trimis apoi pe a treia; iar ei, rănind-o şi pe aceea, au alungat-o.</span>
<span class="v-num v-13">13&nbsp;</span><span class="v LK20_13" data-id="LK20_13">Şi stăpânul viei a zis: Ce voi face? Voi trimite pe fiul meu cel iubit; poate se vor ruşina de el.</span>
<span class="v-num v-14">14&nbsp;</span><span class="v LK20_14" data-id="LK20_14">Iar lucrătorii, văzându-l, s-au vorbit între ei, zicând: Acesta este moştenitorul; să-l omorâm ca moştenirea să fie a noastră.</span>
<span class="v-num v-15">15&nbsp;</span><span class="v LK20_15" data-id="LK20_15">Şi scoţându-l afară din vie, l-au ucis. Ce va face, deci, acestora, stăpânul viei?</span>
<span class="v-num v-16">16&nbsp;</span><span class="v LK20_16" data-id="LK20_16">Va veni şi va pierde pe lucrătorii aceia, iar via o va da altora. Iar ei auzind, au zis: Să nu se întâmple!</span>
<span class="v-num v-17">17&nbsp;</span><span class="v LK20_17" data-id="LK20_17">El însă, privind la ei, a zis: Ce înseamnă, deci, scriptura aceasta: "Piatra pe care n-au luat-o în seamă ziditorii, aceasta a ajuns în capul unghiului"?</span>
<span class="v-num v-18">18&nbsp;</span><span class="v LK20_18" data-id="LK20_18">Oricine va cădea pe această piatră va fi sfărâmat, iar pe cine va cădea ea îl va zdrobi.</span>
<span class="v-num v-19">19&nbsp;</span><span class="v LK20_19" data-id="LK20_19">Iar cărturarii şi arhiereii căutau să pună mâna pe El, în ceasul acela, dar s-au temut de popor. Căci ei au înţeles că Iisus spusese pilda aceasta pentru ei.</span>
<span class="v-num v-20">20&nbsp;</span><span class="v LK20_20" data-id="LK20_20">Şi pândindu-L, I-au trimis iscoade, care se prefăceau că sunt drepţi, ca să-L prindă în cuvânt şi să-L dea stăpânirii şi puterii dregătorului.</span>
<span class="v-num v-21">21&nbsp;</span><span class="v LK20_21" data-id="LK20_21">Şi L-au întrebat, zicând: Învăţătorule, ştim că vorbeşti şi înveţi drept şi nu cauţi la faţa omului, ci cu adevărat înveţi calea lui Dumnezeu:</span>
<span class="v-num v-22">22&nbsp;</span><span class="v LK20_22" data-id="LK20_22">Se cuvine ca noi să dăm dajdie Cezarului sau nu?</span>
<span class="v-num v-23">23&nbsp;</span><span class="v LK20_23" data-id="LK20_23">Dar Iisus, cunoscând vicleşugul lor, a zis către ei: De ce Mă ispitiţi?</span>
<span class="v-num v-24">24&nbsp;</span><span class="v LK20_24" data-id="LK20_24">Arătaţi-mi un dinar. Al cui chip şi scriere are pe el? Iar ei au zis: Ale Cezarului.</span>
<span class="v-num v-25">25&nbsp;</span><span class="v LK20_25" data-id="LK20_25">Şi El a zis către ei: Aşadar, daţi cele ce sunt ale Cezarului, Cezarului şi cele ce sunt ale lui Dumnezeu, lui Dumnezeu.</span>
<span class="v-num v-26">26&nbsp;</span><span class="v LK20_26" data-id="LK20_26">Şi nu L-au putut prinde în cuvânt înaintea poporului şi, mirându-se de cuvântul Lui, au tăcut.</span>
<span class="v-num v-27">27&nbsp;</span><span class="v LK20_27" data-id="LK20_27">Şi apropiindu-se unii dintre saducheii care zic că nu este înviere, L-au întrebat:</span>
<span class="v-num v-28">28&nbsp;</span><span class="v LK20_28" data-id="LK20_28">Zicând: Învăţătorule, Moise a scris pentru noi: Dacă moare fratele cuiva, având femeie, şi el n-a avut copii, să ia fratele lui pe femeie şi să ridice urmaş fratelui său.</span>
<span class="v-num v-29">29&nbsp;</span><span class="v LK20_29" data-id="LK20_29">Erau deci şapte fraţi. Şi cel dintâi, luându-şi femeie, a murit fără de copii.</span>
<span class="v-num v-30">30&nbsp;</span><span class="v LK20_30" data-id="LK20_30">Şi a luat-o al doilea, şi a murit şi el fără copii.</span>
<span class="v-num v-31">31&nbsp;</span><span class="v LK20_31" data-id="LK20_31">A luat-o şi al treilea; şi tot aşa toţi şapte n-au lăsat copii şi au murit.</span>
<span class="v-num v-32">32&nbsp;</span><span class="v LK20_32" data-id="LK20_32">La urmă a murit şi femeia.</span>
<span class="v-num v-33">33&nbsp;</span><span class="v LK20_33" data-id="LK20_33">Deci femeia, la înviere, a căruia dintre ei va fi soţie, căci toţi şapte au avut-o de soţie?</span>
<span class="v-num v-34">34&nbsp;</span><span class="v LK20_34" data-id="LK20_34">Şi le-a zis lor Iisus: Fiii veacului acestuia se însoară şi se mărită;</span>
<span class="v-num v-35">35&nbsp;</span><span class="v LK20_35" data-id="LK20_35">Iar cei ce se vor învrednici să dobândească veacul acela şi învierea cea din morţi, nici nu se însoară, nici nu se mărită.</span>
<span class="v-num v-36">36&nbsp;</span><span class="v LK20_36" data-id="LK20_36">Căci nici să moară nu mai pot, căci sunt la fel cu îngerii şi sunt fii ai lui Dumnezeu, fiind fii ai învierii.</span>
<span class="v-num v-37">37&nbsp;</span><span class="v LK20_37" data-id="LK20_37">Iar că morţii înviază a arătat chiar Moise la rug, când numeşte Domn pe Dumnezeul lui Avraam, şi Dumnezeul lui Isaac, şi Dumnezeul lui Iacov.</span>
<span class="v-num v-38">38&nbsp;</span><span class="v LK20_38" data-id="LK20_38">Dumnezeu deci nu este Dumnezeu al morţilor, ci al viilor, căci toţi trăiesc în El.</span>
<span class="v-num v-39">39&nbsp;</span><span class="v LK20_39" data-id="LK20_39">Iar unii dintre cărturari, răspunzând, au zis: Învăţătorule, bine ai zis.</span>
<span class="v-num v-40">40&nbsp;</span><span class="v LK20_40" data-id="LK20_40">Şi nu mai cutezau să-L întrebe nimic.</span>
<span class="v-num v-41">41&nbsp;</span><span class="v LK20_41" data-id="LK20_41">Iar El i-a întrebat: Cum se zice, dar, că Hristos este Fiul lui David?</span>
<span class="v-num v-42">42&nbsp;</span><span class="v LK20_42" data-id="LK20_42">Căci însuşi David spune în Cartea Psalmilor: "Zis-a Domnul Domnului meu: Şezi de-a dreapta Mea,</span>
<span class="v-num v-43">43&nbsp;</span><span class="v LK20_43" data-id="LK20_43">Până ce voi pune pe vrăjmaşii Tăi aşternut picioarelor Tale".</span>
<span class="v-num v-44">44&nbsp;</span><span class="v LK20_44" data-id="LK20_44">Deci David Îl numeşte Domn; şi cum este fiu al lui?</span>
<span class="v-num v-45">45&nbsp;</span><span class="v LK20_45" data-id="LK20_45">Şi ascultând tot poporul, a zis ucenicilor:</span>
<span class="v-num v-46">46&nbsp;</span><span class="v LK20_46" data-id="LK20_46">Păziţi-vă de cărturari, cărora le place să se plimbe în haine lungi, care iubesc plecăciunile în pieţe şi scaunele cele dintâi în sinagogi şi locurile cele dintâi la ospeţe,</span>
<span class="v-num v-47">47&nbsp;</span><span class="v LK20_47" data-id="LK20_47">Mâncând casele văduvelor şi de ochii lumii rugându-se îndelung; aceştia vor lua mai mare osândă.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="LK19.html">&lt;</a>
<a class="home" href="index.html">=</a>
<a class="next" href="LK21.html">&gt;</a>
</div></div>
</body>
</html>