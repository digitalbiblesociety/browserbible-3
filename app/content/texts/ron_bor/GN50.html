<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FACEREA 50 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="GN.html">Biblia Ortodoxă Română Sinodală (2006)</a><a class="location" href="GN.html">FACEREA 50</a><a class="prev" href="GN49.html">&lt;</a>
<a class="home" href="index.html">=</a>
<a class="next" href="EX1.html">&gt;</a>
</div></div>
<div class="section chapter GN GN50 ron_bor ron " dir="ltr" lang="ron" data-id="GN50" data-nextid="EX1" data-previd="GN49">
<div class="c">50</div>
<div class="p">
<span class="v-num v-1">1&nbsp;</span><span class="v GN50_1" data-id="GN50_1">Atunci Iosif, căzând pe faţa tatălui său, l-a plâns şi l-a sărutat.</span>
<span class="v-num v-2">2&nbsp;</span><span class="v GN50_2" data-id="GN50_2">Apoi a poruncit Iosif doctorilor, slujitori ai săi, să îmbălsămeze pe tatăl său şi doctorii au îmbălsămat pe Israel.</span>
<span class="v-num v-3">3&nbsp;</span><span class="v GN50_3" data-id="GN50_3">După ce s-au împlinit patruzeci de zile, că atâtea zile trebuie pentru îmbălsămare, l-au plâns Egiptenii şaptezeci de zile.</span>
<span class="v-num v-4">4&nbsp;</span><span class="v GN50_4" data-id="GN50_4">Iar dacă au trecut zilele plângerii lui, a zis Iosif curtenilor lui Faraon: "De am aflat bunăvoinţă în ochii voştri, ziceţi lui Faraon aşa:</span>
<span class="v-num v-5">5&nbsp;</span><span class="v GN50_5" data-id="GN50_5">Tatăl meu m-a jurat şi a zis: Iată, eu am să mor; tu însă să mă îngropi în mormântul meu, pe care mi l-am săpat eu în pământul Canaan. Şi acum aş vrea să mă duc ca să îngrop pe tatăl meu şi să mă întorc". şi i s-au spus lui Faraon cuvintele lui Iosif,</span>
<span class="v-num v-6">6&nbsp;</span><span class="v GN50_6" data-id="GN50_6">Iar Faraon a răspuns: "Du-te şi îngroapă pe tatăl tău, cum te-a jurat el!"</span>
<span class="v-num v-7">7&nbsp;</span><span class="v GN50_7" data-id="GN50_7">Deci, s-a dus Iosif să îngroape pe tatăl său şi au mers împreună cu el toţi slujitorii lui Faraon, bătrânii casei lui şi toţi bătrânii din ţara Egiptului</span>
<span class="v-num v-8">8&nbsp;</span><span class="v GN50_8" data-id="GN50_8">Şi toată casa lui Iosif şi fraţii lui şi toată casa tatălui său şi neamul lui. Numai copiii lor şi oile şi vitele lor le-au lăsat în ţara Goşen.</span>
<span class="v-num v-9">9&nbsp;</span><span class="v GN50_9" data-id="GN50_9">Au plecat de asemenea cu el căruţe şi călăreţi şi s-a făcut tabăra mare foarte.</span>
<span class="v-num v-10">10&nbsp;</span><span class="v GN50_10" data-id="GN50_10">Şi ajungând ei la aria lui Atad de lângă Iordan, au plâns acolo plângere mare şi tare foarte şi a jelit Iosif pe tatăl său şapte zile.</span>
<span class="v-num v-11">11&nbsp;</span><span class="v GN50_11" data-id="GN50_11">Văzând Canaaneii, locuitorii ţinutului aceluia, plângerea de la aria Atad, au zis: "Mare e plângerea aceasta la Egipteni". De aceea s-a dat locului aceluia numele Abel-Miţraim, adică plângerea Egiptenilor, care loc e dincolo de Iordan.</span>
<span class="v-num v-12">12&nbsp;</span><span class="v GN50_12" data-id="GN50_12">Aşa au făcut fiii lui Iacov cu Iacov, cum le poruncise el:</span>
<span class="v-num v-13">13&nbsp;</span><span class="v GN50_13" data-id="GN50_13">L-au dus fiii lui în pământul Canaan şi l-au îngropat în peştera din ţarina Macpela, cea de lângă Mamvri, pe care o cumpărase Avraam cu ţarină cu tot de la Efron Heteul, ca moşie de îngropare.</span>
<span class="v-num v-14">14&nbsp;</span><span class="v GN50_14" data-id="GN50_14">Apoi Iosif, după îngroparea tatălui său, s-a întors în Egipt, şi el, şi fraţii lui, şi toţi cei ce merseseră cu el la îngroparea tatălui său.</span>
<span class="v-num v-15">15&nbsp;</span><span class="v GN50_15" data-id="GN50_15">Văzând însă fraţii lui Iosif că a murit tatăl lor, au zis ei: "Ce vom face, dacă Iosif ne va urî şi va vrea să se răzbune pentru răul ce i-am făcut?</span>
<span class="v-num v-16">16&nbsp;</span><span class="v GN50_16" data-id="GN50_16">Atunci au trimis ei la Iosif să i se spună: "Tatăl tău înainte de moarte te-a jurat şi a zis:</span>
<span class="v-num v-17">17&nbsp;</span><span class="v GN50_17" data-id="GN50_17">"Aşa să spuneţi lui Iosif: Iartă fraţilor tăi greşeala şi păcatul lor şi răul ce ţi-au făcut. Iartă deci vina robilor Dumnezeului tatălui tău!" Şi a plâns Iosif când i s-au spus acestea.</span>
<span class="v-num v-18">18&nbsp;</span><span class="v GN50_18" data-id="GN50_18">Apoi au venit şi fraţii lui şi, căzând înaintea lui, au zis: "Iată, noi suntem robii tăi".</span>
<span class="v-num v-19">19&nbsp;</span><span class="v GN50_19" data-id="GN50_19">Iar Iosif le-a zis: "Nu vă temeţi! Sunt eu, oare, în locul lui Dumnezeu?</span>
<span class="v-num v-20">20&nbsp;</span><span class="v GN50_20" data-id="GN50_20">Iată, voi aţi uneltit asupra mea rele, dar Dumnezeu le-a întors în bine, ca să facă cele ce sunt acum şi să păstreze viaţa unui popor numeros.</span>
<span class="v-num v-21">21&nbsp;</span><span class="v GN50_21" data-id="GN50_21">Deci nu vă mai temeţi! Eu vă voi hrăni pe voi şi pe copiii voştri". Şi i-a mângâiat şi le-a vorbit de la inimă.</span>
<span class="v-num v-22">22&nbsp;</span><span class="v GN50_22" data-id="GN50_22">Apoi a locuit Iosif în Egipt, el şi fraţii lui şi toată casa tatălui său. Şi a trăit Iosif o sută zece ani.</span>
<span class="v-num v-23">23&nbsp;</span><span class="v GN50_23" data-id="GN50_23">Şi a văzut Iosif pe urmaşii lui Efraim până la al treilea neam. De asemenea şi copiii lui Machir, fiul lui Manase, s-au născut pe genunchii lui Iosif.</span>
<span class="v-num v-24">24&nbsp;</span><span class="v GN50_24" data-id="GN50_24">În cele din urmă a zis Iosif către fraţii săi: "Iată, am să mor. Dar Dumnezeu vă va cerceta, vă va scoate din pământul acesta şi vă va duce în pământul pentru care Dumnezeul părinţilor noştri S-a jurat lui Avraam şi lui Isaac şi lui Iacov".</span>
<span class="v-num v-25">25&nbsp;</span><span class="v GN50_25" data-id="GN50_25">La urmă a jurat Iosif pe fiii lui Israel, zicând: "Dumnezeu are să vă cerceteze, dar voi să scoateţi oasele mele de aici!"</span>
<span class="v-num v-26">26&nbsp;</span><span class="v GN50_26" data-id="GN50_26">Şi a murit Iosif de o sută zece ani. L-au îmbălsămat şi l-au pus într-un sicriu, în pământul Egiptului.</span>
</div>
</div>
<div class="footnotes">

</div>

<div class="footer"><div class="nav">
<a class="prev" href="GN49.html">&lt;</a>
<a class="home" href="index.html">=</a>
<a class="next" href="EX1.html">&gt;</a>
</div></div>
</body>
</html>