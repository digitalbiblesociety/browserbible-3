<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOSUA 13 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JS.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="JS.html">CARTEA LUI IOSUA 13</a><a class="prev" href="JS12.html">&lt;</a>
<a class="home" href="index.html">=</a>
<a class="next" href="JS14.html">&gt;</a>
</div></div>
<div class="section chapter JS JS13 ron_roa ron " dir="ltr" lang="ron" data-id="JS13" data-nextid="JS14" data-previd="JS12">
<div class="c">13</div>
<div class="p">
<span class="v-num v-1">1&nbsp;</span><span class="v JS13_1" data-id="JS13_1">Iosua era bătrân şi îndelungat în zile; şi a zis Domnul către Iosua: "Tu ai îmbătrânit, eşti înaintat în vârstă, dar pământ care să fie împărţit ca moştenire e încă foarte mult.</span>
<span class="v-num v-2">2&nbsp;</span><span class="v JS13_2" data-id="JS13_2">Acesta e pământul care rămâne: Hotarele Filistenilor, Gheşurul şi Canaanul;</span>
<span class="v-num v-3">3&nbsp;</span><span class="v JS13_3" data-id="JS13_3">de la ţinutul nelocuit din faţa Egiptului până la hotarele Ecronului, de-a stânga Canaaneenilor, se socotesc cele cinci principate ale Filistenilor: Gaza, Aşdod, Ascalon, Gat şi Ecron;</span>
<span class="v-num v-4">4&nbsp;</span><span class="v JS13_4" data-id="JS13_4">şi [ţinutul] Heveilor: de la Teman la ţinutul Canaan din faţa Gazei, şi ţinuturile sidoniene până la Afeca şi până la hotarele Amoreilor.</span>
<span class="v-num v-5">5&nbsp;</span><span class="v JS13_5" data-id="JS13_5">Şi tot ţinutul filistean Ghebla şi tot Libanul spre soare-răsare, de la Baal-Gad, la poalele muntelui Hermon, până la intrarea Hamatului;</span>
<span class="v-num v-6">6&nbsp;</span><span class="v JS13_6" data-id="JS13_6">pe toţi locuitorii ţinutului muntos, de la Liban până la Misrefot-Maim, pe toţi Sidonienii îi voi nimici de dinaintea lui Israel; dar tu să-i dai lui Israel [pământul] prin sorţi, aşa cum ţi-am poruncit Eu ţie.</span>
<span class="v-num v-7">7&nbsp;</span><span class="v JS13_7" data-id="JS13_7">Şi acum, împarte pământul acesta, ca moştenire prin sorţi, la nouă seminţii şi la jumătate din seminţia lui Manase; de la Iordan până la Marea cea Mare, înspre apus, să li-l dai lor: Marea cea Mare va fi hotarul".</span>
<span class="v-num v-8">8&nbsp;</span><span class="v JS13_8" data-id="JS13_8">Iar celor două seminţii, a lui Ruben şi a lui Gad, şi la jumătate din seminţia lui Manase le-a dat Moise pe cel de dincolo de Iordan; Moise, sluga lui Dumnezeu, li l-a dat spre răsărit,</span>
<span class="v-num v-9">9&nbsp;</span><span class="v JS13_9" data-id="JS13_9">de la Aroer, care e pe malul râului Arnon, şi cetatea cea din mijlocul văii şi Medeba întreagă, până la Dibon,</span>
<span class="v-num v-10">10&nbsp;</span><span class="v JS13_10" data-id="JS13_10">precum şi toate cetăţile lui Sihon, regele Amoreilor, care a stăpânit din Heşbon până la hotarele fiilor lui Amon;</span>
<span class="v-num v-11">11&nbsp;</span><span class="v JS13_11" data-id="JS13_11">şi ţinutul Galaadului şi hotarelor Gheşuriţilor şi ale Maacatienilor, tot muntele Hermonului şi întregul ţinut al Vasanului, până la Salca;</span>
<span class="v-num v-12">12&nbsp;</span><span class="v JS13_12" data-id="JS13_12">întregul regat al lui Og din ţinutul Vasanului, care a domnit în Aştarot şi în Edreea, cel rămas dintre uriaşi, pe care Moise l-a bătut şi l-a nimicit.</span>
<span class="v-num v-13">13&nbsp;</span><span class="v JS13_13" data-id="JS13_13">Dar fiii lui Israel nu i-au nimicit pe Gheşureni şi pe Maacatieni şi pe Canaaneeni; iar regele Gheşurenilor şi al Maacatienilor locuieşte până azi printre fiii lui Israel.</span>
<span class="v-num v-14">14&nbsp;</span><span class="v JS13_14" data-id="JS13_14">Doar seminţiei lui Levi nu i s'a dat moştenire: Domnul, Dumnezeul lui Israel, El e moştenirea lor, aşa cum le-a spus Domnul . Şi aceasta e împărţirea pe care Moise le-a făcut-o fiilor lui Israel la Araba Moabului, dincolo de Iordan, spre Ierihon.</span>
<span class="v-num v-15">15&nbsp;</span><span class="v JS13_15" data-id="JS13_15">Pământul i l-a dat Moise seminţiei lui Ruben, după familiile lor.</span>
<span class="v-num v-16">16&nbsp;</span><span class="v JS13_16" data-id="JS13_16">Hotarele lor au fost de la Aroer, care este faţă'n faţă cu valea Arnonului, precum şi cetatea ce se află în valea Arnonului, şi tot şesul până la Medeba</span>
<span class="v-num v-17">17&nbsp;</span><span class="v JS13_17" data-id="JS13_17">şi până la Heşbon şi toate cetăţile din şes, şi Dibonul şi Bamot-Baal şi Bet-Baal-Meon</span>
<span class="v-num v-18">18&nbsp;</span><span class="v JS13_18" data-id="JS13_18">şi Vasanul şi Chedemotul şi Mefaatul</span>
<span class="v-num v-19">19&nbsp;</span><span class="v JS13_19" data-id="JS13_19">şi Chiriataim, Sibma şi Ţeret-Iaşahar în muntele Emec;</span>
<span class="v-num v-20">20&nbsp;</span><span class="v JS13_20" data-id="JS13_20">şi Bet-Peor şi poalele muntelui Fazga şi Bet-Ieşimot;</span>
<span class="v-num v-21">21&nbsp;</span><span class="v JS13_21" data-id="JS13_21">şi toate cetăţile din şes şi tot regatul lui Sihon, regele Amoreilor, pe care l-a ucis Moise, pe el şi pe căpeteniile Madianului: Evi, Rechem, Ţur, Hur şi Reba, căpeteniile de pe lângă Sihon, şi pe locuitorii ţinutului.</span>
<span class="v-num v-22">22&nbsp;</span><span class="v JS13_22" data-id="JS13_22">Iar pe Balaam al lui Beor, vrăjitorul, l-au ucis în luptă.</span>
<span class="v-num v-23">23&nbsp;</span><span class="v JS13_23" data-id="JS13_23">Iar hotarele lui Ruben erau ...: însuşi Iordanul era hotar; aceasta-i moştenirea fiilor lui Ruben, după familiile lor, după cetăţile şi satele lor.</span>
<span class="v-num v-24">24&nbsp;</span><span class="v JS13_24" data-id="JS13_24">Moise, de asemenea, le-a dat moştenire fiilor lui Gad, după familiile lor.</span>
<span class="v-num v-25">25&nbsp;</span><span class="v JS13_25" data-id="JS13_25">În hotarele lor erau: Iezerul şi toate cetăţile Galaadului şi jumătate din ţinutul fiilor lui Amon, până la Aroer, care se află în faţa cetăţii Raba;</span>
<span class="v-num v-26">26&nbsp;</span><span class="v JS13_26" data-id="JS13_26">şi de la Heşbon până la Ramat-Miţpa şi Betonim, şi de la Mahanaim până la hotarele Debirului,</span>
<span class="v-num v-27">27&nbsp;</span><span class="v JS13_27" data-id="JS13_27">şi Bet-Haram şi Bet-Nimra şi Sucot şi Ţafon şi restul regatului lui Sihon, regele Heşbonului. Hotarul lui era Iordanul, până la marea Chineret, dincolo de Iordan, spre răsărit.</span>
<span class="v-num v-28">28&nbsp;</span><span class="v JS13_28" data-id="JS13_28">Aceasta e moştenirea fiilor lui Gad, după familiile, cetăţile şi satele lor.</span>
<span class="v-num v-29">29&nbsp;</span><span class="v JS13_29" data-id="JS13_29">Moise a dat [moştenire] şi la jumătate din seminţia lui Manase.</span>
<span class="v-num v-30">30&nbsp;</span><span class="v JS13_30" data-id="JS13_30">Iar hotarele lor au fost de la Mahanaim, cu tot regatul Vasanului, cu tot regatul lui Og, regele Vasanului, şi cu toate satele Iairului - care se află în ţinutul Vasanului -: şaizeci de cetăţi.</span>
<span class="v-num v-31">31&nbsp;</span><span class="v JS13_31" data-id="JS13_31">Iar jumătate din Galaad, cu Aştarotul şi Edreea, - cetăţile regale ale lui Og în ţinutul Vasanului - i-a fost dată fiilor lui Machir, fiul lui Manase, adică la jumătate din fiii lui Machir, fiul lui Manase, după familiile lor.</span>
<span class="v-num v-32">32&nbsp;</span><span class="v JS13_32" data-id="JS13_32">Aceştia sunt cei cărora le-a dat Moise moştenire în şesul Moabului, dincolo de Iordan, în faţa Ierihonului, spre răsărit. Dar seminţiei lui Levi nu i-a dat Moise moştenire: Domnul, Dumnezeul lui Israel, El este moştenirea lor, aşa cum le-a grăit.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JS12.html">&lt;</a>
<a class="home" href="index.html">=</a>
<a class="next" href="JS14.html">&gt;</a>
</div></div>
</body>
</html>