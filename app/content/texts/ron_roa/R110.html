<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNTÂI PARALIPOMENA 10 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="R1.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="R1.html">CARTEA ÎNTÂI PARALIPOMENA 10</a><a class="prev" href="R19.html">&lt;</a>
<a class="home" href="index.html">=</a>
<a class="next" href="R111.html">&gt;</a>
</div></div>
<div class="section chapter R1 R110 ron_roa ron " dir="ltr" lang="ro" data-id="R110" data-nextid="R111" data-previd="R19">
<div class="c">10</div>
<div class="p">
<span class="v-num v-1">1&nbsp;</span><span class="v R110_1" data-id="R110_1">Filistenii s'au ridicat cu război împotriva Israeliţilor, iar aceştia au fugit din faţa Filistenilor şi au căzut răniţi în muntele Ghelboa.</span>
<span class="v-num v-2">2&nbsp;</span><span class="v R110_2" data-id="R110_2">Atunci Filistenii au alergat pe urmele lui Saul şi ale fiilor săi şi i-au ucis Filistenii pe Ionatan, pe Aminadab şi pe Melchişua, fiii lui Saul.</span>
<span class="v-num v-3">3&nbsp;</span><span class="v R110_3" data-id="R110_3">Lupta împotriva lui Saul devenise crâncenă; au dat de el arcaşii şi l-au rănit cu săgeţi.</span>
<span class="v-num v-4">4&nbsp;</span><span class="v R110_4" data-id="R110_4">Atunci Saul i-a zis scutierului său: "Scoate-ţi sabia şi străpunge-mă cu ea, ca să nu vină aceşti netăiaţi-împrejur şi să-şi bată joc de mine!" Dar scutierul n'a vrut s'o facă, fiindcă se temea foarte; aşa că Saul a luat sabia şi s'a aruncat în ea.</span>
<span class="v-num v-5">5&nbsp;</span><span class="v R110_5" data-id="R110_5">Iar scutierul, văzând că Saul era mort, s'a aruncat şi el în sabia lui şi a murit.</span>
<span class="v-num v-6">6&nbsp;</span><span class="v R110_6" data-id="R110_6">Aşa a murit Saul: el şi cei trei fii ai săi într'o singură zi, şi toată casa lui împreună cu el.</span>
<span class="v-num v-7">7&nbsp;</span><span class="v R110_7" data-id="R110_7">Iar oamenii lui Israel ce se aflau de cealaltă parte a văii, văzând că fiii lui Israel fugeau şi că Saul şi fiii săi muriseră, şi-au părăsit cetăţile şi au fugit, iar Filistenii au venit şi au locuit în ele.</span>
<span class="v-num v-8">8&nbsp;</span><span class="v R110_8" data-id="R110_8">Şi a fost că a doua zi, când au venit Filistenii să-i despoaie pe cei răniţi, i-au aflat pe Saul şi pe fiii săi căzuţi în muntele Ghelboa.</span>
<span class="v-num v-9">9&nbsp;</span><span class="v R110_9" data-id="R110_9">Şi l-au dezbrăcat şi i-au luat capul şi armele şi le-au trimis în ţara Filistenilor, răspândind de jur-împrejur noutăţi vesele la idolii lor şi la popor.</span>
<span class="v-num v-10">10&nbsp;</span><span class="v R110_10" data-id="R110_10">Armura i-au pus-o în casa dumnezeului lor, iar capul i l-au aşezat în capiştea lui Dagon.</span>
<span class="v-num v-11">11&nbsp;</span><span class="v R110_11" data-id="R110_11">Şi toţi locuitorii Galaadului au auzit despre tot ceea ce Filistenii făcuseră cu Saul şi cu Israel;</span>
<span class="v-num v-12">12&nbsp;</span><span class="v R110_12" data-id="R110_12">şi s'au ridicat din Galaad toţi vitejii şi au luat trupul lui Saul şi pe ale fiilor săi şi le-au adus la Iabeş; şi le-au îngropat oasele sub un stejar din Iabeş şi au postit şapte zile.</span>
<span class="v-num v-13">13&nbsp;</span><span class="v R110_13" data-id="R110_13">Aşa a murit Saul, întru fărădelegile lui, pe care le-a făcut în faţa Domnului, după cuvântul Domnului pe care el nu l-a păzit atunci când el, Saul, a întrebat-o pe cea care cheamă morţii să-i caute răspuns şi când i-a răspuns profetul Samuel;</span>
<span class="v-num v-14">14&nbsp;</span><span class="v R110_14" data-id="R110_14">şi nu pe Domnul L-a căutat, aşa că El l-a ucis şi a strămutat regatul către David, fiul lui Iesei.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="R19.html">&lt;</a>
<a class="home" href="index.html">=</a>
<a class="next" href="R111.html">&gt;</a>
</div></div>
</body>
</html>