<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEREMIA 29 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JR.html">Biblia Ortodoxă Română Sinodală (2006)</a><a class="location" href="JR.html">IEREMIA 29</a><a class="prev" href="JR28.html">&lt;</a>
<a class="home" href="index.html">=</a>
<a class="next" href="JR30.html">&gt;</a>
</div></div>
<div class="section chapter JR JR29 ron_bor ron " dir="ltr" lang="ro" data-id="JR29" data-nextid="JR30" data-previd="JR28">
<div class="c">29</div>
<div class="p">
<span class="v-num v-1">1&nbsp;</span><span class="v JR29_1" data-id="JR29_1">Iată cuvintele scrisorii pe care Ieremia proorocul a trimis-o din Ierusalim către rămăşiţa bătrânilor din robie, preoţilor şi proorocilor şi către tot poporul pe care Nabucodonosor i-a dus din Ierusalim la Babilon,</span>
<span class="v-num v-2">2&nbsp;</span><span class="v JR29_2" data-id="JR29_2">După ce a ieşit din Ierusalim regele Iehonia şi regina şi eunucii şi căpeteniile lui Iuda şi ai Ierusalimului şi lemnarii şi fierarii,</span>
<span class="v-num v-3">3&nbsp;</span><span class="v JR29_3" data-id="JR29_3">Prin Eleasa, fiul lui Şafan, şi prin Ghemaria, fiul lui Hilchia, pe care Sedechia, regele lui Iuda, i-a trimis la Babilon către Nabucodonosor, regele Babilonului:</span>
<span class="v-num v-4">4&nbsp;</span><span class="v JR29_4" data-id="JR29_4">"Aşa zice Domnul Savaot, Dumnezeul lui Israel, către toţi robii pe care i-am strămutat din Ierusalim la Babilon: Zidiţi casă şi trăiţi;</span>
<span class="v-num v-5">5&nbsp;</span><span class="v JR29_5" data-id="JR29_5">Faceţi grădini şi mâncaţi roadele lor!</span>
<span class="v-num v-6">6&nbsp;</span><span class="v JR29_6" data-id="JR29_6">Luaţi femei şi naşteţi fii şi fiice! Fiilor voştri luaţi-le soţii, iar pe fiicele voastre măritaţi-le, ca să nască fii şi fiice, şi să nu vă împuţinaţi acolo, ci înmulţiri-vă!</span>
<span class="v-num v-7">7&nbsp;</span><span class="v JR29_7" data-id="JR29_7">Căutaţi binele ţării în care v-am dus robi şi rugaţi-vă Domnului pentru ea, că de propăşirea ei atârnă şi fericirea voastră!</span>
<span class="v-num v-8">8&nbsp;</span><span class="v JR29_8" data-id="JR29_8">Pentru că aşa zice Domnul Savaot, Dumnezeul lui Israel: Să nu vă lăsaţi amăgiţi de proorocii voştri şi de ghicitorii voştri care sunt în mijlocul vostru, şi să nu ascultaţi visele voastre, pe care le veţi visa,</span>
<span class="v-num v-9">9&nbsp;</span><span class="v JR29_9" data-id="JR29_9">Căci vă proorocesc minciună şi Eu nu i-am trimis, zice Domnul!</span>
<span class="v-num v-10">10&nbsp;</span><span class="v JR29_10" data-id="JR29_10">Pentru că Domnul zice: Când vi se vor împlini în Babilon şaptezeci de ani, atunci vă voi cerceta şi voi împlini cuvântul Meu cel bun pentru voi, ca să vă întoarceţi la locul acesta.</span>
<span class="v-num v-11">11&nbsp;</span><span class="v JR29_11" data-id="JR29_11">Pentru că numai Eu ştiu gândul ce-l am pentru voi, zice Domnul, gând bun, nu rău, ca să vă dau viitorul şi nădejdea.</span>
<span class="v-num v-12">12&nbsp;</span><span class="v JR29_12" data-id="JR29_12">Şi veţi striga către Mine şi veţi veni şi vă veţi ruga Mie, şi Eu vă voi auzi;</span>
<span class="v-num v-13">13&nbsp;</span><span class="v JR29_13" data-id="JR29_13">Şi Mă veţi căuta şi Mă veţi găsi, dacă Mă veţi căuta cu toată inima voastră.</span>
<span class="v-num v-14">14&nbsp;</span><span class="v JR29_14" data-id="JR29_14">Şi voi fi găsit de voi, zice Domnul, şi vă voi întoarce din robie şi vă voi strânge din toate popoarele şi din toate locurile, de pe unde v-am izgonit, zice Domnul, şi vă voi întoarce din locul de unde v-am dus.</span>
<span class="v-num v-15">15&nbsp;</span><span class="v JR29_15" data-id="JR29_15">Voi ziceţi: "Domnul ne-a ridicat prooroci în Babilon".</span>
<span class="v-num v-16">16&nbsp;</span><span class="v JR29_16" data-id="JR29_16">Aşa zice Domnul de regele care şade pe tronul lui David şi de tot poporul care trăieşte în cetatea aceasta şi de fraţii voştri care n-au fost duşi cu voi în robie.</span>
<span class="v-num v-17">17&nbsp;</span><span class="v JR29_17" data-id="JR29_17">Aşa zice Domnul de aceştia: Iată, voi trimite asupra lor sabie, foamete şi ciumă şi-i voi face ca smochinele cele stricate care, de rele ce sunt, nu se pot mânca,</span>
<span class="v-num v-18">18&nbsp;</span><span class="v JR29_18" data-id="JR29_18">şi-i voi urmări cu sabie, cu foamete şi cu ciumă, şi-i voi da spre chin în toate regatele pământului, spre blestem şi grozăvie, spre râs şi batjocură în faţa tuturor popoarelor la care-i voi izgoni,</span>
<span class="v-num v-19">19&nbsp;</span><span class="v JR29_19" data-id="JR29_19">Pentru că n-au ascultat cuvintele Mele, zice Domnul, deşi le-am trimis dis-de-dimineaţă pe slujitorii Mei, proorocii; zice Domnul.</span>
<span class="v-num v-20">20&nbsp;</span><span class="v JR29_20" data-id="JR29_20">Iar voi toţi cei ce sunteţi în robie, pe care v-am trimis din Ierusalim la Babilon, ascultaţi cuvântul Domnului.</span>
<span class="v-num v-21">21&nbsp;</span><span class="v JR29_21" data-id="JR29_21">Aşa zice Domnul Savaot, Dumnezeul lui Israel despre Ahab, fiul lui Colaia şi despre Sedechia, fiul lui Maaseia, care vă proorocesc vouă minciună în numele Meu: pe aceştia îi voi da în mâinile lui Nabucodonosor, regele Babilonului, şi acela îi va omorî înaintea ochilor voştri.</span>
<span class="v-num v-22">22&nbsp;</span><span class="v JR29_22" data-id="JR29_22">şi se va obişnui după ei. printre toţi robii lui Iuda din Babilon a se blestema astfel: "Să-i facă Domnul cum a făcut lui Sedechia şi lui Ahab", pe care i-a fript regele Babilonului pe jeratic,</span>
<span class="v-num v-23">23&nbsp;</span><span class="v JR29_23" data-id="JR29_23">Pentru că au făcut ticăloşie în Israel: se desfrânau cu femeile aproapelui lor şi spuneau minciuni în numele Meu, ceea ce Eu nu le-am poruncit; Eu ştiu acestea şi sunt martor, zice Domnul.</span>
<span class="v-num v-24">24&nbsp;</span><span class="v JR29_24" data-id="JR29_24">Iar lui Şemaia Nehelamitul spune-i:</span>
<span class="v-num v-25">25&nbsp;</span><span class="v JR29_25" data-id="JR29_25">Aşa zice Domnul Savaot, Dumnezeul lui Israel: Pentru că ai trimis scrisori în numele tău către tot poporul cel din Ierusalim şi către preotul Sofonie, fiul lui Maaseia, şi către toţi preoţii şi ai scris:</span>
<span class="v-num v-26">26&nbsp;</span><span class="v JR29_26" data-id="JR29_26">"Domnul te-a pus preot în locul preotului Iehoiada, ca să fii supraveghetor în templul Domnului peste tot omul nebun şi peste tot omul ce prooroceşte, şi ca să pui pe unul ca acesta în temniţă şi în cătuşe:</span>
<span class="v-num v-27">27&nbsp;</span><span class="v JR29_27" data-id="JR29_27">Pentru ce dar nu opreşti pe Ieremia din Anatot de a mai prooroci acolo la voi?</span>
<span class="v-num v-28">28&nbsp;</span><span class="v JR29_28" data-id="JR29_28">Că acesta şi în Babilon a trimis să mi se spună: "Robia va fi lungă: zidiţi case şi locuiţi în ele, sădiţi grădini şi mâncaţi roadele lor".</span>
<span class="v-num v-29">29&nbsp;</span><span class="v JR29_29" data-id="JR29_29">Preotul Sofonie a citit această scrisoare în auzul proorocului Ieremia,</span>
<span class="v-num v-30">30&nbsp;</span><span class="v JR29_30" data-id="JR29_30">Şi cuvântul Domnului a fost către Ieremia şi a zis:</span>
<span class="v-num v-31">31&nbsp;</span><span class="v JR29_31" data-id="JR29_31">"Trimite la toţi cei strămutaţi să li se spună: Aşa zice Domnul de Şemaia Nehelamitul: Pentru că Şemaia prooroceşte la voi, dar Eu nu l-am trimis, şi vă dă încredere într-o minciună,</span>
<span class="v-num v-32">32&nbsp;</span><span class="v JR29_32" data-id="JR29_32">De aceea aşa zice Domnul: Iată Eu voi pedepsi pe Şemaia Nehelamitul şi neamul lui; nu va fi din el om care să locuiască în mijlocul poporului acestuia, iar el nu va vedea binele acela, pe care Eu îl voi face poporului Meu, zice Domnul, pentru că a grăit împotriva Domnului".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JR28.html">&lt;</a>
<a class="home" href="index.html">=</a>
<a class="next" href="JR30.html">&gt;</a>
</div></div>
</body>
</html>