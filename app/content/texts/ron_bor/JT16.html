<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA IUDITEI 16 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JT.html">Biblia Ortodoxă Română Sinodală (2006)</a><a class="location" href="JT.html">CARTEA IUDITEI 16</a><a class="prev" href="JT15.html">&lt;</a>
<a class="home" href="index.html">=</a>
<a class="next" href="BR1.html">&gt;</a>
</div></div>
<div class="section chapter JT JT16 ron_bor ron " dir="ltr" lang="ro" data-id="JT16" data-nextid="BR1" data-previd="JT15">
<div class="c">16</div>
<div class="p">
<span class="v-num v-1">1&nbsp;</span><span class="v JT16_1" data-id="JT16_1">Şi Iudita a zis: "Lăudaţi pe Dumnezeul meu, în tobe, cântaţi Domnului cu chimvale, uniţi pentru El psalmul cu cântarea, preaslăviţi şi chemaţi numele Lui!</span>
<span class="v-num v-2">2&nbsp;</span><span class="v JT16_2" data-id="JT16_2">Dumnezeu, Cel care pune capăt războaielor, este Domnul, căci, în tabără şi în mijlocul poporului, El m-a scăpat din mâna celui ce mă urmărea pe mine.</span>
<span class="v-num v-3">3&nbsp;</span><span class="v JT16_3" data-id="JT16_3">Venit-a Asur din munţii de la miazănoapte; el a venit cu zecile de mii ale oştirii sale, şi mulţimea lor stăvilea puhoaiele şi caii lor acopereau văile.</span>
<span class="v-num v-4">4&nbsp;</span><span class="v JT16_4" data-id="JT16_4">Şi îşi făcea socoteală să pârjolească plaiurile mele şi pe flăcăii mei să-i treacă prin ascuţişul sabiei, pe pruncii mei să-i arunce pământului, pe copiii mei să-i dea jafului şi pe fecioarele mele răpirii.</span>
<span class="v-num v-5">5&nbsp;</span><span class="v JT16_5" data-id="JT16_5">Domnul cel Atotputernic prin mâna unei femei i-a nimicit,</span>
<span class="v-num v-6">6&nbsp;</span><span class="v JT16_6" data-id="JT16_6">Căci Olofern al lor n-a fost doborât de tineri voinici, şi nici feciorii uriaşilor nu l-au lovit pe el, şi nici nu i-au stat împotrivă oameni înalţi ca munţii, ci Iudita, fiica lui Merari, l-a dezarmat cu frumuseţea feţei ei.</span>
<span class="v-num v-7">7&nbsp;</span><span class="v JT16_7" data-id="JT16_7">Căci ea s-a dezbrăcat de veşmintele ei de văduvie pentru întărirea celor întristaţi ai lui Israel; ea şi-a uns faţa cu miresme,</span>
<span class="v-num v-8">8&nbsp;</span><span class="v JT16_8" data-id="JT16_8">Şi-a prins pârul sub turban şi s-a îmbrăcat cu veşmânt de în, ca să-l ademenească.</span>
<span class="v-num v-9">9&nbsp;</span><span class="v JT16_9" data-id="JT16_9">Cu sandalele ei i-a luat ochii, frumuseţea ei i-a robit inima, şi cu sabia i-a retezat capul.</span>
<span class="v-num v-10">10&nbsp;</span><span class="v JT16_10" data-id="JT16_10">Perşii s-au îngrozit de îndrăzneala ei şi Mezii de cutezanţa ei.</span>
<span class="v-num v-11">11&nbsp;</span><span class="v JT16_11" data-id="JT16_11">Atunci au chiuit umiliţii mei şi au strigat din răsputeri cei fără vlagă, iar ei s-au înspăimântat şi şi-au ridicat glasul şi au luat-o la goană.</span>
<span class="v-num v-12">12&nbsp;</span><span class="v JT16_12" data-id="JT16_12">Copii de mame tinere i-au străpuns cu sabia şi ca pe nişte robi i-au doborât la pământ; pierit-au în bătălia Domnului meu.</span>
<span class="v-num v-13">13&nbsp;</span><span class="v JT16_13" data-id="JT16_13">Cânta-voi Dumnezeului meu cântare nouă: Doamne, mare eşti Tu şi preaslăvit, minunat în puterea Ta, şi nimeni nu poate să Te întreacă!</span>
<span class="v-num v-14">14&nbsp;</span><span class="v JT16_14" data-id="JT16_14">Ţie să-ţi slujească întreaga făptură, pentru că Tu ai zis şi toate s-au făcut. Trimis-ai Duhul Tău şi totul a fost zidit şi nimeni nu poate să stea împotriva poruncii Tale!</span>
<span class="v-num v-15">15&nbsp;</span><span class="v JT16_15" data-id="JT16_15">Munţii ca şi mările se zbuciumă din temelie, stâncile se topesc cum se topeşte ceara înaintea feţei Tale, iar cucei ce Te cinstesc pe Tine, milostiv eşti Tu cu ei!</span>
<span class="v-num v-16">16&nbsp;</span><span class="v JT16_16" data-id="JT16_16">Fiindcă orice jertfă cu miros de mireasmă preţuieşte puţin pentru Tine şi toată grăsimea arderii de tot este şi de mai puţin preţ, însă cel ce se teme de Domnul totdeauna este mare.</span>
<span class="v-num v-17">17&nbsp;</span><span class="v JT16_17" data-id="JT16_17">Vai de neamurile care se ridică împotriva poporului meu, căci Domnul cel Atotputernic le va pedepsi în ziua judecăţii, şi va da pradă trupul lor focului şi viermilor, ca să urle de durere în veci de veci!"</span>
<span class="v-num v-18">18&nbsp;</span><span class="v JT16_18" data-id="JT16_18">Şi când a ajuns la Ierusalim, toţi s-au închinat lui Dumnezeu, iar după ce poporul s-a curăţit, a adus arderi de tot, prinoasele lor de bună voie şi darurile lor.</span>
<span class="v-num v-19">19&nbsp;</span><span class="v JT16_19" data-id="JT16_19">Şi Iudita a afierosit lui Dumnezeu ca dar, toate lucrurile lui Olofern, câte i le dăduse poporul, precum şi perdeaua pe care ea o ridicase de la patul lui, a dat-o ca afierosire pentru Domnul.</span>
<span class="v-num v-20">20&nbsp;</span><span class="v JT16_20" data-id="JT16_20">Şi poporul s-a veselit în Ierusalim trei luni, în faţa templului, şi Iudita a rămas la ei.</span>
<span class="v-num v-21">21&nbsp;</span><span class="v JT16_21" data-id="JT16_21">Iar după aceste zile, fiecare s-a întors la locul său, şi Iudita s-a întors în Betulia şi şi-a petrecut viaţa la casa ei. Şi cu înaintarea în vârstă a ajuns vestită în toată ţara.</span>
<span class="v-num v-22">22&nbsp;</span><span class="v JT16_22" data-id="JT16_22">Mulţi au cerut-o în căsătorie, dar ea n-a cunoscut bărbat în toate zilele vieţii ei, de când murise soţul ei Manase şi se adăugase la poporul lui.</span>
<span class="v-num v-23">23&nbsp;</span><span class="v JT16_23" data-id="JT16_23">Faima ei creştea din ce în ce mai mult, pe când ea înainta în vârstă în casa bărbatului ei. Ea a atins vârsta de o sută şi cinci ani. Şi ea a dezrobit pe roaba ei. Ea a murit în Betulia şi a fost îngropată în peştera în care se odihnea bărbatul ei Manase.</span>
<span class="v-num v-24">24&nbsp;</span><span class="v JT16_24" data-id="JT16_24">Şi neamul lui Israel a jelit-o şapte zile. Şi înainte de moarte şi-a împărţit averea la rudele bărbatului ei Manase şi la rudele ei.</span>
<span class="v-num v-25">25&nbsp;</span><span class="v JT16_25" data-id="JT16_25">Şi cât a trăit Iudita, nimeni n-a îndrăznit să tulbure pe Israeliţi şi încă multă vreme după moartea ei.</span>
</div>
</div>
<div class="footnotes">

</div>

<div class="footer"><div class="nav">
<a class="prev" href="JT15.html">&lt;</a>
<a class="home" href="index.html">=</a>
<a class="next" href="BR1.html">&gt;</a>
</div></div>
</body>
</html>