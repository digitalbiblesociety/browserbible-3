<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>DEUTERONOMUL 7 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="DT.html">Biblia Ortodoxă Română Sinodală (2006)</a><a class="location" href="DT.html">DEUTERONOMUL 7</a><a class="prev" href="DT6.html">&lt;</a>
<a class="home" href="index.html">=</a>
<a class="next" href="DT8.html">&gt;</a>
</div></div>
<div class="section chapter DT DT7 ron_bor ron " dir="ltr" lang="ro" data-id="DT7" data-nextid="DT8" data-previd="DT6">
<div class="c">7</div>
<div class="p">
<span class="v-num v-1">1&nbsp;</span><span class="v DT7_1" data-id="DT7_1">"Când Domnul Dumnezeul tău te va duce în pământul la care mergi ca să-l moşteneşti şi va izgoni de la faţa ta neamurile cele mari şi multe şi anume: pe Hetei, pe Gherghesei, pe Amorei, pe Canaanei, pe Ferezei, pe Hevei şi pe Iebusei - şapte neamuri, care sunt mai mari şi mai puternice decât tine -</span>
<span class="v-num v-2">2&nbsp;</span><span class="v DT7_2" data-id="DT7_2">Şi le va da Domnul Dumnezeul tău în mâinile tale şi le vei bate, atunci să le nimiceşti, să nu faci cu ele legământ şi să nu le cruţi.</span>
<span class="v-num v-3">3&nbsp;</span><span class="v DT7_3" data-id="DT7_3">Să nu te încuscreşti cu ele: pe fiica ta să nu o dai după fiul lui şi pe fiica lui să nu o iei pentru fiul tău,</span>
<span class="v-num v-4">4&nbsp;</span><span class="v DT7_4" data-id="DT7_4">Că vor abate pe fiii tăi de la Mine ca să slujească altor dumnezei, şi se va aprinde asupra voastră mânia Domnului şi curând te va pierde.</span>
<span class="v-num v-5">5&nbsp;</span><span class="v DT7_5" data-id="DT7_5">Ci să faceţi cu ele aşa: jertfelnicile lor să le stricaţi, stâlpii lor să-i dărâmaţi, dumbrăvile lor să le tăiaţi şi idolii dumnezeilor lor să-i ardeţi cu foc.</span>
<span class="v-num v-6">6&nbsp;</span><span class="v DT7_6" data-id="DT7_6">Că eşti poporul sfânt al Domnului Dumnezeului tău şi te-a ales Domnul Dumnezeul tău ca să-I fii poporul Lui ales din toate popoarele de pe pământ.</span>
<span class="v-num v-7">7&nbsp;</span><span class="v DT7_7" data-id="DT7_7">Şi Domnul v-a primit, nu pentru că sunteţi mai mulţi la număr decât toate popoarele - căci sunteţi mai puţini la număr decât toate popoarele, -</span>
<span class="v-num v-8">8&nbsp;</span><span class="v DT7_8" data-id="DT7_8">Ci pentru că vă iubeşte Domnul; şi ca să Îşi ţină jurământul pe care 1-a făcut părinţilor voştri, v-a scos Domnul cu mână tare şi cu braţ înalt şi v-a scăpat din casa robiei şi din mâna lui Faraon, regele Egiptului.</span>
<span class="v-num v-9">9&nbsp;</span><span class="v DT7_9" data-id="DT7_9">Să ştii dar că Domnul Dumnezeul tău este adevăratul Dumnezeu, Dumnezeu credincios, Care păzeşte legământul Său şi mila Sa, până la al miilea neam, către cei ce-L iubesc şi păzesc poruncile Lui;</span>
<span class="v-num v-10">10&nbsp;</span><span class="v DT7_10" data-id="DT7_10">Şi răsplăteşte la fel celor ce-L urăsc, pierzându-i, şi nu întârzie să răsplătească, eu aceeaşi măsură, celor ce-L urăsc.</span>
<span class="v-num v-11">11&nbsp;</span><span class="v DT7_11" data-id="DT7_11">Păzeşte dar poruncile, hotărârile şi legile pe care-ţi poruncesc astăzi să le împlineşti.</span>
<span class="v-num v-12">12&nbsp;</span><span class="v DT7_12" data-id="DT7_12">De vei asculta legile acestea, de le vei păzi şi le vei împlini, atunci şi Domnul Dumnezeul tău va ţine legământul şi mila Sa faţă de tine, cum S-a jurat El părinţilor tăi;</span>
<span class="v-num v-13">13&nbsp;</span><span class="v DT7_13" data-id="DT7_13">Te va iubi, te va binecuvânta, te va înmulţi şi va binecuvânta rodul pântecelui tău, rodul pământului tău, pâinea ta, vinul tău, untdelemnul tău, pe cele născute ale vitelor tale mari şi ale oilor turmei tale în pământul acela, pentru care S-a jurat El părinţilor tăi să ţi-l dea ţie.</span>
<span class="v-num v-14">14&nbsp;</span><span class="v DT7_14" data-id="DT7_14">Şi vei fi binecuvântat mai mult decât toate popoarele şi nu se va afla sterp sau stearpă nici între ai tăi, nici între dobitoacele tale.</span>
<span class="v-num v-15">15&nbsp;</span><span class="v DT7_15" data-id="DT7_15">Va depărta de la tine Domnul Dumnezeul tău toată neputinţa şi nici una din bolile cele rele ale Egiptenilor, pe care le-ai văzut şi le ştii, nu va aduce asupra ta, ci le va trimite asupra celor ce te urăsc pe tine</span>
<span class="v-num v-16">16&nbsp;</span><span class="v DT7_16" data-id="DT7_16">Mânca-vei toată agonisita popoarelor pe care Domnul Dumnezeul tău ţi le va da ţie; să nu le cruţe ochiul tău şi să nu slujeşti dumnezeilor lor, că aceasta este cursă pentru tine.</span>
<span class="v-num v-17">17&nbsp;</span><span class="v DT7_17" data-id="DT7_17">Nu cumva să zici în inima ta: Popoarele acestea sunt mai mari la număr decât mine, cum le voi putea izgoni?</span>
<span class="v-num v-18">18&nbsp;</span><span class="v DT7_18" data-id="DT7_18">Să nu te temi de ele, ci adu-ţi aminte ce a făcut Domnul Dumnezeul tău cu Faraon şi cu tot Egiptul,</span>
<span class="v-num v-19">19&nbsp;</span><span class="v DT7_19" data-id="DT7_19">Şi de acele încercări mari, pe care le-au văzut ochii tăi, de acele semne şi minuni mari, de mâna cea tare şi de braţul cel înalt cu care te-a scos Domnul Dumnezeul tău. Tot aşa va face Domnul Dumnezeul tău cu toate popoarele de care te temi.</span>
<span class="v-num v-20">20&nbsp;</span><span class="v DT7_20" data-id="DT7_20">Încă şi viespi va trimite Domnul Dumnezeul tău asupra lor până ce vor pieri cei ce au rămas şi s-au ascuns de la faţa ta.</span>
<span class="v-num v-21">21&nbsp;</span><span class="v DT7_21" data-id="DT7_21">Nu te înspăimânta de ei, că Domnul Dumnezeul tău, Cel din mijlocul tău, este Dumnezeu mare şi minunat.</span>
<span class="v-num v-22">22&nbsp;</span><span class="v DT7_22" data-id="DT7_22">Domnul Dumnezeul tău va izgoni dinaintea ta popoarele acestea încetul cu încetul; nu poţi să le pierzi repede, ca să nu se pustiiască pământul şi să nu se înmulţească împotriva ta fiarele câmpului;</span>
<span class="v-num v-23">23&nbsp;</span><span class="v DT7_23" data-id="DT7_23">Ci ţi le va da Domnul Dumnezeul tău şi le va pune în mare tulburare, încât vor pieri.</span>
<span class="v-num v-24">24&nbsp;</span><span class="v DT7_24" data-id="DT7_24">Va da pe regii lor în mâinile tale şi tu vei pierde numele lor de sub cer: nimeni nu-ţi va putea sta înainte până îi vei stârpi.</span>
<span class="v-num v-25">25&nbsp;</span><span class="v DT7_25" data-id="DT7_25">Idolii dumnezeilor lor să-i ardeţi cu foc; să nu doreşti a lua argintul sau aurul de pe ei, ca să nu-ţi fie aceasta cursă, că urâciune sunt aceştia înaintea Domnului Dumnezeului tău,</span>
<span class="v-num v-26">26&nbsp;</span><span class="v DT7_26" data-id="DT7_26">Şi urâciunea idolească să n-o duci în casa ta, ca să nu cazi sub blestem, ca ea. Fereşte-te de aceasta şi să-ţi fie scârbă de ea, că este blestemată".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="DT6.html">&lt;</a>
<a class="home" href="index.html">=</a>
<a class="next" href="DT8.html">&gt;</a>
</div></div>
</body>
</html>