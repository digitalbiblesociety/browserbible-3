<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEREMIA 49 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JR.html">Biblia Ortodoxă Română Sinodală (2006)</a><a class="location" href="JR.html">IEREMIA 49</a><a class="prev" href="JR48.html">&lt;</a>
<a class="home" href="index.html">=</a>
<a class="next" href="JR50.html">&gt;</a>
</div></div>
<div class="section chapter JR JR49 ron_bor ron " dir="ltr" lang="ro" data-id="JR49" data-nextid="JR50" data-previd="JR48">
<div class="c">49</div>
<div class="p">
<span class="v-num v-1">1&nbsp;</span><span class="v JR49_1" data-id="JR49_1">Asupra fiilor lui Amon aşa grăieşte Domnul: "Au doară Israel n-are fii? Au doară el n-are moştenitor? Pentru ce, dar, Milcom a pus stăpânire pe Gad şi poporul lui trăieşte în cetăţile acestuia?</span>
<span class="v-num v-2">2&nbsp;</span><span class="v JR49_2" data-id="JR49_2">De aceea, iată vin zile, zice Domnul, când în Raba, cetatea fiilor lui Amon, se va auzi strigăt de război, şi aceasta va fi prefăcută în movilă de dărâmături; cetăţile ei vor fi arse cu foc şi Israel va stăpâni pe cei ce-l stăpâneau, zice Domnul.</span>
<span class="v-num v-3">3&nbsp;</span><span class="v JR49_3" data-id="JR49_3">Plângi Heşbon, că s-a pustiit Ai! Strigaţi, voi fiice din Raba, încingeţi-vă cu sac, plângeţi şi rătăciţi prin livezi, căci Milcom va merge în robie cu preoţii şi cu mai-marii săi, toţi împreună.</span>
<span class="v-num v-4">4&nbsp;</span><span class="v JR49_4" data-id="JR49_4">"Fiică nepăsătoare, tu te lauzi cu Valea ta, tu te încrezi în comorile tale, zicând: "Cine va îndrăzni să vină împotriva mea?"</span>
<span class="v-num v-5">5&nbsp;</span><span class="v JR49_5" data-id="JR49_5">Iată Eu voi aduce asupra ta groază din toate părţile, zice Domnul Dumnezeul Savaot şi veţi fi fugăriţi care încotro şi nimeni nu va aduna pe fugari.</span>
<span class="v-num v-6">6&nbsp;</span><span class="v JR49_6" data-id="JR49_6">Dar după aceea voi întoarce din robie pe fiii lui Amon", zice Domnul.</span>
<span class="v-num v-7">7&nbsp;</span><span class="v JR49_7" data-id="JR49_7">Iar asupra Edomului aşa grăieşte Domnul Savaot: "Au doară nu mai este înţelepciune în Teman? Au doară lipseşte sfatul la cei înţelepţi?</span>
<span class="v-num v-8">8&nbsp;</span><span class="v JR49_8" data-id="JR49_8">Au doară a secat înţelepciunea lor? Fugiţi, întorcând spatele! Ascundeţi-vă în peşteri, locuitori din Dedan, căci voi aduce nenorocire peste Isav, la vremea pedepsirii lui.</span>
<span class="v-num v-9">9&nbsp;</span><span class="v JR49_9" data-id="JR49_9">Dacă ar fi venit la tine culegătorii de struguri, de bună seamă ar fi lăsat puţine bobiţe neculese. De ar fi venit hoţii noaptea, ar fi răpit cât le-ar fi fost de trebuinţă.</span>
<span class="v-num v-10">10&nbsp;</span><span class="v JR49_10" data-id="JR49_10">Eu însă voi jefui pe Isav până la piele, voi descoperi ascunzătorile lui, şi el nu se va putea ascunde. Stârpit va fi neamul lui, fraţii lui şi vecinii lui, şi el nu va mai fi.</span>
<span class="v-num v-11">11&nbsp;</span><span class="v JR49_11" data-id="JR49_11">Lăsaţi orfanii, că Eu voi ţine viaţa lor, şi văduvele tale să creadă în Mine;</span>
<span class="v-num v-12">12&nbsp;</span><span class="v JR49_12" data-id="JR49_12">Căci aşa grăieşte Domnul: Iată, celor ce nu le-a fost dat să bea paharul, îl vor bea negreşit. Au doară numai tu vei rămâne nepedepsit? Nu, nu vei rămâne nepedepsit, ci vei bea negreşit paharul.</span>
<span class="v-num v-13">13&nbsp;</span><span class="v JR49_13" data-id="JR49_13">Căci Mă jur pe Mine Însumi, zice Domnul, că Boţra va fi o groază şi o ruşine, un deşert şi un blestem, şi cetăţile ei vor ajunge ruine veşnice.</span>
<span class="v-num v-14">14&nbsp;</span><span class="v JR49_14" data-id="JR49_14">Auzit-am veste de la Domnul şi sol s-a trimis la popoare să spună: "Adunaţi-vă şi mergeţi împotriva ei şi ridicaţi-vă pentru luptă".</span>
<span class="v-num v-15">15&nbsp;</span><span class="v JR49_15" data-id="JR49_15">Iată Eu te voi face mic între popoare.</span>
<span class="v-num v-16">16&nbsp;</span><span class="v JR49_16" data-id="JR49_16">Starea ta groaznică şi semeţia inimii tale te-au adeverit pe tine, cel ce locuieşti în crăpăturile stâncilor şi care te-ai aşezat pe vârfurile dealurilor! Deşi ţi-ai împletit cuibul tău sus, ca un vultur, şi de acolo te voi arunca, zice Domnul.</span>
<span class="v-num v-17">17&nbsp;</span><span class="v JR49_17" data-id="JR49_17">Edom va fi o groază; toţi cei ce vor trece pe lângă el vor fi uimiţi, vor fluiera, văzând toate rănile lui.</span>
<span class="v-num v-18">18&nbsp;</span><span class="v JR49_18" data-id="JR49_18">Cum au fost aruncate Sodoma, Gomora şi cetăţile vecine cu ele, zice Domnul, tot aşa şi acolo nu va trăi nici om, nici fiu de om nu se va opri în el.</span>
<span class="v-num v-19">19&nbsp;</span><span class="v JR49_19" data-id="JR49_19">Iată-l, se înalţă ca un leu de la obârşiile Iordanului spre sălaşurile întărite; dar Eu îi voi sili să plece cu grăbire din Edom şi cine va fi ales, pe acela îl voi pune peste acesta. Căci cine este asemenea Mie şi ce păstor se va împotrivi Mie?</span>
<span class="v-num v-20">20&nbsp;</span><span class="v JR49_20" data-id="JR49_20">Ascultaţi dar hotărârea Domnului pe care a luat-o El asupra lui Edom şi planurile pe care El le-a gândit împotriva locuitorilor din Teman: "Da, chiar oile cele mai plăpânde vor fi târâte; la vederea lor păşunea lor se va înfiora de spaimă.</span>
<span class="v-num v-21">21&nbsp;</span><span class="v JR49_21" data-id="JR49_21">La vuietul căderii lor se va cutremura pământul şi răsunetul strigătului lor se va auzi până la Marea Roşie.</span>
<span class="v-num v-22">22&nbsp;</span><span class="v JR49_22" data-id="JR49_22">Iată-l se înalţă, ca un vultur, şi zboară şi îşi întinde aripile sale deasupra Boţrei, şi inima războinicilor din Edom va fi în ziua aceea ca inima unei femei ce naşte".</span>
<span class="v-num v-23">23&nbsp;</span><span class="v JR49_23" data-id="JR49_23">Asupra Damascului: "Hamatul şi Arpadul sunt tulburate, căci au primit o veste rea. Inima lor se topeşte de frică; este o mare în furtună care nu se poate potoli.</span>
<span class="v-num v-24">24&nbsp;</span><span class="v JR49_24" data-id="JR49_24">Temutu-s-a Damascul şi a luat-o la fugă; de frică l-au cuprins dureri şi chinuri, ca pe femeia ce naşte.</span>
<span class="v-num v-25">25&nbsp;</span><span class="v JR49_25" data-id="JR49_25">Cum n-a scăpat cetatea slavei, cetatea bucuriei mele!</span>
<span class="v-num v-26">26&nbsp;</span><span class="v JR49_26" data-id="JR49_26">Deci vor cădea tinerii lui pe uliţele lui şi toţi vor pieri în ziua aceea, zice Domnul Savaot.</span>
<span class="v-num v-27">27&nbsp;</span><span class="v JR49_27" data-id="JR49_27">Voi aprinde foc în zidurile Damascului şi el va mistui palatele lui Benhadad".</span>
<span class="v-num v-28">28&nbsp;</span><span class="v JR49_28" data-id="JR49_28">Asupra Chedarului şi asupra regatelor Haţorului, pe care le-a lovit Nabucodonosor, regele Babilonului, aşa grăieşte Domnul: "Sculaţi-vă şi ieşiţi înaintea lui Chedar şi pustiiţi pe fiii Răsăritului!</span>
<span class="v-num v-29">29&nbsp;</span><span class="v JR49_29" data-id="JR49_29">Corturile lor şi turmele lor să fie luate, ţesăturile lor şi toate lucrurile lor şi cămilele lor să fie luate. Şi să li se strige: Groază din toate părţile!</span>
<span class="v-num v-30">30&nbsp;</span><span class="v JR49_30" data-id="JR49_30">Fugiţi, duceţi-vă repede, ascundeţi-vă în prăpăstii, locuitori ai Haţorului, zice Domnul, căci Nabucodonosor, regele Babilonului, a luat hotărâre asupra voastră, şi a urzit un plan împotriva voastră.</span>
<span class="v-num v-31">31&nbsp;</span><span class="v JR49_31" data-id="JR49_31">Sculaţi-vă şi păşiţi împotriva poporului celui paşnic, care trăieşte fără grijă, zice Domnul; acela n-are nici uşi, nici zăvoare şi locuieşte singur.</span>
<span class="v-num v-32">32&nbsp;</span><span class="v JR49_32" data-id="JR49_32">Cămilele lor vor fi date prăzii şi mulţimea turmelor lor răpirii şi-i voi împrăştia în toate vânturile pe aceştia care-şi tund părul de pe tâmple şi din toate părţile lui voi aduce asupra lor pieirea, zice Domnul.</span>
<span class="v-num v-33">33&nbsp;</span><span class="v JR49_33" data-id="JR49_33">Haţorul va fi sălaşul şacalilor şi pustietate veşnică; nu va trăi acolo om, nici fiu de om nu se va opri acolo".</span>
<span class="v-num v-34">34&nbsp;</span><span class="v JR49_34" data-id="JR49_34">Cuvântul Domnului care a fost către Ieremia proorocul împotriva Elamului, la începutul domniei lui Sedechia, regele lui Iuda:</span>
<span class="v-num v-35">35&nbsp;</span><span class="v JR49_35" data-id="JR49_35">"Aşa zice Domnul Savaot: Iată voi sfărâma arcul Elamului, puterea lui de căpetenie,</span>
<span class="v-num v-36">36&nbsp;</span><span class="v JR49_36" data-id="JR49_36">Şi voi aduce asupra Elamului patru vânturi din cele patru margini ale cerului şi-l voi împrăştia în toate vânturile acestea şi nu va fi neam la care să nu ajungă Elamiţi izgoniţi;</span>
<span class="v-num v-37">37&nbsp;</span><span class="v JR49_37" data-id="JR49_37">Voi lovi pe Elamiţi cu frică înaintea vrăjmaşilor lor şi înaintea celor care vor să le ia viaţa; asupra lor voi aduce nenorociri, mânia Mea aprinsă, zice Domnul, şi în urma lor voi trimite sabie, până îi voi stârpi.</span>
<span class="v-num v-38">38&nbsp;</span><span class="v JR49_38" data-id="JR49_38">Voi pune tronul Meu în Elam şi voi stârpi de acolo pe rege şi pe dregători, zice Domnul.</span>
<span class="v-num v-39">39&nbsp;</span><span class="v JR49_39" data-id="JR49_39">Dar în zilele cele de apoi, voi întoarce pe Elam din robie", zice Domnul.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JR48.html">&lt;</a>
<a class="home" href="index.html">=</a>
<a class="next" href="JR50.html">&gt;</a>
</div></div>
</body>
</html>