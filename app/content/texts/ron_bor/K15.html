<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A TREIA A REGILOR 5 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="K1.html">Biblia Ortodoxă Română Sinodală (2006)</a><a class="location" href="K1.html">CARTEA A TREIA A REGILOR 5</a><a class="prev" href="K14.html">&lt;</a>
<a class="home" href="index.html">=</a>
<a class="next" href="K16.html">&gt;</a>
</div></div>
<div class="section chapter K1 K15 ron_bor ron " dir="ltr" lang="ro" data-id="K15" data-nextid="K16" data-previd="K14">
<div class="c">5</div>
<div class="p">
<span class="v-num v-1">1&nbsp;</span><span class="v K15_1" data-id="K15_1">Atunci a trimis Hiram, regele Tirului, pe slugile sale la Solomon, când a auzit că l-au uns rege în locul tatălui său. Căci Hiram fusese prieten cu David toată viaţa.</span>
<span class="v-num v-2">2&nbsp;</span><span class="v K15_2" data-id="K15_2">ţi a trimis şi Solomon la Hiram ca să-i spună:</span>
<span class="v-num v-3">3&nbsp;</span><span class="v K15_3" data-id="K15_3">"Tu ştii că David, tatăl meu, n-a putut să înalţe casă numelui Domnului Dumnezeului său, din pricina războaielor cu popoarele dimprejur, până ce Domnul nu le-a supus sub talpa picioarelor lui.</span>
<span class="v-num v-4">4&nbsp;</span><span class="v K15_4" data-id="K15_4">Acum însă Domnul Dumnezeul meu mi-a dăruit odihnă din toate părţile; n-am nici potrivnic, nici alte primejdii.</span>
<span class="v-num v-5">5&nbsp;</span><span class="v K15_5" data-id="K15_5">Şi iată eu mă gândesc să zidesc templu numelui Domnului Dumnezeului meu, după cum a grăit Domnul către tatăl meu David, zicând: Fiul tău pe care Eu îl voi pune în locul tău pe tron, acela va zidi templu numelui Meu.</span>
<span class="v-num v-6">6&nbsp;</span><span class="v K15_6" data-id="K15_6">Aşadar porunceşte să taie pentru mine cedri din Liban; şi iată robii mei vor fi împreună cu robii tăi; şi eu îţi voi da plată pentru robii tăi cât vei hotărî tu, că tu cunoşti că la noi nu sunt oameni care să ştie a tăia lemnele aşa ca Sidonienii".</span>
<span class="v-num v-7">7&nbsp;</span><span class="v K15_7" data-id="K15_7">Când a auzit Hiram cuvintele lui Solomon, s-a bucurat foarte şi a zis: "Binecuvântat fie astăzi Domnul, Care a dat lui David fecior înţelept pentru povăţuirea acestui popor nesfârşit de mare!</span>
<span class="v-num v-8">8&nbsp;</span><span class="v K15_8" data-id="K15_8">Şi a trimis Hiram la Solomon să-i spună: "Am auzit pentru ce ai trimis la mine şi îţi îndeplinesc toată dorinţa ta pentru lemnul de cedru şi lemnul de chiparos.</span>
<span class="v-num v-9">9&nbsp;</span><span class="v K15_9" data-id="K15_9">Robii mei le vor scoate din Liban la mare şi eu cu plutele le voi duce pe mare la locul care ni-l vei hotărî; şi acolo le voi descărca şi tu le vei lua; însă şi tu să plineşti dorinţa mea: să aduci pâine pentru casa mea!"</span>
<span class="v-num v-10">10&nbsp;</span><span class="v K15_10" data-id="K15_10">A dat deci Hiram lui Solomon lemn de cedru şi lemn de chiparos, toate tocmai după dorinţa lui.</span>
<span class="v-num v-11">11&nbsp;</span><span class="v K15_11" data-id="K15_11">Iar Solomon a dat lui Hiram douăzeci de mii de core de grâu pentru hrana casei iui şi douăzeci de core de untdelemn de măsline curat. Atât îi da Solomon lui Hiram pe fiecare an.</span>
<span class="v-num v-12">12&nbsp;</span><span class="v K15_12" data-id="K15_12">Domnul i-a dat înţelepciune lui Solomon după cum i-a făgăduit. Şi a fost pace între Hiram şi Solomon şi amândoi între ei au făcut legământ.</span>
<span class="v-num v-13">13&nbsp;</span><span class="v K15_13" data-id="K15_13">Şi a pus regele Solomon o corvoadă peste tot Israelul şi corvoada era de treizeci de mii de oameni.</span>
<span class="v-num v-14">14&nbsp;</span><span class="v K15_14" data-id="K15_14">Şi-i trimetea la Liban, câte zece mii pe lună, cu schimbul: o lună erau la Liban, iar două luni la casa lor. Iar Adoniram era căpetenie mai mare peste ei.</span>
<span class="v-num v-15">15&nbsp;</span><span class="v K15_15" data-id="K15_15">Şi mai avea Solomon încă şaptezeci de mii de salahori şi optzeci de mii de oameni tăietori de piatră în munte,</span>
<span class="v-num v-16">16&nbsp;</span><span class="v K15_16" data-id="K15_16">Afară de cele trei mii şi trei sute de căpetenii, care erau puse de Solomon, să supravegheze poporul care făcea lucrul.</span>
<span class="v-num v-17">17&nbsp;</span><span class="v K15_17" data-id="K15_17">Şi a poruncit regele să pregătească pietre mari, pietre cu ciubuce pentru temelia templului şi pietre cioplite</span>
<span class="v-num v-18">18&nbsp;</span><span class="v K15_18" data-id="K15_18">Şi le-au lucrat lucrătorii lui Solomon, lucrătorii lui Hiram şi lucrătorii din Biblos. Şi aşa s-a pregătit lemnul şi piatra pentru ridicarea templului, timp de trei ani.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="K14.html">&lt;</a>
<a class="home" href="index.html">=</a>
<a class="next" href="K16.html">&gt;</a>
</div></div>
</body>
</html>