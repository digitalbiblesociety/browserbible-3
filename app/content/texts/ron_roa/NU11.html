<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>NUMERELE (A PATRA CARTE A LUI MOISE) 11 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="NU.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="NU.html">NUMERELE (A PATRA CARTE A LUI MOISE) 11</a><a class="prev" href="NU10.html">&lt;</a>
<a class="home" href="index.html">=</a>
<a class="next" href="NU12.html">&gt;</a>
</div></div>
<div class="section chapter NU NU11 ron_roa ron " dir="ltr" lang="ro" data-id="NU11" data-nextid="NU12" data-previd="NU10">
<div class="c">11</div>
<div class="p">
<span class="v-num v-1">1&nbsp;</span><span class="v NU11_1" data-id="NU11_1">Şi s'a pornit poporul cu rea cârtire'mpotriva Domnului; iar Domnul a auzit şi cu urgie S'a mâniat: foc de la Domnul s'a aprins între ei şi le-a mistuit o parte din tabără.</span>
<span class="v-num v-2">2&nbsp;</span><span class="v NU11_2" data-id="NU11_2">Poporul a strigat atunci către Moise, iar Moise I s'a rugat Domnului şi focul a'ncetat.</span>
<span class="v-num v-3">3&nbsp;</span><span class="v NU11_3" data-id="NU11_3">Iar locul acela a fost numit Pârjol , căci acolo s'a aprins între ei foc de la Domnul.</span>
<span class="v-num v-4">4&nbsp;</span><span class="v NU11_4" data-id="NU11_4">Dar adunătura [de oameni] ce se afla printre ei s'a aprins de poftă; şi chiar fiii lui Israel s'au pus pe plâns şi ziceau: "Cine ne va hrăni cu carne?</span>
<span class="v-num v-5">5&nbsp;</span><span class="v NU11_5" data-id="NU11_5">Că iată, ne aducem aminte de peştele pe care-l mâncam pe nimic în Egipt, şi de castraveţi şi de pepeni şi de ceapă şi de praz şi de usturoi;</span>
<span class="v-num v-6">6&nbsp;</span><span class="v NU11_6" data-id="NU11_6">iar acum, iată că ni s'a uscat sufletul de tot, că ochii noştri nu mai văd nimic în afară de mană...".</span>
<span class="v-num v-7">7&nbsp;</span><span class="v NU11_7" data-id="NU11_7">Mana era ca sămânţa de coriandru şi arăta ca înfăţişarea cristalului.</span>
<span class="v-num v-8">8&nbsp;</span><span class="v NU11_8" data-id="NU11_8">Poporul se ducea şi o aduna, o râşneau în râşniţe sau o pisau în piuă, o fierbeau în căldări şi făceau din ea turte: dulceaţa ei era ca gustul turtelor cu untdelemn.</span>
<span class="v-num v-9">9&nbsp;</span><span class="v NU11_9" data-id="NU11_9">Noaptea, când cădea roua pe tabără, cădea peste ea şi mana.</span>
<span class="v-num v-10">10&nbsp;</span><span class="v NU11_10" data-id="NU11_10">Iar Moise i-a auzit cum plângeau prin neamurile lor, fiecare la uşa lui; atunci cu mare mânie S'a mâniat Domnul, iar lui Moise rău i-a căzut la inimă.</span>
<span class="v-num v-11">11&nbsp;</span><span class="v NU11_11" data-id="NU11_11">Şi a zis Moise către Domnul: "De ce-l întristezi Tu pe robul Tău şi de ce oare n'am aflat eu milă'n faţa ochilor Tăi, de mi-ai pus Tu'n spinare tot poporul acesta?</span>
<span class="v-num v-12">12&nbsp;</span><span class="v NU11_12" data-id="NU11_12">Oare eu sunt cel ce-a zămislit tot poporul acesta, oare eu sunt cel ce l-a născut, pentru ca Tu să-mi zici: - Ia-i la sânul tău aşa cum îl ia doica pe sugar şi du-i spre pământul pe care Tu cu jurământ l-ai făgăduit părinţilor lor!?</span>
<span class="v-num v-13">13&nbsp;</span><span class="v NU11_13" data-id="NU11_13">De unde să iau eu carne şi să dau la tot poporul acesta? Că mi se plâng, zicând: - Dă-ne carne să mâncăm!</span>
<span class="v-num v-14">14&nbsp;</span><span class="v NU11_14" data-id="NU11_14">Eu singur nu voi putea să duc tot poporul acesta; e prea greu pentru mine!</span>
<span class="v-num v-15">15&nbsp;</span><span class="v NU11_15" data-id="NU11_15">Dacă asta-mi faci Tu mie, atunci mai bine omoară-mă dac'am aflat milă'n faţa ochilor Tăi, ca să nu-mi mai văd nenorocirea!"</span>
<span class="v-num v-16">16&nbsp;</span><span class="v NU11_16" data-id="NU11_16">Şi a zis Domnul către Moise: "Adună-Mi şaptezeci de bărbaţi dintre bătrânii lui Israel, pe care tu îi ştii că sunt bătrâni ai poporului şi cărturari ai lui, şi du-i la cortul mărturiei şi vor sta cu tine acolo.</span>
<span class="v-num v-17">17&nbsp;</span><span class="v NU11_17" data-id="NU11_17">Eu Mă voi pogorî şi voi vorbi cu tine acolo şi voi lua din duhul care este peste tine şi voi pune peste ei; şi ei vor purta'mpreună cu tine povara poporului, ca să n'o mai duci de unul singur.</span>
<span class="v-num v-18">18&nbsp;</span><span class="v NU11_18" data-id="NU11_18">Iar poporului spune-i: - Curăţiţi-vă pentru ziua de mâine şi veţi avea să mâncaţi carne, de vreme ce-aţi plâns în faţa Domnului, zicând: Cine ne va hrăni cu carne?, că ce bine ne era nouă în Egipt!... Ei bine, Domnul vă va da carne să mâncaţi, şi carne veţi mânca;</span>
<span class="v-num v-19">19&nbsp;</span><span class="v NU11_19" data-id="NU11_19">şi nu doar o zi veţi mânca, nici două zile, nici numai cinci zile, nici doar zece zile sau douăzeci de zile,</span>
<span class="v-num v-20">20&nbsp;</span><span class="v NU11_20" data-id="NU11_20">ci pân'la o lună de zile veţi mânca, pân'o să vă dea pe nas şi-o să vă fie scârbă, pentru că nu L-aţi luat în seamă pe Domnul Cel ce este'ntru voi şi v'aţi plâns în faţa Lui, zicând: - La ce bun am ieşit noi din Egipt?"</span>
<span class="v-num v-21">21&nbsp;</span><span class="v NU11_21" data-id="NU11_21">Şi a zis Moise: "Şase sute de mii de pedeştri numără poporul acesta'n care sunt eu, şi Tu zici: Carne le voi da să mănânce, şi vor mânca o lună de zile...</span>
<span class="v-num v-22">22&nbsp;</span><span class="v NU11_22" data-id="NU11_22">Oare li se vor înjunghia atâtea oi şi atâţia boi încât să le ajungă? sau toţi peştii mării li se vor aduna ca să-i îndestuleze?...".</span>
<span class="v-num v-23">23&nbsp;</span><span class="v NU11_23" data-id="NU11_23">Zis-a Domnul către Moise: "Dar mâna Domnului? ea nu va fi destulă? Acum vei vedea dacă spusa Mea se va plini sau nu".</span>
<span class="v-num v-24">24&nbsp;</span><span class="v NU11_24" data-id="NU11_24">Atunci a ieşit Moise şi i-a spus poporului cuvintele Domnului. Şi a adunat şaptezeci de bărbaţi dintre bătrânii poporului şi i-a pus împrejurul cortului.</span>
<span class="v-num v-25">25&nbsp;</span><span class="v NU11_25" data-id="NU11_25">Şi S'a pogorât Domnul în nor şi i-a vorbit; şi a luat din duhul care era peste el şi a pus peste cei şaptezeci de bărbaţi, bătrânii. Şi a fost că de'ndată ce duhul s'a odihnit peste ei, au profeţit; apoi n'au mai făcut-o .</span>
<span class="v-num v-26">26&nbsp;</span><span class="v NU11_26" data-id="NU11_26">Doi bărbaţi însă rămăseseră în tabără; pe unul îl chema Eldad şi pe celălalt îl chema Medad. Şi duhul s'a odihnit peste ei; cu toate că erau înscrişi, ei nu veniseră la cort, şi au profeţit în tabără.</span>
<span class="v-num v-27">27&nbsp;</span><span class="v NU11_27" data-id="NU11_27">Atunci a alergat un tânăr şi i-a spus lui Moise, zicând: "Eldad şi Medad profeţesc în tabără".</span>
<span class="v-num v-28">28&nbsp;</span><span class="v NU11_28" data-id="NU11_28">Şi răspunzând Iosua, fiul lui Navi, cel ales dintre apropiaţii lui Moise, a zis: "Domnul meu Moise, opreşte-i!"</span>
<span class="v-num v-29">29&nbsp;</span><span class="v NU11_29" data-id="NU11_29">Moise însă i-a zis: "Nu cumva eşti gelos pe mine? O, de-ar fi toţi profeţi în poporul Domnului când Îşi trimite Domnul duhul peste ei!"</span>
<span class="v-num v-30">30&nbsp;</span><span class="v NU11_30" data-id="NU11_30">Apoi s'a întors Moise în tabără, el şi bătrânii lui Israel.</span>
<span class="v-num v-31">31&nbsp;</span><span class="v NU11_31" data-id="NU11_31">Atunci s'a stârnit vânt de la Domnul, a adus prepeliţe dinspre mare şi le-a aşternut pe tabără, pe'ntinderea unei zile de drum într'o parte şi a unei zile de drum în cealaltă parte, de jur-împrejurul taberei, într'un strat ca de doi coţi de la pământ.</span>
<span class="v-num v-32">32&nbsp;</span><span class="v NU11_32" data-id="NU11_32">Şi sculându-se poporul, toată ziua aceea şi toată noaptea şi toată ziua următoare au adunat prepeliţe; şi cine-a strâns mai puţin, tot a adunat zece coşuri; şi le-au întins în jurul taberei ca să se zvânte.</span>
<span class="v-num v-33">33&nbsp;</span><span class="v NU11_33" data-id="NU11_33">Şi'n timp ce carnea încă le era'ntre dinţi şi n'o isprăviseră de mestecat, s'a aprins mânia Domnului asupra poporului, şi a lovit Domnul poporul cu lovire mare foarte.</span>
<span class="v-num v-34">34&nbsp;</span><span class="v NU11_34" data-id="NU11_34">Iar numele acelui loc s'a chemat Chivrot-Hataava , căci acolo i-au pus în mormânt pe cei cuprinşi de poftă.</span>
<span class="v-num v-35">35&nbsp;</span><span class="v NU11_35" data-id="NU11_35">Poporul a plecat apoi din Chivrot-Hataava la Haşerot; şi s'a oprit în Haşerot.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="NU10.html">&lt;</a>
<a class="home" href="index.html">=</a>
<a class="next" href="NU12.html">&gt;</a>
</div></div>
</body>
</html>