<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOV 30 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JB.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="JB.html">CARTEA LUI IOV 30</a><a class="prev" href="JB29.html">&lt;</a>
<a class="home" href="index.html">=</a>
<a class="next" href="JB31.html">&gt;</a>
</div></div>
<div class="section chapter JB JB30 ron_roa ron " dir="ltr" lang="ro" data-id="JB30" data-nextid="JB31" data-previd="JB29">
<div class="c">30</div>
<div class="p">
<span class="v-num v-1">1&nbsp;</span><span class="v JB30_1" data-id="JB30_1">Şi-acum, sunt râsul celor mai tineri decât mine; acum îmi fac dojană bezmeticii aceia pe-ai căror taţi şi mame eu nu dădeam doi bani şi nu-i puneam de-o seamă cu câinii de la grajduri.</span>
<span class="v-num v-2">2&nbsp;</span><span class="v JB30_2" data-id="JB30_2">Ei, cei a căror vlagă din mâini mi-era nimica, de vreme ce pierise'nainte de sfârşit</span>
<span class="v-num v-3">3&nbsp;</span><span class="v JB30_3" data-id="JB30_3">luptându-se cu lipsa şi foamea; ei, cei care mai ieri fugeau prin stepă, sleiţi şi chinuiţi,</span>
<span class="v-num v-4">4&nbsp;</span><span class="v JB30_4" data-id="JB30_4">şi călăreau ecoul să-i dea târcoale mării când loboda-de-mare era mâncarea lor ; ei, cei lipsiţi de cinste, de slavă şi de bine când ronţăiau, de foame, copacii'n rădăcină,</span>
<span class="v-num v-5">5&nbsp;</span><span class="v JB30_5" data-id="JB30_5">s'au ridicat asupră-mi cu-avânturi de tâlhari,</span>
<span class="v-num v-6">6&nbsp;</span><span class="v JB30_6" data-id="JB30_6">ei, tâmpii, troglodiţii de-abia ieşiţi din peşteri ,</span>
<span class="v-num v-7">7&nbsp;</span><span class="v JB30_7" data-id="JB30_7">ei, tuse măgărească în cântec lin de strune, ei, râme pe sub crânguri sălbatice, uscate,</span>
<span class="v-num v-8">8&nbsp;</span><span class="v JB30_8" data-id="JB30_8">copii de proşti şi nume al celor fără nume, a căror slavă strâmbă s'a stins de pe pământ!...</span>
<span class="v-num v-9">9&nbsp;</span><span class="v JB30_9" data-id="JB30_9">Acum le sunt chitară, acum sunt basmul lor!...</span>
<span class="v-num v-10">10&nbsp;</span><span class="v JB30_10" data-id="JB30_10">Mă'nvăluie cu ură şi mi se ţin departe şi-asupra feţei mele nu şi-au cruţat scuipatul.</span>
<span class="v-num v-11">11&nbsp;</span><span class="v JB30_11" data-id="JB30_11">Căci El, golindu-Şi tolba, m'a'nveninat cu chinuri, iar ei, slăbindu-şi frâul, mi se hlizesc în faţă.</span>
<span class="v-num v-12">12&nbsp;</span><span class="v JB30_12" data-id="JB30_12">În dreapta mea se scoală puiţă şi prăsilă picioarele'ntinzându-şi şi cale peste mine făcându-şi, de pierzanie;</span>
<span class="v-num v-13">13&nbsp;</span><span class="v JB30_13" data-id="JB30_13">e cale bătucită, de vreme ce veşmântul mi l-au desprins de trup.</span>
<span class="v-num v-14">14&nbsp;</span><span class="v JB30_14" data-id="JB30_14">Săgeţile Lui toate de sus m'au săgetat, cu vrerea Lui El face cu mine tot ce vrea, dureri mă tot frământă.</span>
<span class="v-num v-15">15&nbsp;</span><span class="v JB30_15" data-id="JB30_15">Durerile'mpotrivă-mi deodată s'au întors, nădejdea mea se duse ca spulberul de vânt, precum un nor se duse şi mântuirea mea.</span>
<span class="v-num v-16">16&nbsp;</span><span class="v JB30_16" data-id="JB30_16">Şi-acum, pâraie calde mi-i sufletul pe chip şi'n zile de durere mă ţine înzilirea;</span>
<span class="v-num v-17">17&nbsp;</span><span class="v JB30_17" data-id="JB30_17">mi-i somnul parcă, noaptea, din prăvăliri de oase, şi nervii se desfac.</span>
<span class="v-num v-18">18&nbsp;</span><span class="v JB30_18" data-id="JB30_18">Cu straşnică tărie mă ţine El de haină şi de gâtlej mă strânge ca gulerul cămăşii.</span>
<span class="v-num v-19">19&nbsp;</span><span class="v JB30_19" data-id="JB30_19">Tu mă socoţi, pe mine, nimic decât noroi, că parc'aş fi totuna cu praful sau cenuşa.</span>
<span class="v-num v-20">20&nbsp;</span><span class="v JB30_20" data-id="JB30_20">Strigat-am către Tine şi, iată, nu m'asculţi, stătut-am în picioare şi nu mă bagi în seamă;</span>
<span class="v-num v-21">21&nbsp;</span><span class="v JB30_21" data-id="JB30_21">atâtea, fără milă, s'au năpustit asupră-mi, căci Tu, cu mână tare, mă baţi necontenit</span>
<span class="v-num v-22">22&nbsp;</span><span class="v JB30_22" data-id="JB30_22">şi cu dureri mă'mpresuri tăindu-mi orice cale spre mântuirea mea.</span>
<span class="v-num v-23">23&nbsp;</span><span class="v JB30_23" data-id="JB30_23">Că ştiu prea bine: moartea mă surpă din ce sunt, pământul fiind casa oricărui pământean.</span>
<span class="v-num v-24">24&nbsp;</span><span class="v JB30_24" data-id="JB30_24">O, dac'aş fi în stare să-mi curm odată viaţa, ori să mi-l rog pe altul s'o facă'n locul meu!</span>
<span class="v-num v-25">25&nbsp;</span><span class="v JB30_25" data-id="JB30_25">Că eu am plâns deasupra oricărui slăbănog şi-am suspinat văzându-l pe omul nevoiaş.</span>
<span class="v-num v-26">26&nbsp;</span><span class="v JB30_26" data-id="JB30_26">Şi aşteptând să-mi vină belşug de bunătăţi, de zile rele, iată, din urmă-am fost ajuns.</span>
<span class="v-num v-27">27&nbsp;</span><span class="v JB30_27" data-id="JB30_27">M'aprind în măruntaie şi fierb fără'ncetare şi simt strânsoarea spaimei şi-a zilelor miloage.</span>
<span class="v-num v-28">28&nbsp;</span><span class="v JB30_28" data-id="JB30_28">Am tras, gemând, caleaşca, dar fără frâu în gură, am stat în adunare şi'ntr'însa am strigat;</span>
<span class="v-num v-29">29&nbsp;</span><span class="v JB30_29" data-id="JB30_29">sunt frate cu şacalii, prieten sunt cu struţii;</span>
<span class="v-num v-30">30&nbsp;</span><span class="v JB30_30" data-id="JB30_30">mi-i pielea parcă toată'nvelită cu'ntuneric şi oasele din mine'nvelite în arsuri;</span>
<span class="v-num v-31">31&nbsp;</span><span class="v JB30_31" data-id="JB30_31">chitara mea se'ntoarse cu strunele spre jale: cântării mele'nalte doar plânsul i-a rămas.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JB29.html">&lt;</a>
<a class="home" href="index.html">=</a>
<a class="next" href="JB31.html">&gt;</a>
</div></div>
</body>
</html>