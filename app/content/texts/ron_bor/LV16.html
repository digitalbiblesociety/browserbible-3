<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>LEVITICUL 16 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="LV.html">Biblia Ortodoxă Română Sinodală (2006)</a><a class="location" href="LV.html">LEVITICUL 16</a><a class="prev" href="LV15.html">&lt;</a>
<a class="home" href="index.html">=</a>
<a class="next" href="LV17.html">&gt;</a>
</div></div>
<div class="section chapter LV LV16 ron_bor ron " dir="ltr" lang="ro" data-id="LV16" data-nextid="LV17" data-previd="LV15">
<div class="c">16</div>
<div class="p">
<span class="v-num v-1">1&nbsp;</span><span class="v LV16_1" data-id="LV16_1">După moartea celor doi fii ai lui Aaron, care au murit când au adus foc străin înaintea feţei Domnului, a grăit Domnul cu Moise;</span>
<span class="v-num v-2">2&nbsp;</span><span class="v LV16_2" data-id="LV16_2">Şi a zis Domnul către Moise: "Spune lui Aaron, fratele tău, să nu intre oricând în locaşul sfânt de după perdea, înaintea curăţitorului celui de pe chivotul legii, ca să nu moară, că deasupra capacului Mă voi arăta în nor.</span>
<span class="v-num v-3">3&nbsp;</span><span class="v LV16_3" data-id="LV16_3">Iată rânduiala după care trebuie să intre Aaron în locaşul sfânt: cu un viţel, jertfă pentru păcat, şi cu un berbec pentru ardere de tot.</span>
<span class="v-num v-4">4&nbsp;</span><span class="v LV16_4" data-id="LV16_4">Să se îmbrace cu hitonul de în sfinţit, să aibă pe trupul lui pantaloni de în, să fie încins cu brâu de în şi să-şi ia şi chidar de în: acestea sunt veşmintele sfinţite; dar să-şi spele tot trupul său cu apă şi numai aşa să se îmbrace cu ele.</span>
<span class="v-num v-5">5&nbsp;</span><span class="v LV16_5" data-id="LV16_5">Iar de la obştea fiilor lui Israel să ia din turma lor doi ţapi de jertfă pentru păcat şi un berbec pentru arderea de tot.</span>
<span class="v-num v-6">6&nbsp;</span><span class="v LV16_6" data-id="LV16_6">Să aducă Aaron. pentru sine viţelul de jertfă pentru păcat, ca să se cureţe pe sine şi casa sa.</span>
<span class="v-num v-7">7&nbsp;</span><span class="v LV16_7" data-id="LV16_7">Apoi să ia cei doi ţapi şi să-i pună înaintea feţei Domnului la uşa cortului adunării.</span>
<span class="v-num v-8">8&nbsp;</span><span class="v LV16_8" data-id="LV16_8">Şi să arunce Aaron sorţi asupra celor doi ţapi: un sorţ pentru al Domnului şi un sorţ pentru al lui Azazel.</span>
<span class="v-num v-9">9&nbsp;</span><span class="v LV16_9" data-id="LV16_9">După aceea să ia Aaron ţapul, asupra căruia a căzut sorţul Domnului, şi să-l aducă jertfă pentru păcat,</span>
<span class="v-num v-10">10&nbsp;</span><span class="v LV16_10" data-id="LV16_10">Iar ţapul asupra căruia a căzut sorţul pentru Azazel să-l pună viu înaintea Domnului, ca să săvârşească asupra lui curăţirea şi să-i dea drumul în pustie pentru ispăşire, ca să ducă acela cu sine nelegiuirile lor în pământ neumblat.</span>
<span class="v-num v-11">11&nbsp;</span><span class="v LV16_11" data-id="LV16_11">Apoi să aducă Aaron viţelul de jertfă pentru păcatele sale, ca să se cureţe pe sine şi casa sa şi să junghie viţelul jertfă pentru păcatele sale;</span>
<span class="v-num v-12">12&nbsp;</span><span class="v LV16_12" data-id="LV16_12">Să ia cărbuni aprinşi de pe jertfelnicul cel dinaintea Domnului, o cădelniţă plină, şi aromate pisate mărunt pentru tămâiere două mâini pline, şi să le ducă înăuntru, după perdea;</span>
<span class="v-num v-13">13&nbsp;</span><span class="v LV16_13" data-id="LV16_13">Să pună aromatele pe focul din cădelniţă înaintea felei Domnului, astfel ca norul de fum să acopere capacul cel de pe chivotul legii, ca să nu moară Aaron.</span>
<span class="v-num v-14">14&nbsp;</span><span class="v LV16_14" data-id="LV16_14">Să ia şi din sângele viţelului şi să stropească cu degetul său spre răsărit peste capac; şi înaintea capacului să stropească de şapte ori sânge cu degetul său.</span>
<span class="v-num v-15">15&nbsp;</span><span class="v LV16_15" data-id="LV16_15">După aceea să junghie înaintea Domnului ţapul de jertfă pentru păcatele poporului, să ducă sângele lui înăuntru, după perdea, şi să facă cu sângele acela ce a făcut şi cu sângele viţelului, stropind cu el pe capac şi înaintea capacului.</span>
<span class="v-num v-16">16&nbsp;</span><span class="v LV16_16" data-id="LV16_16">Aşa va curăţi locaşul sfânt de necurăţia fiilor lui Israel, de nelegiuirile lor şi de toate păcatele lor. Aşa să facă el cu cortul adunării, care se află la ei, în mijlocul necurăţeniilor lor.</span>
<span class="v-num v-17">17&nbsp;</span><span class="v LV16_17" data-id="LV16_17">Nici un om să nu fie în cortul adunării, când va intra el să cureţe locaşul sfânt şi până va ieşi. Aşa se va curăţi el pe sine şi casa sa şi toată obştea fiilor lui Israel.</span>
<span class="v-num v-18">18&nbsp;</span><span class="v LV16_18" data-id="LV16_18">Apoi va ieşi la jertfelnicul cel dinaintea Domnului şi-l va curăţi, luând din sângele viţelului şi din sângele ţapului şi punând pe coarnele jertfelnicului de jur împrejur,</span>
<span class="v-num v-19">19&nbsp;</span><span class="v LV16_19" data-id="LV16_19">Şi, stropindu-l cu sânge, cu degetul său de şapte ori, îl va curăţi de necurăţeniile fiilor lui Israel şi-l va sfinţi.</span>
<span class="v-num v-20">20&nbsp;</span><span class="v LV16_20" data-id="LV16_20">Iar după ce va sfârşi de curăţat locaşul sfânt, cortul adunării şi jertfelnicul, şi curăţind şi pe preoţi, va aduce ţapul cel viu,</span>
<span class="v-num v-21">21&nbsp;</span><span class="v LV16_21" data-id="LV16_21">Îşi va pune Aaron mâinile sale pe capul ţapului celui viu şi va mărturisi asupra lui toate nelegiuirile fiilor lui Israel, toate nedreptăţile lor şi toate păcatele lor; şi, punându-le pe acestea pe capul ţapului, îl va trimite cu un om anumit în pustie.</span>
<span class="v-num v-22">22&nbsp;</span><span class="v LV16_22" data-id="LV16_22">Şi va duce ţapul cu sine toate nelegiuirile lor în pământ neumblat şi omul va da drumul ţapului în pustie.</span>
<span class="v-num v-23">23&nbsp;</span><span class="v LV16_23" data-id="LV16_23">După aceea va intra Aaron în cortul adunării şi se va dezbrăca de hainele cele de în, cu care se îmbrăcase la intrarea în locul cel sfânt, şi le va lăsa acolo;</span>
<span class="v-num v-24">24&nbsp;</span><span class="v LV16_24" data-id="LV16_24">Îşi va spăla trupul său cu apă în locul cel sfânt, se va îmbrăca cu hainele sale şi, ieşind, va săvârşi arderea de tot pentru sine şi arderea de tot pentru popor, şi se va curăţi astfel pe sine, casa sa, poporul şi pe preoţi.</span>
<span class="v-num v-25">25&nbsp;</span><span class="v LV16_25" data-id="LV16_25">Iar grăsimea jertfei pentru păcat o va arde pe jertfelnic.</span>
<span class="v-num v-26">26&nbsp;</span><span class="v LV16_26" data-id="LV16_26">Cel ce a dat drumul în pustie ţapului de ispăşire să-şi spele hainele sale, să-şi spele trupul cu apă şi atunci să intre în tabără.</span>
<span class="v-num v-27">27&nbsp;</span><span class="v LV16_27" data-id="LV16_27">Iar viţelul de jertfă pentru păcat Şi ţapul de jertfă pentru păcat al căror sânge a fost adus înăuntru pentru curăţirea locaşului sfânt, să se scoată afară din tabără şi să se ardă în foc pielea lor, carnea lor şi necurăţenia lor.</span>
<span class="v-num v-28">28&nbsp;</span><span class="v LV16_28" data-id="LV16_28">Cel ce le va arde să-şi spele hainele, să-şi spele trupul său cu apă şi numai după aceea să intre în tabără.</span>
<span class="v-num v-29">29&nbsp;</span><span class="v LV16_29" data-id="LV16_29">Aceasta să fie pentru voi lege veşnică: în luna a şaptea, în ziua a zecea a lunii, să postiţi şi nici o muncă să nu faceţi, nici băştinaşul, nici străinul care s-a aşezat la voi,</span>
<span class="v-num v-30">30&nbsp;</span><span class="v LV16_30" data-id="LV16_30">Căci în ziua aceasta vi se face curăţire, ca să fiţi curaţi de toate păcatele voastre, înaintea Domnului, şi curaţi veţi fi.</span>
<span class="v-num v-31">31&nbsp;</span><span class="v LV16_31" data-id="LV16_31">Aceasta e cea mai mare zi de odihnă pentru voi şi să smeriţi sufletele voastre prin post. Aceasta este lege veşnică.</span>
<span class="v-num v-32">32&nbsp;</span><span class="v LV16_32" data-id="LV16_32">De curăţit însă să vă cureţe preotul care este uns ca să slujească în locul tatălui său.</span>
<span class="v-num v-33">33&nbsp;</span><span class="v LV16_33" data-id="LV16_33">Să se îmbrace el cu veşmintele cele de în şi cu veşmintele sfinte; şi va curăţi Sfânta Sfintelor, cortul adunării, va curăţi jertfelnicul şi pe preoţi şi va curăţi şi toată obştea poporului.</span>
<span class="v-num v-34">34&nbsp;</span><span class="v LV16_34" data-id="LV16_34">Aceasta să fie pentru voi lege veşnică: o dată în an să curăţiţi pe fiii lui Israel de păcatele lor". Şi Aaron a făcut aşa cum poruncise Domnul lui Moise.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="LV15.html">&lt;</a>
<a class="home" href="index.html">=</a>
<a class="next" href="LV17.html">&gt;</a>
</div></div>
</body>
</html>