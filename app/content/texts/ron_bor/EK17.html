<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEZECHIEL 17 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EK.html">Biblia Ortodoxă Română Sinodală (2006)</a><a class="location" href="EK.html">IEZECHIEL 17</a><a class="prev" href="EK16.html">&lt;</a>
<a class="home" href="index.html">=</a>
<a class="next" href="EK18.html">&gt;</a>
</div></div>
<div class="section chapter EK EK17 ron_bor ron " dir="ltr" lang="ro" data-id="EK17" data-nextid="EK18" data-previd="EK16">
<div class="c">17</div>
<div class="p">
<span class="v-num v-1">1&nbsp;</span><span class="v EK17_1" data-id="EK17_1">Fost-a iarăşi cuvântul Domnului către mine şi mi-a zis:</span>
<span class="v-num v-2">2&nbsp;</span><span class="v EK17_2" data-id="EK17_2">"Fiul omului, spune casei lui Israel o ghicitoare, spune-i o pildă</span>
<span class="v-num v-3">3&nbsp;</span><span class="v EK17_3" data-id="EK17_3">Şi zi: Aşa grăieşte Domnul Dumnezeu: Un vultur mare eu aripi mari, cu pene lungi, pufos şi pestriţ a zburat în Liban şi a frânt vârful unui cedru.</span>
<span class="v-num v-4">4&nbsp;</span><span class="v EK17_4" data-id="EK17_4">A rupt pe cel mai de sus din lăstarii lui cei tineri şi l-a adus în ţara Canaanului şi l-a pus într-o cetate de negustori;</span>
<span class="v-num v-5">5&nbsp;</span><span class="v EK17_5" data-id="EK17_5">A luat apoi pe unul din lăstarii cedrului şi l-a pus într-un pământ roditor, l-a sădit lângă o apă mare, ca pe o salcie.</span>
<span class="v-num v-6">6&nbsp;</span><span class="v EK17_6" data-id="EK17_6">Şi lăstarul a crescut şi s-a făcut un butuc de viţă întins, dar nu înalt, ale cărui ramuri se întorceau spre vultur, iar rădăcinile îi erau sub el; el s-a făcut viţă, a dat lăstari şi a făcut coarde.</span>
<span class="v-num v-7">7&nbsp;</span><span class="v EK17_7" data-id="EK17_7">Şi a mai fost un alt vultur cu aripi mari şi pufos. Şi iată acest butuc de viţă s-a întins spre el cu rădăcinile şi cu coardele sale, ca să-l ude acela mai mult decât era udat în locul unde fusese sădit.</span>
<span class="v-num v-8">8&nbsp;</span><span class="v EK17_8" data-id="EK17_8">El era sădit într-o ţarină bună, la nişte ape mari, încât îşi putea întinde viţele ca să aducă rod şi să ajungă un minunat butuc de vie.</span>
<span class="v-num v-9">9&nbsp;</span><span class="v EK17_9" data-id="EK17_9">Spune dar: Aşa grăieşte Domnul Dumnezeu: Spori-va el oare? Nu cumva i se vor smulge rădăcinile şi i se vor rupe viţele, încât să se usuce? Toţi lăstarii tineri, care au crescut din el se vor usca. Şi se va smulge din rădăcinile lui nu cu putere mare, nici cu oameni mulţi.</span>
<span class="v-num v-10">10&nbsp;</span><span class="v EK17_10" data-id="EK17_10">Iată, deşi a fost sădit, îi va merge oare, bine? Oare nu se va usca îndată ce se va atinge de el vântul de răsărit? Se va usca pe muşuroiul pe care a fost sădit".</span>
<span class="v-num v-11">11&nbsp;</span><span class="v EK17_11" data-id="EK17_11">Fost-a cuvântul Domnului către mine şi mi-a zis:</span>
<span class="v-num v-12">12&nbsp;</span><span class="v EK17_12" data-id="EK17_12">"Spune neamului de răzvrătiţi: Oare nu ştiţi ce înseamnă acestea? Spune: Iată a venit regele Babilonului la Ierusalim şi a luat pe rege şi pe căpeteniile lui şi i-a dus cu sine în Babilon.</span>
<span class="v-num v-13">13&nbsp;</span><span class="v EK17_13" data-id="EK17_13">A luat pe unul din neamul regesc şi a încheiat cu acela legământ, l-a legat cu jurământ, iar pe puternicii ţării i-a luat cu sine,</span>
<span class="v-num v-14">14&nbsp;</span><span class="v EK17_14" data-id="EK17_14">Ca regatul să rămână ascultător şi fără trufie, ca să păzească legământul şi să-s fie credincios.</span>
<span class="v-num v-15">15&nbsp;</span><span class="v EK17_15" data-id="EK17_15">Dar acela s-a depărtat de el, trimiţându-şi soli în Egipt ca să li se dea cai şi oameni mulţi. Va izbuti el oare şi va scăpa el, cel ce a făcut una ca aceasta? El a călcat învoiala; va scăpa el oare?</span>
<span class="v-num v-16">16&nbsp;</span><span class="v EK17_16" data-id="EK17_16">Precum este adevărat că Eu sunt viu, zice Domnul Dumnezeu, tot aşa este adevărat că acolo unde şade regele care l-a făcut pe el rege, adică la Babilon, va muri, pentru că a nesocotit jurământul pe care l-a dat aceluia şi a călcat legământul încheiat cu el.</span>
<span class="v-num v-17">17&nbsp;</span><span class="v EK17_17" data-id="EK17_17">Faraon cu puterea cea mare şi cu mulţimea poporului nu va face nimic pentru el în acest război, când se va ridica val şi se vor zidi turnuri de împresurare spre pieirea a multe suflete.</span>
<span class="v-num v-18">18&nbsp;</span><span class="v EK17_18" data-id="EK17_18">El a nesocotit jurământul, ca să calce legământul, şi iată ţi-a dat mâna şi a făcut toate acestea şi nu va scăpa.</span>
<span class="v-num v-19">19&nbsp;</span><span class="v EK17_19" data-id="EK17_19">De aceea, aşa zice Domnul Dumnezeu: Precum este adevărat că Eu sunt viu, tot aşa este de adevărat că jurământul Meu, pe care l-a nesocotit, şi legământul Meu, pe care l-a călcat, le voi întoarce asupra capului său;</span>
<span class="v-num v-20">20&nbsp;</span><span class="v EK17_20" data-id="EK17_20">Voi arunca asupra lui mreaja Mea şi va fi prins în laţurile Mele; îl voi aduce la Babilon şi acolo Mă voi judeca cu el pentru necredincioşia lui faţă de Mine.</span>
<span class="v-num v-21">21&nbsp;</span><span class="v EK17_21" data-id="EK17_21">Iar toţi fugarii lui din toate taberele lui vor cădea de sabie, şi cei rămaşi vor fi împrăştiaţi în toate vânturile şi veţi cunoaşte că Eu, Domnul, am zis acestea".</span>
<span class="v-num v-22">22&nbsp;</span><span class="v EK17_22" data-id="EK17_22">Aşa zice Domnul Dumnezeu: "Voi lua din vârful cedrului celui înalt un lăstar şi-l voi sădi; din creştetul lui voi rupe lăstarul cel plăpând şi-l voi sădi pe un munte înalt şi măreţ.</span>
<span class="v-num v-23">23&nbsp;</span><span class="v EK17_23" data-id="EK17_23">Pe muntele cel înalt al lui Israel îl voi sădi şi va slobozi ramuri, va aduce rod, şi se va face un cedru falnic şi vor locui în el tot felul de păsări; tot felul de înaripate vor locui în umbra ramurilor lui.</span>
<span class="v-num v-24">24&nbsp;</span><span class="v EK17_24" data-id="EK17_24">Şi vor cunoaşte toţi pomii câmpului că Eu, Domnul, pomul înalt îl fac mic şi pe cel mic îl fac înalt; pomul verde îl usuc şi pomul uscat îl înverzesc. Eu, Domnul, am spus acestea".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EK16.html">&lt;</a>
<a class="home" href="index.html">=</a>
<a class="next" href="EK18.html">&gt;</a>
</div></div>
</body>
</html>