<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A DOUA A REGILOR 2 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="S2.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="S2.html">CARTEA A DOUA A REGILOR 2</a><a class="prev" href="S21.html">&lt;</a>
<a class="home" href="index.html">=</a>
<a class="next" href="S23.html">&gt;</a>
</div></div>
<div class="section chapter S2 S22 ron_roa ron " dir="ltr" lang="ron" data-id="S22" data-nextid="S23" data-previd="S21">
<div class="c">2</div>
<div class="p">
<span class="v-num v-1">1&nbsp;</span><span class="v S22_1" data-id="S22_1">Şi a fost că după aceea L-a întrebat David pe Domnul, zicând : "Mă voi sui oare în una din cetăţile lui Iuda?" Iar Domnul i-a zis: "Suie-te!" Şi David a zis: "Unde mă voi sui?" Şi i s'a răspuns: "În Hebron ".</span>
<span class="v-num v-2">2&nbsp;</span><span class="v S22_2" data-id="S22_2">Atunci David s'a suit în Hebron, el şi cele două femei ale sale, Ahinoam Izreeliteanca şi Abigail, fosta soţie a lui Nabal Carmelitul,</span>
<span class="v-num v-3">3&nbsp;</span><span class="v S22_3" data-id="S22_3">precum şi oamenii care erau cu el, fiecare cu familia lui; şi locuiau în oraşele Hebronului.</span>
<span class="v-num v-4">4&nbsp;</span><span class="v S22_4" data-id="S22_4">Şi au venit bărbaţii Iudeii şi acolo l-au uns pe David rege peste casa lui Iuda, după ce i-au spus lui David că oamenii din Iabeşul Galaadului îl îngropaseră pe Saul.</span>
<span class="v-num v-5">5&nbsp;</span><span class="v S22_5" data-id="S22_5">Atunci David a trimis soli la mai-marii peste Iabeşul Galaadului, zicându-le: "Binecuvântaţi Îi sunteţi voi Domnului, că aţi făcut această milă cu domnul vostru Saul, unsul Domnului, şi l-aţi îngropat, pe el şi pe Ionatan, fiul său.</span>
<span class="v-num v-6">6&nbsp;</span><span class="v S22_6" data-id="S22_6">Şi acum, facă Domnul cu voi milă şi adevăr; iar eu, de asemenea, întru această faptă bună am să mă port cu voi, de vreme ce aţi făcut aceasta.</span>
<span class="v-num v-7">7&nbsp;</span><span class="v S22_7" data-id="S22_7">Şi acum, întărească-se mâinile voastre, iar voi să fiţi viteji; căci Saul, domnul vostru, a murit, iar cei din casa lui Iuda m'au uns pe mine rege peste ei".</span>
<span class="v-num v-8">8&nbsp;</span><span class="v S22_8" data-id="S22_8">Dar Abner, fiul lui Ner, căpetenia oştilor lui Saul, l-a luat pe Işboşet, fiul lui Saul, şi l-a suit din tabără la Mahanaim</span>
<span class="v-num v-9">9&nbsp;</span><span class="v S22_9" data-id="S22_9">şi l-a făcut rege peste ţinutul Galaad şi peste Aşer şi peste Izreel şi peste Efraim şi peste Veniamin şi peste întregul Israel.</span>
<span class="v-num v-10">10&nbsp;</span><span class="v S22_10" data-id="S22_10">Işboşet, fiul lui Saul, avea patruzeci de ani când a devenit rege peste Israel; şi a domnit doi ani, dar nu peste cei din casa lui Iuda, care îl urmau pe David.</span>
<span class="v-num v-11">11&nbsp;</span><span class="v S22_11" data-id="S22_11">Iar durata domniei lui David în Hebron, peste casa lui Iuda, a fost de şapte ani şi şase luni.</span>
<span class="v-num v-12">12&nbsp;</span><span class="v S22_12" data-id="S22_12">Atunci Abner, fiul lui Ner, şi slugile lui Işboşet, fiul lui Saul, au ieşit din Mahanaim la Gabaon;</span>
<span class="v-num v-13">13&nbsp;</span><span class="v S22_13" data-id="S22_13">iar Ioab, fiul Ţeruiei , şi servii lui David au ieşit şi ei din Hebron şi s'au întâlnit unii cu alţii la fântâna din Gabaon, în acelaşi loc; aceştia au şezut dincoace de izvor, iar ceilalţi dincolo.</span>
<span class="v-num v-14">14&nbsp;</span><span class="v S22_14" data-id="S22_14">Şi a zis Abner către Ioab: "Să se ridice flăcăii şi să se ia la'ntrecere în faţa noastră!" Iar Ioab a zis: "Să se ridice!"</span>
<span class="v-num v-15">15&nbsp;</span><span class="v S22_15" data-id="S22_15">Şi s'au ridicat şi au trecut, număraţi, doisprezece feciori veniaminiţi , din partea lui Işboşet, fiul lui Saul, şi doisprezece dintre servii lui David.</span>
<span class="v-num v-16">16&nbsp;</span><span class="v S22_16" data-id="S22_16">Şi fiecare l-a apucat cu mâna de cap pe cel de lângă el şi [şi-au înfipt] sabia unul altuia în coastă şi au căzut deodată; iar locul acela s'a numit Partea-Viclenilor ; el se află în Gabaon.</span>
<span class="v-num v-17">17&nbsp;</span><span class="v S22_17" data-id="S22_17">Şi tare crâncenă a fost bătălia'n ziua aceea; iar Abner şi oamenii lui Israel au fugit de dinaintea servilor lui David.</span>
<span class="v-num v-18">18&nbsp;</span><span class="v S22_18" data-id="S22_18">Acolo se aflau trei fii ai Ţeruiei: Ioab, Abişai şi Asael; Asael însă era sprinten la picior, ca o căprioară de câmp.</span>
<span class="v-num v-19">19&nbsp;</span><span class="v S22_19" data-id="S22_19">Atunci Asael a alergat după Abner; şi din urmărirea lui Abner nu s'a abătut nici la dreapta, nici la stânga.</span>
<span class="v-num v-20">20&nbsp;</span><span class="v S22_20" data-id="S22_20">Iar Abner s'a uitat înapoi şi a zis: "Asael, tu eşti?" Acela a răspuns: "Eu sunt".</span>
<span class="v-num v-21">21&nbsp;</span><span class="v S22_21" data-id="S22_21">Şi i-a zis Abner: "Abate-te la dreapta sau la stânga şi prinde pe una din slugi şi ia-i pentru tine armele!" Asael însă n'a vrut să se abată din urmărirea lui.</span>
<span class="v-num v-22">22&nbsp;</span><span class="v S22_22" data-id="S22_22">Dar Abner i-a zis din nou lui Asael: "Stai departe de mine, ca să nu te culc la pământ; cu ce obraz mă voi uita eu la Ioab? Ce înseamnă asta? Întoarce-te la Ioab, fratele tău!"</span>
<span class="v-num v-23">23&nbsp;</span><span class="v S22_23" data-id="S22_23">Dar el n'a vrut să se abată. Atunci Abner l-a lovit cu coada suliţei în golul de sub furca pieptului; suliţa l-a străpuns şi i-a ieşit prin spate, iar el a căzut şi a murit pe loc. Şi a fost că toţi cei ce treceau prin locul unde a căzut şi a murit Asael, acolo rămâneau.</span>
<span class="v-num v-24">24&nbsp;</span><span class="v S22_24" data-id="S22_24">Ioab şi Abişai l-au fugărit pe Abner pân'la apusul soarelui; şi au ajuns la dealul Amma, care este în faţa Ghiahului, pe calea ce duce spre pustia Gabaonului.</span>
<span class="v-num v-25">25&nbsp;</span><span class="v S22_25" data-id="S22_25">Iar fiii lui Veniamin, care-l urmaseră pe Abner, s'au adunat şi s'au alcătuit într'o singură oaste şi au stat pe vârful unui deal.</span>
<span class="v-num v-26">26&nbsp;</span><span class="v S22_26" data-id="S22_26">Atunci Abner a strigat către Ioab, zicând: "Oare fără'ncetare va'nfuleca sabia? Oare nu ştii cât de amar poate fi sfârşitul? Până când oare nu vei vrea să-i spui poporului să nu ne mai fugărească fraţii?"</span>
<span class="v-num v-27">27&nbsp;</span><span class="v S22_27" data-id="S22_27">Iar Ioab a zis: "Viu este Domnul, că dacă tu n'ai fi vorbit, încă de dimineaţă s'ar fi oprit poporul de la a-şi fugări fiecare pe fratele său".</span>
<span class="v-num v-28">28&nbsp;</span><span class="v S22_28" data-id="S22_28">Atunci Ioab a sunat din trâmbiţă, iar poporul întreg s'a potolit şi nu l-a mai urmărit pe Israel şi nu s'a mai bătut.</span>
<span class="v-num v-29">29&nbsp;</span><span class="v S22_29" data-id="S22_29">Iar Abner şi oamenii săi au plecat înspre seară şi [au mers] toată noaptea aceea şi, după ce au trecut Iordanul, au străbătut toată întinderea mărginaşă şi au venit în tabără.</span>
<span class="v-num v-30">30&nbsp;</span><span class="v S22_30" data-id="S22_30">Iar Ioab s'a întors din urmărirea lui Abner şi a adunat tot poporul: dintre oamenii lui David lipseau nouăsprezece bărbaţi, precum şi Asael.</span>
<span class="v-num v-31">31&nbsp;</span><span class="v S22_31" data-id="S22_31">Oamenii lui David au ucis trei sute şaptezeci de bărbaţi din fiii lui Veniamin - adică din oamenii lui Abner.</span>
<span class="v-num v-32">32&nbsp;</span><span class="v S22_32" data-id="S22_32">Şi l-au luat pe Asael şi l-au îngropat în mormântul tatălui său, în Betleem. Iar Ioab şi oamenii lui au mers toată noaptea şi li s'a luminat de ziuă în Hebron.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="S21.html">&lt;</a>
<a class="home" href="index.html">=</a>
<a class="next" href="S23.html">&gt;</a>
</div></div>
</body>
</html>