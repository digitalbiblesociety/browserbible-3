<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>DEUTERONOMUL (A CINCEA CARTE A LUI MOISE) 28 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="DT.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="DT.html">DEUTERONOMUL (A CINCEA CARTE A LUI MOISE) 28</a><a class="prev" href="DT27.html">&lt;</a>
<a class="home" href="index.html">=</a>
<a class="next" href="DT29.html">&gt;</a>
</div></div>
<div class="section chapter DT DT28 ron_roa ron " dir="ltr" lang="ro" data-id="DT28" data-nextid="DT29" data-previd="DT27">
<div class="c">28</div>
<div class="p">
<span class="v-num v-1">1&nbsp;</span><span class="v DT28_1" data-id="DT28_1">Şi va fi că după ce veţi fi trecut Iordanul în ţara pe care v'o dă Domnul, Dumnezeul vostru, dacă veţi asculta cu luare-aminte glasul Domnului, Dumnezeului vostru, ca să păziţi şi să pliniţi toate poruncile acestea pe care ţi le poruncesc eu astăzi, atunci Domnul, Dumnezeul tău, te va înălţa mai presus decât toate neamurile pământului.</span>
<span class="v-num v-2">2&nbsp;</span><span class="v DT28_2" data-id="DT28_2">Dacă'ntru auz vei auzi glasul Domnului, Dumnezeului tău, asupra ta vor veni toate binecuvântările acestea şi te vor afla:</span>
<span class="v-num v-3">3&nbsp;</span><span class="v DT28_3" data-id="DT28_3">Binecuvântat să fii în cetate şi binecuvântat să fii în ţarină!</span>
<span class="v-num v-4">4&nbsp;</span><span class="v DT28_4" data-id="DT28_4">Binecuvântate fie roadele pântecelui tău şi roadele pământului tău şi cirezile tale şi turmele tale!</span>
<span class="v-num v-5">5&nbsp;</span><span class="v DT28_5" data-id="DT28_5">Binecuvântate fie hambarele tale şi prisosurile tale!</span>
<span class="v-num v-6">6&nbsp;</span><span class="v DT28_6" data-id="DT28_6">Binecuvântat să fii când intri şi binecuvântat să fii când ieşi!</span>
<span class="v-num v-7">7&nbsp;</span><span class="v DT28_7" data-id="DT28_7">Pe vrăjmaşii tăi ce stau împotrivă-ţi să ţi-i dea Domnul, Dumnezeul tău, înfrânţi la picioare; pe o cale să vină asupră-ţi, pe şapte căi să fugă de tine!</span>
<span class="v-num v-8">8&nbsp;</span><span class="v DT28_8" data-id="DT28_8">Să-ţi trimită Domnul binecuvântare în hambarele tale şi'ntru tot ce lucrează mâinile tale asupra ţării pe care ţi-o dă ţie Domnul, Dumnezeul tău!</span>
<span class="v-num v-9">9&nbsp;</span><span class="v DT28_9" data-id="DT28_9">Domnul Dumnezeu să te facă Sieşi popor sfânt, aşa cum li S'a jurat părinţilor tăi, dacă vei asculta de glasul Domnului, Dumnezeului tău, şi vei umbla în căile Lui!</span>
<span class="v-num v-10">10&nbsp;</span><span class="v DT28_10" data-id="DT28_10">Toate neamurile pământului vor vedea că tu eşti numit cu numele Domnului, Dumnezeului tău, şi se vor teme de tine.</span>
<span class="v-num v-11">11&nbsp;</span><span class="v DT28_11" data-id="DT28_11">Domnul, Dumnezeul tău, te va umple de bunătăţi: roadele pântecelui tău, roadele vitelor tale şi roadele pământului tău în ţara pe care Domnul li S'a jurat părinţilor tăi să ţi-o dea.</span>
<span class="v-num v-12">12&nbsp;</span><span class="v DT28_12" data-id="DT28_12">Să-ţi deschidă Domnul vistieria Sa cea bună, cerul, ca să-i dea pământului tău ploaie la vreme, să binecuvinteze tot lucrul mâinilor tale; tu vei împrumuta neamuri multe, dar tu nu te vei împrumuta; şi peste multe neamuri vei fi stăpân, dar ele pe tine nu te vor stăpâni.</span>
<span class="v-num v-13">13&nbsp;</span><span class="v DT28_13" data-id="DT28_13">Domnul, Dumnezeul tău, te va pune'n frunte, nu la coadă, şi vei fi deasupra, iar nu dedesubt, dacă vei asculta de poruncile Domnului, Dumnezeului tău, pe care ţi le poruncesc eu astăzi, ca să le ţii şi să le plineşti,</span>
<span class="v-num v-14">14&nbsp;</span><span class="v DT28_14" data-id="DT28_14">şi dacă nu te vei abate nici la dreapta şi nici la stânga de la nici unul din cuvintele pe care ţi le poruncesc eu astăzi, să mergi cumva după dumnezei străini ca să le slujeşti.</span>
<span class="v-num v-15">15&nbsp;</span><span class="v DT28_15" data-id="DT28_15">Şi va fi că dacă nu vei asculta de glasul Domnului, Dumnezeului tău, şi nu vei păzi şi nu vei plini toate poruncile Lui pe care ţi le poruncesc eu astăzi, veni-vor peste tine toate blestemele acestea şi te vor prinde:</span>
<span class="v-num v-16">16&nbsp;</span><span class="v DT28_16" data-id="DT28_16">Blestemat să fii în cetate şi blestemat să fii în ţarină!</span>
<span class="v-num v-17">17&nbsp;</span><span class="v DT28_17" data-id="DT28_17">Blestemate fie hambarele tale şi prisosurile tale!</span>
<span class="v-num v-18">18&nbsp;</span><span class="v DT28_18" data-id="DT28_18">Blestemate fie roadele pântecelui tău şi roadele pământului tău, ale cirezilor tale şi ale turmelor tale!</span>
<span class="v-num v-19">19&nbsp;</span><span class="v DT28_19" data-id="DT28_19">Blestemat să fii când intri şi blestemat să fii când ieşi!</span>
<span class="v-num v-20">20&nbsp;</span><span class="v DT28_20" data-id="DT28_20">Trimită Domnul asupră-ţi lipsuri şi foamete şi sleire în toate şi peste tot unde-ţi vei pune mâna să facă ceva, până vei fi stârpit, până vei pieri degrab pentru răutatea faptelor tale, că M'ai părăsit.</span>
<span class="v-num v-21">21&nbsp;</span><span class="v DT28_21" data-id="DT28_21">Moartea s'o lipească Domnul de tine până te va topi din ţara'n care intri s'o moşteneşti.</span>
<span class="v-num v-22">22&nbsp;</span><span class="v DT28_22" data-id="DT28_22">Bată-te Domnul cu sfârşeală şi cu lingoare şi cu friguri şi cu fierbinţeli şi cu omor şi cu vătămare de vânt rău şi cu tăciune, iar ele să te fugărească până ce vei pieri.</span>
<span class="v-num v-23">23&nbsp;</span><span class="v DT28_23" data-id="DT28_23">Cerul de deasupră-ţi să fie aramă, pământul de sub tine să fie fier.</span>
<span class="v-num v-24">24&nbsp;</span><span class="v DT28_24" data-id="DT28_24">Praf să-i dea Domnul pământului tău în loc de ploaie, pulbere din cer să cadă peste tine până ce degrab te va nimici.</span>
<span class="v-num v-25">25&nbsp;</span><span class="v DT28_25" data-id="DT28_25">Dea Domnul să fii sfârtecat în faţa duşmanilor tăi; pe o cale să le ieşi înainte, pe şapte căi să fugi de ei, şi'mprăştiat să fii prin toate'mpărăţiile pământului.</span>
<span class="v-num v-26">26&nbsp;</span><span class="v DT28_26" data-id="DT28_26">Morţii voştri să fie hrană păsărilor cerului şi fiarelor pământului, de care nimeni nu va fi să-i apere.</span>
<span class="v-num v-27">27&nbsp;</span><span class="v DT28_27" data-id="DT28_27">Bată-te Domnul cu bubă egipteană'n şezut şi cu râie sălbatică şi cu mâncărimi de care să nu te poţi vindeca.</span>
<span class="v-num v-28">28&nbsp;</span><span class="v DT28_28" data-id="DT28_28">Bată-te Domnul cu minte bezmetică şi cu orbire şi cu ieşirea din minţi!</span>
<span class="v-num v-29">29&nbsp;</span><span class="v DT28_29" data-id="DT28_29">Ziua'n amiază să pipăi cum pipăie orbu'n întuneric; să n'ai noroc în drumurile tale; năpăstuit şi jefuit să fii de-a lungul zilelor tale şi nimeni să-ţi fie spre ajutor.</span>
<span class="v-num v-30">30&nbsp;</span><span class="v DT28_30" data-id="DT28_30">Femeie să-ţi iei, dar alt bărbat s'o ţină; casă să zideşti, dar în ea să nu trăieşti; vie să sădeşti, dar de cules să n'o culegi.</span>
<span class="v-num v-31">31&nbsp;</span><span class="v DT28_31" data-id="DT28_31">Boul tău să fie'njunghiat sub ochii tăi, dar din el să nu mănânci; asinul cu de-a sila să-ţi fie luat, dar înapoi să nu-ţi fie adus; oile tale să fie date vrăjmaşilor tăi, şi nimeni să-ţi fie într'ajutor.</span>
<span class="v-num v-32">32&nbsp;</span><span class="v DT28_32" data-id="DT28_32">Fiii tăi şi fiicele tale să fie daţi altui neam; ochii tăi să sece uitându-se la ei, dar braţul tău să nu aibă nici o putere.</span>
<span class="v-num v-33">33&nbsp;</span><span class="v DT28_33" data-id="DT28_33">Roadele pământului tău şi toate ostenelile tale să le mănânce un neam pe care tu nu-l cunoşti; năpăstuit şi asuprit să fii în toate zilele tale!</span>
<span class="v-num v-34">34&nbsp;</span><span class="v DT28_34" data-id="DT28_34">Mintea-ţi va ieşi din ţâţâni din pricina priveliştilor la care ochii tăi vor privi.</span>
<span class="v-num v-35">35&nbsp;</span><span class="v DT28_35" data-id="DT28_35">Bată-te Domnul cu bubă rea peste genunchi şi pulpe; din tălpile picioarelor tale şi până'n creştetul capului să nu te poţi vindeca!</span>
<span class="v-num v-36">36&nbsp;</span><span class="v DT28_36" data-id="DT28_36">Ducă-te Domnul, pe tine şi pe regele tău pe care-l vei pune peste tine, ducă-te la neamul pe care nu l-ai cunoscut - nici tu, nici părinţii tăi - şi-acolo vei sluji la dumnezei străini, la lemne şi la pietre;</span>
<span class="v-num v-37">37&nbsp;</span><span class="v DT28_37" data-id="DT28_37">şi fi-vei acolo de râs şi de arătat cu degetul şi de pomină prin toate neamurile la care Domnul te va duce.</span>
<span class="v-num v-38">38&nbsp;</span><span class="v DT28_38" data-id="DT28_38">Sămânţă multă vei semăna în ţarină, dar puţină vei culege, pentru că o vor mânca lăcustele;</span>
<span class="v-num v-39">39&nbsp;</span><span class="v DT28_39" data-id="DT28_39">vie îţi vei sădi şi o vei lucra, dar vin dintr'însa nu vei bea şi nici te vei veseli, pentru că o va mânca viermele.</span>
<span class="v-num v-40">40&nbsp;</span><span class="v DT28_40" data-id="DT28_40">Măslini vei avea în toate hotarele tale, dar cu untdelemn nu te vei unge, pentru că măslinele tale vor cădea.</span>
<span class="v-num v-41">41&nbsp;</span><span class="v DT28_41" data-id="DT28_41">Fii şi fiice vei naşte, dar nu vor fi ai tăi, pentru că vor fi duşi în robie.</span>
<span class="v-num v-42">42&nbsp;</span><span class="v DT28_42" data-id="DT28_42">Toţi pomii tăi şi roadele pământului se vor topi ofilindu-se.</span>
<span class="v-num v-43">43&nbsp;</span><span class="v DT28_43" data-id="DT28_43">Străinul cel ce este'n mijlocul tău se va ridica deasupră-ţi foarte sus, iar tu te vei cobor] din ce în ce mai jos;</span>
<span class="v-num v-44">44&nbsp;</span><span class="v DT28_44" data-id="DT28_44">el te va împrumuta pe tine, dar tu pe el nu-l vei împrumuta; el va fi cap, iar tu vei fi coadă.</span>
<span class="v-num v-45">45&nbsp;</span><span class="v DT28_45" data-id="DT28_45">Veni-vor peste tine toate blestemele acestea şi te vor fugări şi te vor prinde pân'te vor surpa şi pân'te vor stârpi, pentru că n'ai ascultat de glasul Domnului, Dumnezeului tău, ca să-I păzeşti poruncile şi hotărârile pe care ţi le-a poruncit.</span>
<span class="v-num v-46">46&nbsp;</span><span class="v DT28_46" data-id="DT28_46">Şi vor fi'ntru tine semne şi minuni, fi-vor ele'n neamul tău până în veac,</span>
<span class="v-num v-47">47&nbsp;</span><span class="v DT28_47" data-id="DT28_47">pentru că nu I-ai slujit Domnului, Dumnezeului tău, cu bucurie şi cu inimă bună pentru toate'mbelşugările.</span>
<span class="v-num v-48">48&nbsp;</span><span class="v DT28_48" data-id="DT28_48">Ci vrăjmaşilor tăi, pe care Domnul îi va trimite asupră-ţi, lor le vei sluji în foame şi'n sete şi'n golătate şi'n tot felul de lipsuri; şi jug de fier vor pune pe grumazul tău, până ce te vor nimici.</span>
<span class="v-num v-49">49&nbsp;</span><span class="v DT28_49" data-id="DT28_49">Aduce-va Domnul asupră-ţi un neam de departe, de la marginea pământului, ca pe un vultur ce se aruncă, neam a cărui limbă tu n'o vei întelege,</span>
<span class="v-num v-50">50&nbsp;</span><span class="v DT28_50" data-id="DT28_50">neam neobrăzat, care nu se va sfii de obrazul bătrânului, iar de cel tânăr nu-i va fi milă.</span>
<span class="v-num v-51">51&nbsp;</span><span class="v DT28_51" data-id="DT28_51">El va mânca roadele vitelor tale şi roadele pământului tău şi nu-ţi va lăsa nici grâu, nici vin, nici untdelemn, nici cirezile vacilor tale şi nici turmele oilor tale, nimic pân'ce te va nimici.</span>
<span class="v-num v-52">52&nbsp;</span><span class="v DT28_52" data-id="DT28_52">În toate cetăţile tale te va zdrobi până ce în toată ţara ta se vor surpa zidurile tale cele înalte şi tari în care ai nădăjduit; şi te va împila în toate cetăţile tale pe care ţi le-a dat ţie Domnul, Dumnezeul tău.</span>
<span class="v-num v-53">53&nbsp;</span><span class="v DT28_53" data-id="DT28_53">În strâmtorarea şi'n necazul cu care te va chinui vrăjmaşul tău vei mânca rodul pântecelui tău, carnea fiilor tăi şi pe a fiicelor tale pe care ţi i-a dat Domnul, Dumnezeul tău .</span>
<span class="v-num v-54">54&nbsp;</span><span class="v DT28_54" data-id="DT28_54">Cel alintat şi gingaş foarte'n mijlocul tău va căta cu ochi rău asupra fratelui său şi asupra femeii de la sânul său şi asupra celor din urmă fii care-i vor fi rămas,</span>
<span class="v-num v-55">55&nbsp;</span><span class="v DT28_55" data-id="DT28_55">ca nu cumva vreunuia din ei să-i dea carne din copiii lui pe care el îi va mânca, fiindcă nimic nu i-a rămas de dat în strâmtorarea şi'n necazul cu care te vor chinui vrăjmaşii tăi în toate cetăţile tale.</span>
<span class="v-num v-56">56&nbsp;</span><span class="v DT28_56" data-id="DT28_56">Cea alintată şi gingaşă foarte'n mijlocul vostru, al cărei alint şi a cărei gingăşie n'au cutezat să-i facă piciorul s'atingă pământul, va căta cu ochi rău asupra bărbatului de la sânul ei şi asupra fiului ei şi asupra fiicei sale,</span>
<span class="v-num v-57">57&nbsp;</span><span class="v DT28_57" data-id="DT28_57">ca nu cumva să le dea căiţa ieşită dintre coapsele ei şi pruncul pe care l-a născut; că din pricina lipsei de toate îi va mânca pe ascuns în strâmtorarea ei şi în necazul cu care te va chinui vrăjmaşul tău în cetăţile tale.</span>
<span class="v-num v-58">58&nbsp;</span><span class="v DT28_58" data-id="DT28_58">Dacă nu veţi da ascultare, să pliniţi toate cuvintele acestei Legi, cele ce sunt scrise în cartea aceasta, şi dacă nu vă veţi teme de numele acesta cinstit şi minunat: Domnul, Dumnezeul tău,</span>
<span class="v-num v-59">59&nbsp;</span><span class="v DT28_59" data-id="DT28_59">atunci Domnul îţi va face parte de rănile tale şi de rănile urmaşilor tăi, răni mari şi nemaipomenite , de boli rele şi statornice,</span>
<span class="v-num v-60">60&nbsp;</span><span class="v DT28_60" data-id="DT28_60">şi va aduce asupră-ţi toate plăgile cele rele ale Egiptului - în faţa cărora tu te-ai temut - şi se vor lipi de tine.</span>
<span class="v-num v-61">61&nbsp;</span><span class="v DT28_61" data-id="DT28_61">Mai mult, toate bolile şi toate plăgile care nu sunt scrise în cartea acestei Legi le va aduce Domnul asupra ta, până te va nimici.</span>
<span class="v-num v-62">62&nbsp;</span><span class="v DT28_62" data-id="DT28_62">Şi puţini veţi rămâne la număr - voi, cei ce mai'nainte eraţi mulţi ca stelele cerului - pentru că tu n'ai ascultat de glasul Domnului, Dumnezeului tău.</span>
<span class="v-num v-63">63&nbsp;</span><span class="v DT28_63" data-id="DT28_63">În ce chip S'a bucurat Domnul de voi, ca să vă facă binele şi să vă înmulţească, tot aşa Se va bucura Domnul de voi ca să vă nimicească; aruncaţi veţi fi din ţara în care mergeţi s'o moşteniţi.</span>
<span class="v-num v-64">64&nbsp;</span><span class="v DT28_64" data-id="DT28_64">Domnul, Dumnezeul tău, te va împrăştia prin toate neamurile, de la o margine a pământului pân'la cealaltă, şi acolo vei sluji altor dumnezei - lemnelor şi pietrelor - pe care nici tu şi nici părinţii tăi nu i-aţi ştiut .</span>
<span class="v-num v-65">65&nbsp;</span><span class="v DT28_65" data-id="DT28_65">Dar nici între neamurile acestea nu vei avea odihnă, nici odihnă va fi pentru talpa piciorului tău, că-ţi va da Domnul acolo inimă sperioasă şi ochi sleiţi şi suflet istovit.</span>
<span class="v-num v-66">66&nbsp;</span><span class="v DT28_66" data-id="DT28_66">Fi-va viaţa ta spânzurată'n faţa ochilor tăi şi te vei teme ziua şi noaptea, şi vieţii tale nu-i vei da crezare.</span>
<span class="v-num v-67">67&nbsp;</span><span class="v DT28_67" data-id="DT28_67">De frica inimii tale ce te va'nfrica şi de vedeniile pe care cu ochii tăi le vei vedea, vei zice dimineaţa: O, de s'ar face seară!, iar seara vei zice: O, de s'ar face dimineaţă!...</span>
<span class="v-num v-68">68&nbsp;</span><span class="v DT28_68" data-id="DT28_68">Şi te va întoarce Domnul în Egipt pe corăbii pe calea despre care ţi-am spus: De-acum tu n'o vei mai vedea!... Şi acolo vă veţi vinde vrăjmaşilor voştri, să le fiţi robi şi roabe; şi nu va fi cine să vă cumpere".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="DT27.html">&lt;</a>
<a class="home" href="index.html">=</a>
<a class="next" href="DT29.html">&gt;</a>
</div></div>
</body>
</html>