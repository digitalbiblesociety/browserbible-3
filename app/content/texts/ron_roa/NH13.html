<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI NEEMIA - A DOUA CARTE A LUI EZDRA 13 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="NH.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="NH.html">CARTEA LUI NEEMIA - A DOUA CARTE A LUI EZDRA 13</a><a class="prev" href="NH12.html">&lt;</a>
<a class="home" href="index.html">=</a>
<a class="next" href="ET1.html">&gt;</a>
</div></div>
<div class="section chapter NH NH13 ron_roa ron " dir="ltr" lang="ro" data-id="NH13" data-nextid="ET1" data-previd="NH12">
<div class="c">13</div>
<div class="p">
<span class="v-num v-1">1&nbsp;</span><span class="v NH13_1" data-id="NH13_1">În ziua aceea s'a citit din Cartea lui Moise în auzul poporului şi s'a aflat scris în ea că Amoniţii şi Moabiţii nu trebuie să intre vreodată în adunarea lui Dumnezeu;</span>
<span class="v-num v-2">2&nbsp;</span><span class="v NH13_2" data-id="NH13_2">aceasta, fiindcă ei n'au ieşit cu pâine şi apă înaintea fiilor lui Israel şi fiindcă l-au tocmit împotriva lor pe Balaam ca să-i blesteme (dar Dumnezeul nostru a schimbat blestemul în binecuvântare).</span>
<span class="v-num v-3">3&nbsp;</span><span class="v NH13_3" data-id="NH13_3">Şi a fost că după ce s'a auzit ce spune legea, tot ce era amestec în Israel a fost dat deoparte.</span>
<span class="v-num v-4">4&nbsp;</span><span class="v NH13_4" data-id="NH13_4">Dar mai înainte de aceasta, preotul Eliaşib, care era peste cămările templului Dumnezeului nostru şi care era un apropiat al lui Tobie,</span>
<span class="v-num v-5">5&nbsp;</span><span class="v NH13_5" data-id="NH13_5">i-a rânduit acestuia o odaie mare, unde mai înainte erau puse prinoasele, tămâia, vasele, zeciuiala din grâu, vin şi untdelemn care le era rânduită leviţilor, cântăreţilor şi portarilor, precum şi pârga cuvenită preoţilor.</span>
<span class="v-num v-6">6&nbsp;</span><span class="v NH13_6" data-id="NH13_6">Dar în tot acest timp eu nu mă aflam în Ierusalim, fiindcă în cel de al treizeci şi doilea an al domniei lui Artaxerxe, regele Babilonului , eu mă dusesem la rege, iar după un oarecare timp i-am cerut regelui învoire</span>
<span class="v-num v-7">7&nbsp;</span><span class="v NH13_7" data-id="NH13_7">şi am venit la Ierusalim şi am luat cunoştinţă de lucrul cel rău pe care-l făcuse Eliaşib dându-i lui Tobie odaie în curtea templului lui Dumnezeu.</span>
<span class="v-num v-8">8&nbsp;</span><span class="v NH13_8" data-id="NH13_8">Şi mi s'a părut că e un lucru foarte rău şi am aruncat afară din cămară toate lucrurile care-i aparţineau lui Tobie;</span>
<span class="v-num v-9">9&nbsp;</span><span class="v NH13_9" data-id="NH13_9">şi am dat poruncă şi au curăţit cămările şi am pus la loc lucrurile templului lui Dumnezeu şi prinoasele şi tămâia.</span>
<span class="v-num v-10">10&nbsp;</span><span class="v NH13_10" data-id="NH13_10">Şi am mai aflat că porţiile leviţilor nu le fuseseră date şi că aceştia fugiseră, fiecare la ţarina sa, adică leviţii şi cântăreţii îndatoraţi să facă slujbele.</span>
<span class="v-num v-11">11&nbsp;</span><span class="v NH13_11" data-id="NH13_11">Şi am certat căpeteniile şi am zis: De ce a fost părăsit templul lui Dumnezeu? Şi i-am adunat [pe cei ce fugiseră] şi i-am pus la locurile lor.</span>
<span class="v-num v-12">12&nbsp;</span><span class="v NH13_12" data-id="NH13_12">Atunci întregul Iuda a adus în cămări zeciuială de grâu, de vin şi de untdelemn.</span>
<span class="v-num v-13">13&nbsp;</span><span class="v NH13_13" data-id="NH13_13">Şi i-am pus [peste cămări] pe preotul Şelemia şi pe cărturarul Ţadoc şi pe Pedaia, unul din leviţi, şi le-au dat ca ajutor pe Hanan, fiul lui Zacur, fiul lui Matania, fiindcă aceştia treceau drept oameni de încredere; lor li s'a dat împuternicirea de a împărţi cele cuvenite fraţilor lor.</span>
<span class="v-num v-14">14&nbsp;</span><span class="v NH13_14" data-id="NH13_14">Pomeneşte-mă, Dumnezeule, pentru aceasta, şi nu-mi uita mila pe care am făcut-o cu templul Domnului Dumnezeu!</span>
<span class="v-num v-15">15&nbsp;</span><span class="v NH13_15" data-id="NH13_15">În zilele acelea am văzut în Iuda oameni care în zi de sâmbătă călcau în linuri şi cărau snopi şi încărcau pe asini vin, struguri, smochine şi tot felul de poveri şi le aduceau în Ierusalim sâmbăta; şi i-am mustrat în chiar ziua când vindeau.</span>
<span class="v-num v-16">16&nbsp;</span><span class="v NH13_16" data-id="NH13_16">Erau în el şi locuitori care aduceau peşte şi alte soiuri de marfă pe care le vindeau fiilor lui Iuda, sâmbăta, în Ierusalim.</span>
<span class="v-num v-17">17&nbsp;</span><span class="v NH13_17" data-id="NH13_17">Şi i-am mustrat pe fiii cei liberi ai lui Iuda şi le-am zis: - Ce înseamnă aceste fapte urâte pe care le faceţi voi, că pângăriţi ziua odihnei?</span>
<span class="v-num v-18">18&nbsp;</span><span class="v NH13_18" data-id="NH13_18">Oare nu aşa au făcut părinţii voştri şi nu din această pricină a adus Dumnezeul nostru asupră-le şi asupră-ne şi asupra acestei cetăţi toate relele acestea?... Iar voi aduceţi din nou mânie asupra lui Israel, pângărind ziua odihnei?</span>
<span class="v-num v-19">19&nbsp;</span><span class="v NH13_19" data-id="NH13_19">Şi a fost că atunci când s'au făcut porţile în Ierusalim, în ajun de sâmbătă, eu am vorbit în ajun de sâmbătă, iar porţile s'au închis; şi am poruncit ca ele să nu se deschidă până ce trece sâmbăta; şi am aşezat la porţi o seamă dintre slujitorii mei, ca nu cumva cineva să aducă înlăuntru poveri în ziua odihnei,</span>
<span class="v-num v-20">20&nbsp;</span><span class="v NH13_20" data-id="NH13_20">aşa că toţi negustorii de acest fel au rămas peste noapte, o dată sau de două ori, în afara Ierusalimului.</span>
<span class="v-num v-21">21&nbsp;</span><span class="v NH13_21" data-id="NH13_21">Şi i-am mustrat şi le-am zis: - De ce rămâneţi voi peste noapte în faţa zidului? Dacă mai faceţi aşa, voi pune mâna pe voi!... Şi de atunci n'au mai venit în ziua de odihnă.</span>
<span class="v-num v-22">22&nbsp;</span><span class="v NH13_22" data-id="NH13_22">Şi le-am poruncit leviţilor să se cureţe şi să vină să păzească porţile şi să sfinţească ziua de odihnă. Pomeneşte-mă, Dumnezeule, pentru acestea, şi ocroteşte-mă după mulţimea milei Tale!</span>
<span class="v-num v-23">23&nbsp;</span><span class="v NH13_23" data-id="NH13_23">În zilele acelea am văzut Iudei care se însuraseră cu femei aşdodiene, amonite şi moabite;</span>
<span class="v-num v-24">24&nbsp;</span><span class="v NH13_24" data-id="NH13_24">jumătate din copiii lor vorbeau limba aşdodiană şi nu ştiau să vorbească în limba iudaică.</span>
<span class="v-num v-25">25&nbsp;</span><span class="v NH13_25" data-id="NH13_25">Şi i-am mustrat şi i-am blestemat; pe unii i-am lovit şi le-am smuls părul şi i-am jurat pe Dumnezeu, zicând: - Să nu vă daţi fetele după fiii lor, şi nici pe fetele lor să le luaţi pentru feciorii voştri!</span>
<span class="v-num v-26">26&nbsp;</span><span class="v NH13_26" data-id="NH13_26">Oare nu aşa a păcătuit Solomon, regele lui Israel?: Nu multe popoare aveau un rege ca el; Dumnezeu îl iubea, Dumnezeu îl pusese rege peste tot Israelul; cu toate acestea, femei străine l-au târât pe-alături.</span>
<span class="v-num v-27">27&nbsp;</span><span class="v NH13_27" data-id="NH13_27">Cel puţin de voi să nu auzim că faceţi tot răul acesta, că rupeţi legământul cu Dumnezeul nostru, ţinând femei de alt neam!</span>
<span class="v-num v-28">28&nbsp;</span><span class="v NH13_28" data-id="NH13_28">Unul din fiii lui Ioiada, fiul lui Eliaşib, marele preot, era ginerele lui Sanbalat Horonitul; dar l-am gonit de la mine.</span>
<span class="v-num v-29">29&nbsp;</span><span class="v NH13_29" data-id="NH13_29">Adu-Ţi aminte de ei, Dumnezeule, că au spurcat preoţia şi legământul preoţesc şi pe cel de levit!</span>
<span class="v-num v-30">30&nbsp;</span><span class="v NH13_30" data-id="NH13_30">Aşa i-am curăţit eu de toate legăturile străine; şi le-am pus rânduială preoţilor şi leviţilor, fiecăruia după slujba lui;</span>
<span class="v-num v-31">31&nbsp;</span><span class="v NH13_31" data-id="NH13_31">de asemenea, am hotărât la ce anume vreme să se aducă lemnele pentru arderea jertfelor, precum şi prinoasele de pârgă. Adu-Ţi aminte de mine, Dumnezeul nostru, spre ceea ce e bun! </span>
</div>
</div>
<div class="footnotes">

</div>

<div class="footer"><div class="nav">
<a class="prev" href="NH12.html">&lt;</a>
<a class="home" href="index.html">=</a>
<a class="next" href="ET1.html">&gt;</a>
</div></div>
</body>
</html>