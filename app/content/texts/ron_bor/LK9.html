<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>LUCA 9 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="LK.html">Biblia Ortodoxă Română Sinodală (2006)</a><a class="location" href="LK.html">LUCA 9</a><a class="prev" href="LK8.html">&lt;</a>
<a class="home" href="index.html">=</a>
<a class="next" href="LK10.html">&gt;</a>
</div></div>
<div class="section chapter LK LK9 ron_bor ron " dir="ltr" lang="ron" data-id="LK9" data-nextid="LK10" data-previd="LK8">
<div class="c">9</div>
<div class="p">
<span class="v-num v-1">1&nbsp;</span><span class="v LK9_1" data-id="LK9_1">Şi chemând pe cei doisprezece ucenici ai Săi, le-a dat putere şi stăpânire peste toţi demonii şi să vindece bolile.</span>
<span class="v-num v-2">2&nbsp;</span><span class="v LK9_2" data-id="LK9_2">Şi i-a trimis să propovăduiască împărăţia lui Dumnezeu şi să vindece pe cei bolnavi.</span>
<span class="v-num v-3">3&nbsp;</span><span class="v LK9_3" data-id="LK9_3">Şi a zis către ei: Să nu luaţi nimic pe drum, nici toiag, nici traistă, nici pâine, nici bani şi nici să nu aveţi câte două haine.</span>
<span class="v-num v-4">4&nbsp;</span><span class="v LK9_4" data-id="LK9_4">Şi în orice casă veţi intra, acolo să rămâneţi şi de acolo să plecaţi.</span>
<span class="v-num v-5">5&nbsp;</span><span class="v LK9_5" data-id="LK9_5">Şi câţi nu vă vor primi, ieşind din acea cetate scuturaţi praful de pe picioarele voastre, spre mărturie împotriva lor.</span>
<span class="v-num v-6">6&nbsp;</span><span class="v LK9_6" data-id="LK9_6">Iar ei, plecând, mergeau prin sate binevestind şi vindecând pretutindeni.</span>
<span class="v-num v-7">7&nbsp;</span><span class="v LK9_7" data-id="LK9_7">Şi a auzit Irod tetrarhul toate cele făcute şi era nedumerit, că se zicea de către unii că Ioan s-a sculat din morţi;</span>
<span class="v-num v-8">8&nbsp;</span><span class="v LK9_8" data-id="LK9_8">Iar de unii că Ilie s-a arătat, iar de alţii, că un prooroc dintre cei vechi a înviat.</span>
<span class="v-num v-9">9&nbsp;</span><span class="v LK9_9" data-id="LK9_9">Iar Irod a zis: Lui Ioan eu i-am tăiat capul. Cine este dar Acesta despre care aud asemenea lucruri? Şi căuta să-l vadă.</span>
<span class="v-num v-10">10&nbsp;</span><span class="v LK9_10" data-id="LK9_10">Şi, întorcându-se apostolii, I-au spus toate câte au făcut. Şi, luându-i cu Sine, S-a dus de o parte într-un loc pustiu, aproape de cetatea numită Betsaida.</span>
<span class="v-num v-11">11&nbsp;</span><span class="v LK9_11" data-id="LK9_11">Iar mulţimile, aflând, au mers după El şi El, primindu-le, le vorbea despre împărăţia lui Dumnezeu, iar pe cei care aveau trebuinţă de vindecare îi făcea sănătoşi.</span>
<span class="v-num v-12">12&nbsp;</span><span class="v LK9_12" data-id="LK9_12">Dar ziua a început să se plece spre seară. Şi, venind la El, cei doisprezece I-au spus: Dă drumul mulţimii să se ducă prin satele şi prin sătuleţele dimprejur, ca să poposească şi să-şi găsească mâncare, că aici suntem în loc pustiu.</span>
<span class="v-num v-13">13&nbsp;</span><span class="v LK9_13" data-id="LK9_13">Iar El a zis către ei: Daţi-le voi să mănânce. Iar ei au zis: Nu avem mai mult de cinci pâini şi doi peşti, afară numai dacă, ducându-ne noi, vom cumpăra merinde pentru tot poporul acesta.</span>
<span class="v-num v-14">14&nbsp;</span><span class="v LK9_14" data-id="LK9_14">Căci erau ca la cinci mii de bărbaţi. Dar El a zis către ucenicii Săi: Aşezaţi-i jos, în cete de câte cincizeci de inşi.</span>
<span class="v-num v-15">15&nbsp;</span><span class="v LK9_15" data-id="LK9_15">Şi au făcut aşa şi i-au aşezat pe toţi.</span>
<span class="v-num v-16">16&nbsp;</span><span class="v LK9_16" data-id="LK9_16">Iar Iisus, luând cele cinci pâini şi cei doi peşti şi privind la cer, le-a binecuvântat, a frânt şi a dat ucenicilor, ca să pună mulţimii înainte.</span>
<span class="v-num v-17">17&nbsp;</span><span class="v LK9_17" data-id="LK9_17">Şi au mâncat şi s-au săturat toţi şi au luat ceea ce le-a rămas, douăsprezece coşuri de fărâmituri.</span>
<span class="v-num v-18">18&nbsp;</span><span class="v LK9_18" data-id="LK9_18">Şi când Se ruga El singur, erau cu El ucenicii, şi i-a întrebat, zicând: Cine zic mulţimile că sunt Eu?</span>
<span class="v-num v-19">19&nbsp;</span><span class="v LK9_19" data-id="LK9_19">Iar ei, răspunzând, au zis: Ioan Botezătorul, iar alţii Ilie, iar alţii că a înviat un prooroc din cei vechi.</span>
<span class="v-num v-20">20&nbsp;</span><span class="v LK9_20" data-id="LK9_20">Şi El le-a zis: Dar voi cine ziceţi că sunt Eu? Iar Petru, răspunzând, a zis: Hristosul lui Dumnezeu.</span>
<span class="v-num v-21">21&nbsp;</span><span class="v LK9_21" data-id="LK9_21">Iar El, certându-i, le-a poruncit să nu spună nimănui aceasta,</span>
<span class="v-num v-22">22&nbsp;</span><span class="v LK9_22" data-id="LK9_22">Zicând că Fiul Omului trebuie să pătimească multe şi să fie defăimat de către bătrâni şi de către arhierei şi de către cărturari şi să fie omorât, iar a treia zi să învieze.</span>
<span class="v-num v-23">23&nbsp;</span><span class="v LK9_23" data-id="LK9_23">Şi zicea către toţi: Dacă voieşte cineva să vină după Mine, să se lepede de sine, să-şi ia crucea în fiecare zi şi să-Mi urmeze Mie;</span>
<span class="v-num v-24">24&nbsp;</span><span class="v LK9_24" data-id="LK9_24">Căci cine va voi să-şi scape sufletul îl va pierde; iar cine-şi va pierde sufletul pentru Mine, acela îl va mântui.</span>
<span class="v-num v-25">25&nbsp;</span><span class="v LK9_25" data-id="LK9_25">Că ce foloseşte omului dacă va câştiga lumea toată, iar pe sine se va pierde sau se va păgubi?</span>
<span class="v-num v-26">26&nbsp;</span><span class="v LK9_26" data-id="LK9_26">Căci de cel ce se va ruşina de Mine şi de cuvintele Mele, de acesta şi Fiul Omului se va ruşina, când va veni întru slava Sa şi a Tatălui şi a sfinţilor îngeri.</span>
<span class="v-num v-27">27&nbsp;</span><span class="v LK9_27" data-id="LK9_27">Cu adevărat însă spun vouă: Sunt unii, dintre cei ce stau aici, care nu vor gusta moartea, până ce nu vor vedea împărăţia lui Dumnezeu.</span>
<span class="v-num v-28">28&nbsp;</span><span class="v LK9_28" data-id="LK9_28">Iar după cuvintele acestea, ca la opt zile, luând cu Sine pe Petru şi pe Ioan şi pe Iacov, S-a suit pe munte ca să Se roage.</span>
<span class="v-num v-29">29&nbsp;</span><span class="v LK9_29" data-id="LK9_29">Şi pe când se ruga El, chipul feţei Sale s-a făcut altul şi îmbrăcămintea Lui albă strălucind.</span>
<span class="v-num v-30">30&nbsp;</span><span class="v LK9_30" data-id="LK9_30">Şi iată doi bărbaţi vorbeau cu El, care erau Moise şi Ilie,</span>
<span class="v-num v-31">31&nbsp;</span><span class="v LK9_31" data-id="LK9_31">Şi care, arătându-se întru slavă, vorbeau despre sfârşitul Lui, pe care avea să-l împlinească în Ierusalim.</span>
<span class="v-num v-32">32&nbsp;</span><span class="v LK9_32" data-id="LK9_32">Iar Petru şi cei ce erau cu el erau îngreuiaţi de somn; şi deşteptându-se, au văzut slava Lui şi pe cei doi bărbaţi stând cu El.</span>
<span class="v-num v-33">33&nbsp;</span><span class="v LK9_33" data-id="LK9_33">Şi când s-au despărţit ei de El, Petru a zis către Iisus: Învăţătorule, bine este ca noi să fim aici şi să facem trei colibe: una Ţie, una lui Moise şi una lui Ilie, neştiind ce spune.</span>
<span class="v-num v-34">34&nbsp;</span><span class="v LK9_34" data-id="LK9_34">Şi, pe când vorbea el acestea, s-a făcut un nor şi i-a umbrit; şi ei s-au spăimântat când au intrat în nor.</span>
<span class="v-num v-35">35&nbsp;</span><span class="v LK9_35" data-id="LK9_35">Şi glas s-a făcut din nor, zicând: Acesta este Fiul Meu cel ales, de acesta să ascultaţi!</span>
<span class="v-num v-36">36&nbsp;</span><span class="v LK9_36" data-id="LK9_36">Şi când a trecut glasul, S-a aflat Iisus singur. Şi ei au tăcut şi nimănui n-au spus nimic, în zilele acelea, din cele ce văzuseră.</span>
<span class="v-num v-37">37&nbsp;</span><span class="v LK9_37" data-id="LK9_37">În ziua următoare, când s-au coborât din munte, L-a întâmpinat mulţime multă.</span>
<span class="v-num v-38">38&nbsp;</span><span class="v LK9_38" data-id="LK9_38">Şi iată un bărbat din mulţime a strigat, zicând: Învăţătorule, rogu-mă Ţie, caută spre fiul meu, că îl am numai pe el;</span>
<span class="v-num v-39">39&nbsp;</span><span class="v LK9_39" data-id="LK9_39">Şi iată un duh îl apucă şi îndată strigă şi-l zguduie cu spume şi abia pleacă de la el, după ce l-a zdrobit.</span>
<span class="v-num v-40">40&nbsp;</span><span class="v LK9_40" data-id="LK9_40">Şi m-am rugat de ucenicii Tăi ca să-l alunge, şi n-au putut.</span>
<span class="v-num v-41">41&nbsp;</span><span class="v LK9_41" data-id="LK9_41">Iar Iisus, răspunzând, a zis: O, neam necredincios şi îndărătnic! Până când voi fi cu voi şi vă voi suferi? Adu aici pe fiul tău.</span>
<span class="v-num v-42">42&nbsp;</span><span class="v LK9_42" data-id="LK9_42">Şi, apropiindu-se el, demonul l-a aruncat la pământ şi l-a zguduit. Iar Iisus a certat pe duhul cel necurat şi a vindecat pe copil şi l-a dat tatălui lui.</span>
<span class="v-num v-43">43&nbsp;</span><span class="v LK9_43" data-id="LK9_43">Iar toţi au rămas uimiţi de mărirea lui Dumnezeu. Şi mirându-se toţi de toate câte făcea, a zis către ucenicii Săi:</span>
<span class="v-num v-44">44&nbsp;</span><span class="v LK9_44" data-id="LK9_44">Puneţi în urechile voastre cuvintele acestea: Căci Fiul Omului va fi dat în mâinile oamenilor.</span>
<span class="v-num v-45">45&nbsp;</span><span class="v LK9_45" data-id="LK9_45">Iar ei nu înţelegeau cuvântul acesta, căci era ascuns pentru ei ca să nu-l priceapă şi se temeau să-L întrebe despre acest cuvânt.</span>
<span class="v-num v-46">46&nbsp;</span><span class="v LK9_46" data-id="LK9_46">Şi a intrat gând în inima lor: Cine dintre ei ar fi mai mare?</span>
<span class="v-num v-47">47&nbsp;</span><span class="v LK9_47" data-id="LK9_47">Iar Iisus, cunoscând cugetul inimii lor, a luat un copil, l-a pus lângă Sine,</span>
<span class="v-num v-48">48&nbsp;</span><span class="v LK9_48" data-id="LK9_48">Şi le-a zis: Oricine va primi pruncul acesta, în numele Meu, pe Mine Mă primeşte; iar oricine Mă va primi pe Mine, primeşte pe Cel ce M-a trimis pe Mine. Căci cel ce este mai mic între voi toţi, acesta este mare.</span>
<span class="v-num v-49">49&nbsp;</span><span class="v LK9_49" data-id="LK9_49">Iar Ioan, răspunzând, a zis: Învăţătorule, am văzut pe unul care, în numele Tău, scoate demoni şi l-am oprit, pentru că nu-Ţi urmează împreună cu noi.</span>
<span class="v-num v-50">50&nbsp;</span><span class="v LK9_50" data-id="LK9_50">Iar Iisus a zis către el: Nu-l opriţi; căci cine nu este împotriva voastră este pentru voi.</span>
<span class="v-num v-51">51&nbsp;</span><span class="v LK9_51" data-id="LK9_51">Şi când s-au împlinit zilele înălţării Sale, El S-a hotărât să meargă la Ierusalim.</span>
<span class="v-num v-52">52&nbsp;</span><span class="v LK9_52" data-id="LK9_52">Şi a trimis vestitori înaintea Lui. Şi ei, mergând, au intrat într-un sat de samarineni, ca să facă pregătiri pentru El.</span>
<span class="v-num v-53">53&nbsp;</span><span class="v LK9_53" data-id="LK9_53">Dar ei nu L-au primit, pentru că El se îndrepta spre Ierusalim.</span>
<span class="v-num v-54">54&nbsp;</span><span class="v LK9_54" data-id="LK9_54">Şi văzând aceasta, ucenicii Iacov şi Ioan I-au zis: Doamne, vrei să zicem să se coboare foc din cer şi să-i mistuie, cum a făcut şi Ilie?</span>
<span class="v-num v-55">55&nbsp;</span><span class="v LK9_55" data-id="LK9_55">Iar El, întorcându-Se, i-a certat şi le-a zis: Nu ştiţi, oare, fiii cărui duh sunteţi? Căci Fiul Omului n-a venit ca să piardă sufletele oamenilor, ci ca să le mântuiască.</span>
<span class="v-num v-56">56&nbsp;</span><span class="v LK9_56" data-id="LK9_56">Şi s-au dus în alt sat.</span>
<span class="v-num v-57">57&nbsp;</span><span class="v LK9_57" data-id="LK9_57">Şi pe când mergeau ei pe cale, zis-a unul către El: Te voi însoţi, oriunde Te vei duce.</span>
<span class="v-num v-58">58&nbsp;</span><span class="v LK9_58" data-id="LK9_58">Şi i-a zis Iisus: Vulpile au vizuini şi păsările cerului cuiburi; dar Fiul Omului n-are unde să-Şi plece capul.</span>
<span class="v-num v-59">59&nbsp;</span><span class="v LK9_59" data-id="LK9_59">Şi a zis către altul: urmează-Mi. Iar el a zis: Doamne, dă-mi voie întâi să merg să îngrop pe tatăl meu.</span>
<span class="v-num v-60">60&nbsp;</span><span class="v LK9_60" data-id="LK9_60">Iar El i-a zis: Lasă morţii să-şi îngroape morţii lor, iar tu mergi de vesteşte împărăţia lui Dumnezeu.</span>
<span class="v-num v-61">61&nbsp;</span><span class="v LK9_61" data-id="LK9_61">Dar altul a zis: Îţi voi urma, Doamne, dar întâi îngăduie-mi ca să rânduiesc cele din casa mea.</span>
<span class="v-num v-62">62&nbsp;</span><span class="v LK9_62" data-id="LK9_62">Iar Iisus a zis către el: Nimeni care pune mâna pe plug şi se uită îndărăt nu este potrivit pentru împărăţia lui Dumnezeu.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="LK8.html">&lt;</a>
<a class="home" href="index.html">=</a>
<a class="next" href="LK10.html">&gt;</a>
</div></div>
</body>
</html>