<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>1CORINTENI 16 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="C1.html">Biblia Ortodoxă Română Sinodală (2006)</a><a class="location" href="C1.html">1CORINTENI 16</a><a class="prev" href="C115.html">&lt;</a>
<a class="home" href="index.html">=</a>
<a class="next" href="C21.html">&gt;</a>
</div></div>
<div class="section chapter C1 C116 ron_bor ron " dir="ltr" lang="ro" data-id="C116" data-nextid="C21" data-previd="C115">
<div class="c">16</div>
<div class="p">
<span class="v-num v-1">1&nbsp;</span><span class="v C116_1" data-id="C116_1">Cât despre strângerea de ajutoare pentru sfinţi, precum am rânduit pentru Bisericile Galatiei, aşa să faceţi şi voi.</span>
<span class="v-num v-2">2&nbsp;</span><span class="v C116_2" data-id="C116_2">În ziua întâi a săptămânii (Duminică), fiecare dintre voi să-şi pună deoparte, strângând cât poate, ca să nu se facă strângerea abia atunci când voi veni.</span>
<span class="v-num v-3">3&nbsp;</span><span class="v C116_3" data-id="C116_3">Iar când voi veni, pe cei pe care îi veţi socoti, pe aceia îi voi trimite cu scrisori să ducă darul vostru la Ierusalim.</span>
<span class="v-num v-4">4&nbsp;</span><span class="v C116_4" data-id="C116_4">Şi de se va cuveni să merg şi eu, vor merge împreună cu mine.</span>
<span class="v-num v-5">5&nbsp;</span><span class="v C116_5" data-id="C116_5">Ci voi veni la voi, când voi trece prin Macedonia, căci prin Macedonia trec.</span>
<span class="v-num v-6">6&nbsp;</span><span class="v C116_6" data-id="C116_6">La voi mă voi opri, poate, sau voi şi ierna, ca să mă petreceţi în călătoria ce voi face.</span>
<span class="v-num v-7">7&nbsp;</span><span class="v C116_7" data-id="C116_7">Căci nu vreau să vă văd acum numai în treacăt, ci nădăjduiesc să rămân la voi câtăva vreme, dacă va îngădui Domnul.</span>
<span class="v-num v-8">8&nbsp;</span><span class="v C116_8" data-id="C116_8">Voi rămâne însă în Efes, până la praznicul Cincizecimii.</span>
<span class="v-num v-9">9&nbsp;</span><span class="v C116_9" data-id="C116_9">Căci mi s-a deschis uşă mare spre lucru mult, dar sunt mulţi potrivnici.</span>
<span class="v-num v-10">10&nbsp;</span><span class="v C116_10" data-id="C116_10">Iar de va veni Timotei, vedeţi să fie fără teamă la voi, căci lucrează ca şi mine lucrul Domnului.</span>
<span class="v-num v-11">11&nbsp;</span><span class="v C116_11" data-id="C116_11">Nimeni deci să nu-l dispreţuiască; ci să-l petreceţi cu pace, ca să vină la mine; că îl aştept cu fraţii.</span>
<span class="v-num v-12">12&nbsp;</span><span class="v C116_12" data-id="C116_12">Cât despre fratele Apollo, l-am rugat mult să vină la voi cu fraţii; totuşi nu i-a fost voia să vină acum. Ci va veni când va găsi prilej.</span>
<span class="v-num v-13">13&nbsp;</span><span class="v C116_13" data-id="C116_13">Privegheaţi, staţi tari în credinţă, îmbărbătaţi-vă, întăriţi-vă.</span>
<span class="v-num v-14">14&nbsp;</span><span class="v C116_14" data-id="C116_14">Toate ale voastre cu dragoste să se facă.</span>
<span class="v-num v-15">15&nbsp;</span><span class="v C116_15" data-id="C116_15">Vă îndemn însă, fraţilor, - ştiţi casa lui Ştefanas, că este pârga Ahaei şi că spre slujirea sfinţilor s-au rânduit pe ei înşişi S</span>
<span class="v-num v-16">16&nbsp;</span><span class="v C116_16" data-id="C116_16">Ca şi voi să vă supuneţi unora ca aceştia şi oricui lucrează şi se osteneşte împreună cu ei.</span>
<span class="v-num v-17">17&nbsp;</span><span class="v C116_17" data-id="C116_17">Mă bucur de venirea lui Ştefanas, a lui Fortunat şi a lui Ahaic, pentru că aceştia au împlinit lipsa voastră.</span>
<span class="v-num v-18">18&nbsp;</span><span class="v C116_18" data-id="C116_18">Şi au liniştit duhul meu şi al vostru. Cunoaşteţi bine deci pe unii ca aceştia.</span>
<span class="v-num v-19">19&nbsp;</span><span class="v C116_19" data-id="C116_19">Vă îmbrăţişează Bisericile Asiei. Vă îmbrăţişează mult, în Domnul, Acvila şi Priscila, împreună cu Biserica din casa lor.</span>
<span class="v-num v-20">20&nbsp;</span><span class="v C116_20" data-id="C116_20">Vă îmbrăţişează fraţii toţi. Îmbrăţişaţi-vă unii pe alţii cu sărutare sfântă.</span>
<span class="v-num v-21">21&nbsp;</span><span class="v C116_21" data-id="C116_21">Salutarea cu mâna mea, Pavel.</span>
<span class="v-num v-22">22&nbsp;</span><span class="v C116_22" data-id="C116_22">Cel ce nu iubeşte pe Domnul să fie anatema! Maran atha! (Domnul vine).</span>
<span class="v-num v-23">23&nbsp;</span><span class="v C116_23" data-id="C116_23">Harul Domnului Iisus Hristos cu voi.</span>
<span class="v-num v-24">24&nbsp;</span><span class="v C116_24" data-id="C116_24">Dragostea mea cu voi toţi, în Hristos Iisus! Amin.</span>
</div>
</div>
<div class="footnotes">

</div>

<div class="footer"><div class="nav">
<a class="prev" href="C115.html">&lt;</a>
<a class="home" href="index.html">=</a>
<a class="next" href="C21.html">&gt;</a>
</div></div>
</body>
</html>