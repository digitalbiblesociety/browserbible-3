<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>ISAIA 19 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="IS.html">Biblia Ortodoxă Română Sinodală (2006)</a><a class="location" href="IS.html">ISAIA 19</a><a class="prev" href="IS18.html">&lt;</a>
<a class="home" href="index.html">=</a>
<a class="next" href="IS20.html">&gt;</a>
</div></div>
<div class="section chapter IS IS19 ron_bor ron " dir="ltr" lang="ro" data-id="IS19" data-nextid="IS20" data-previd="IS18">
<div class="c">19</div>
<div class="p">
<span class="v-num v-1">1&nbsp;</span><span class="v IS19_1" data-id="IS19_1">Iată Domnul vine pe nor uşor şi ajunge în Egipt. Idolii Egiptului tremură înaintea feţei Lui şi inima Egiptenilor se topeşte în ei.</span>
<span class="v-num v-2">2&nbsp;</span><span class="v IS19_2" data-id="IS19_2">Voi întărâta pe Egipteni unii împotriva altora şi se vor război frate cu frate şi prieten cu prieten, cetate cu cetate, împărăţie cu împărăţie.</span>
<span class="v-num v-3">3&nbsp;</span><span class="v IS19_3" data-id="IS19_3">Egiptul îşi va pierde mintea şi voi încurca isteţimea lui şi vor merge ei să întrebe pe idoli şi pe vrăjitori, pe fermecători şi pe ghicitori.</span>
<span class="v-num v-4">4&nbsp;</span><span class="v IS19_4" data-id="IS19_4">Şi voi da Egiptul în mâna unui stăpânitor crud şi un împărat puternic îl va stăpâni, zice Domnul Dumnezeu Savaot.</span>
<span class="v-num v-5">5&nbsp;</span><span class="v IS19_5" data-id="IS19_5">Apele mării se vor sfârşi şi fluviul va seca şi se va usca de tot.</span>
<span class="v-num v-6">6&nbsp;</span><span class="v IS19_6" data-id="IS19_6">Canalele se vor preface în ape stătătoare. Râurile Egiptului vor scădea şi se vor usca, papura şi trestia se vor veşteji.</span>
<span class="v-num v-7">7&nbsp;</span><span class="v IS19_7" data-id="IS19_7">Lunca Nilului şi toată verdeaţa de pe malurile lui se vor usca, vor cădea şi nu vor mai fi!</span>
<span class="v-num v-8">8&nbsp;</span><span class="v IS19_8" data-id="IS19_8">Pescarii vor suspina şi se vor tângui; toţi cei care aruncă undiţa în Nil, cei care aruncă năvodul pe faţa apelor, vor fi deznădăjduiţi.</span>
<span class="v-num v-9">9&nbsp;</span><span class="v IS19_9" data-id="IS19_9">Cei care lucrează inul vor fi nedumeriţi şi pieptănătoarele şi ţesătorii vor fi în mare încurcătură.</span>
<span class="v-num v-10">10&nbsp;</span><span class="v IS19_10" data-id="IS19_10">Ţesătorii vor fi tulburaţi şi toţi lucrătorii, în întristare mare.</span>
<span class="v-num v-11">11&nbsp;</span><span class="v IS19_11" data-id="IS19_11">Mai-marii Ţoanului au ajuns nebuni, sfătuitorii cei înţelepţi ai lui Faraon dau sfaturi fără de minte! Cum îndrăzniţi voi să ziceţi lui Faraon: "Eu sunt ucenicul celor înţelepţi, al regilor de altădată?"</span>
<span class="v-num v-12">12&nbsp;</span><span class="v IS19_12" data-id="IS19_12">Unde sunt oare înţelepţii tăi? Să te vestească şi să-ţi dea de ştire ceea ce a hotărât Domnul Savaot împotriva Egiptului.</span>
<span class="v-num v-13">13&nbsp;</span><span class="v IS19_13" data-id="IS19_13">Mai-marii Ţoanului au ajuns nebuni, mai-marii Nofului şi-au pierdut mintea şi căpeteniile seminţiilor duc Egiptul pe căi greşite.</span>
<span class="v-num v-14">14&nbsp;</span><span class="v IS19_14" data-id="IS19_14">Domnul a aruncat peste ei un duh de zăpăceală; în orice faptă a lor ei rătăcesc Egiptul şi nu-şi dau seama, cum nu-şi dă seama beţivul când varsă.</span>
<span class="v-num v-15">15&nbsp;</span><span class="v IS19_15" data-id="IS19_15">Şi nu va fi nici un lucru în Egipt cu rostul lui: nici cap, nici coadă, nici început, nici sfârşit.</span>
<span class="v-num v-16">16&nbsp;</span><span class="v IS19_16" data-id="IS19_16">În ziua aceea, Egiptenii vor fi ca femeile fricoase şi tremurătoare, din pricina ameninţării mâinii Domnului Savaot pe care o va ridica peste ei.</span>
<span class="v-num v-17">17&nbsp;</span><span class="v IS19_17" data-id="IS19_17">Atunci pământul lui Iuda va fi pentru Egipt înfricoşare mare; ori de câte ori i se va aminti numele; Egiptul va tremura, din pricina hotărârii luate împotriva lui de Domnul Savaot.</span>
<span class="v-num v-18">18&nbsp;</span><span class="v IS19_18" data-id="IS19_18">În vremea aceea, vor fi numai cinci cetăţi în pământul Egiptului care vor grăi limba Canaanului şi vor jura în numele Domnului Savaot; una se va numi "Cetatea Soarelui".</span>
<span class="v-num v-19">19&nbsp;</span><span class="v IS19_19" data-id="IS19_19">În ziua aceea, va fi un jertfelnic în mijlocul pământului Egiptului şi un stâlp de pomenire la hotarul lui, pentru Domnul.</span>
<span class="v-num v-20">20&nbsp;</span><span class="v IS19_20" data-id="IS19_20">Acesta va fi un semn şi o mărturie pentru Domnul Savaot în pământul Egiptului. Când vor striga către Domnul în strâmtorările lor, atunci El le va trimite un mântuitor şi un răzbunător oare-i va mântui.</span>
<span class="v-num v-21">21&nbsp;</span><span class="v IS19_21" data-id="IS19_21">Domnul se va face ştiut în Egipt şi Egiptenii vor cunoaşte pe Domnul în ziua aceea. Şi vor aduce arderi de tot şi prinoase şi vor face făgăduinţe Domnului şi le vor împlini.</span>
<span class="v-num v-22">22&nbsp;</span><span class="v IS19_22" data-id="IS19_22">Şi Domnul va bate Egiptul, îl va lovi şi apoi îl va vindeca. Şi ei se vor întoarce la Domnul şi El se va îndupleca şi îi va tămădui.</span>
<span class="v-num v-23">23&nbsp;</span><span class="v IS19_23" data-id="IS19_23">În vremea aceea, va fi un drum din Egipt în Asiria şi Asiria va merge în Egipt şi Egiptul în Asiria şi Egiptenii şi Asirienii vor sluji pe Domnul.</span>
<span class="v-num v-24">24&nbsp;</span><span class="v IS19_24" data-id="IS19_24">În ziua aceea, Israel va fi al treilea în legământul cu Egiptul şi cu Asiria, ca o binecuvântare în mijlocul pământului,</span>
<span class="v-num v-25">25&nbsp;</span><span class="v IS19_25" data-id="IS19_25">Binecuvântare a Domnului Savaot, Care zice: "Binecuvântat să fie poporul Meu, Egiptul şi Asiria, lucrul mâinilor Mele şi Israel, moştenirea Mea!"</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="IS18.html">&lt;</a>
<a class="home" href="index.html">=</a>
<a class="next" href="IS20.html">&gt;</a>
</div></div>
</body>
</html>