<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEZECHIEL 43 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EK.html">Biblia Ortodoxă Română Sinodală (2006)</a><a class="location" href="EK.html">IEZECHIEL 43</a><a class="prev" href="EK42.html">&lt;</a>
<a class="home" href="index.html">=</a>
<a class="next" href="EK44.html">&gt;</a>
</div></div>
<div class="section chapter EK EK43 ron_bor ron " dir="ltr" lang="ro" data-id="EK43" data-nextid="EK44" data-previd="EK42">
<div class="c">43</div>
<div class="p">
<span class="v-num v-1">1&nbsp;</span><span class="v EK43_1" data-id="EK43_1">Apoi m-a dus la poartă, la poarta dinspre răsărit.</span>
<span class="v-num v-2">2&nbsp;</span><span class="v EK43_2" data-id="EK43_2">Şi iată slava Dumnezeului lui Israel venea dinspre răsărit; glasul Lui era ca glasul de ape multe şi pământul strălucea de slava Lui.</span>
<span class="v-num v-3">3&nbsp;</span><span class="v EK43_3" data-id="EK43_3">Vedenia aceasta era ca aceea pe care o văzusem mai înainte, tocmai ca aceea pe care o văzusem când am venit să vestesc pieirea cetăţii; vedenia aceasta era asemenea vedeniei pe care o văzusem la râul Chebar. Atunci am căzut cu faţa la pământ.</span>
<span class="v-num v-4">4&nbsp;</span><span class="v EK43_4" data-id="EK43_4">Şi slava Domnului a intrat în templu pe poarta care este cu faţa spre răsărit.</span>
<span class="v-num v-5">5&nbsp;</span><span class="v EK43_5" data-id="EK43_5">Şi m-a ridicat Duhul şi m-a dus în curtea cea dinăuntru şi iată slava Domnului umplea tot templul.</span>
<span class="v-num v-6">6&nbsp;</span><span class="v EK43_6" data-id="EK43_6">Şi am auzit pe Cineva Care-mi grăia din templu, iar bărbatul acela de mai înainte stătea lângă mine.</span>
<span class="v-num v-7">7&nbsp;</span><span class="v EK43_7" data-id="EK43_7">şi mi-a zis glasul: "Fiul omului, acesta este locul tronului Meu şi locul pe care-Mi pun tălpile picioarelor Mele, unde voi locui veşnic în mijlocul fiilor lui Israel; casa lui Israel nu va mai întina numele Meu cel sfânt, nici ea, nici regii ei, prin desfrânările lor, prin cadavrele regilor lor, cu locurile lor înalte.</span>
<span class="v-num v-8">8&nbsp;</span><span class="v EK43_8" data-id="EK43_8">El îşi puneau pragurile lor lângă pragurile Mele şi ţâţânile uşilor lor lângă ţâţânile uşilor Mele, încât un singur perete era între Mine şi ei, şi întinau numele Meu cel sfânt cu urâciunile lor pe care le făceau, şi de aceea i-am pierdut întru mânia Mea.</span>
<span class="v-num v-9">9&nbsp;</span><span class="v EK43_9" data-id="EK43_9">Iar acum ei vor depărta de la Mine desfrânările lor şi trupurile moarte ale regilor lor şi Eu voi locui în mijlocul lor în veci.</span>
<span class="v-num v-10">10&nbsp;</span><span class="v EK43_10" data-id="EK43_10">Iar tu, fiul omului, descrie casei lui Israel acest templu, ca să se ruşineze ei de fărădelegile lor şi să-i măsoare planul.</span>
<span class="v-num v-11">11&nbsp;</span><span class="v EK43_11" data-id="EK43_11">Dacă ei se vor ruşina de toate acelea câte au făcut, atunci să le arăţi chipul templului şi planul lui, ieşirile lui şi intrările lui şi forma lui şi toate întocmirile lui, toate formele lui şi toate legile lui; pune toate acestea în scris înaintea ochilor lor, ca ei să vadă forma lui şi toate întocmirile lui şi să le urmeze întocmai.</span>
<span class="v-num v-12">12&nbsp;</span><span class="v EK43_12" data-id="EK43_12">Iată acum legea templului: pe vârful muntelui tot locul care îl înconjoară este locul cel mai sfânt. Aceasta este legea templului.</span>
<span class="v-num v-13">13&nbsp;</span><span class="v EK43_13" data-id="EK43_13">Iată măsurile jertfelnicului în coţi, socotind drept cot braţul de la cot în jos, împreună cu palma: soclul de jos al lui era înalt de un cot şi lat tot de un cot; iar brâul, care-l încingea pe margine, avea o palmă în lăţime. Acesta era soclul jertfelnicului.</span>
<span class="v-num v-14">14&nbsp;</span><span class="v EK43_14" data-id="EK43_14">Pe soclu, care era la pământ, se înălţa un fundament mic, care mergea ca un fel de prispă de jur împrejurul jertfelnicului, înaltă de doi coţi şi lată de un cot. Pe fundamentul mic se înălţa fundamentul mare, care iarăşi încingea jertfelnicul ca o prispă înaltă de patru coţi şi lată de un cot.</span>
<span class="v-num v-15">15&nbsp;</span><span class="v EK43_15" data-id="EK43_15">Pe fundamentul mare se înălţa însuşi jertfelnicul, înalt de patru coţi; şi din jertfelnic se ridicau patru coarne.</span>
<span class="v-num v-16">16&nbsp;</span><span class="v EK43_16" data-id="EK43_16">Jertfelnicul avea doisprezece coţi înălţime şi doisprezece coţi în lungime. El era în patru colţuri, având toate cele patru laturi ale sale deopotrivă de lungi.</span>
<span class="v-num v-17">17&nbsp;</span><span class="v EK43_17" data-id="EK43_17">Iar faţa soclului jertfelnicului era de paisprezece coţi în lungime şi de paisprezece coţi înălţime şi împrejurul ei avea un brâu de o jumătate de cot. Soclul de pus împrejur era lat de un cot, iar scara de suit la jertfelnic era în partea de răsărit.</span>
<span class="v-num v-18">18&nbsp;</span><span class="v EK43_18" data-id="EK43_18">Apoi mi-a zis bărbatul acela: "Fiul omului, aşa grăieşte Domnul Dumnezeu: Iată rânduielile jertfelnicului pentru ziua când va fi el făcut, ca să se aducă pe el arderi de tot şi ca să fie stropit cu sânge.</span>
<span class="v-num v-19">19&nbsp;</span><span class="v EK43_19" data-id="EK43_19">Preoţilor din tribul lui Levi, care sunt din neamul lui Sadoc şi care se apropie de Mine ca să-Mi slujească, dă-le, zice Domnul Dumnezeu, un viţel din cireada de boi ca jertfă pentru păcat;</span>
<span class="v-num v-20">20&nbsp;</span><span class="v EK43_20" data-id="EK43_20">Şi să iei sângele lui şi să stropeşti cele patru coarne ale jertfelnicului şi pe cele patru colţuri ale soclului lui şi brâul cel dimprejur şi astfel să-l cureţi şi să-l sfinţeşti.</span>
<span class="v-num v-21">21&nbsp;</span><span class="v EK43_21" data-id="EK43_21">Apoi ia viţelul cel de jertfă pentru păcat şi arde-l la locul rânduit al templului, dar afară din locul cel sfânt.</span>
<span class="v-num v-22">22&nbsp;</span><span class="v EK43_22" data-id="EK43_22">Iar a doua zi, ca jertfă pentru păcat, să aduci din turma de capre un ţap fără meteahnă şi să cureţi jertfelnicul tot aşa, cum l-aţi curăţit cu viţelul.</span>
<span class="v-num v-23">23&nbsp;</span><span class="v EK43_23" data-id="EK43_23">Iar după ce vei isprăvi curăţirea, ia din cireada de boi un viţel fără meteahnă şi din turma de oi un berbec fără meteahnă,</span>
<span class="v-num v-24">24&nbsp;</span><span class="v EK43_24" data-id="EK43_24">Şi-i adu înaintea Domnului; preoţii să arunce asupra lor sare şi să-i înalţe ardere de tot Domnului.</span>
<span class="v-num v-25">25&nbsp;</span><span class="v EK43_25" data-id="EK43_25">Şapte zile se aduce jertfă pentru păcat câte un ţap pe zi; de asemenea să se aducă jertfă câte un viţel din cireada de boi şi câte un berbec din turma de oi, fără meteahnă.</span>
<span class="v-num v-26">26&nbsp;</span><span class="v EK43_26" data-id="EK43_26">Şapte zile să facă ispăşire pentru jertfelnic, să-l cureţe şi să-l sfinţească.</span>
<span class="v-num v-27">27&nbsp;</span><span class="v EK43_27" data-id="EK43_27">Iar după sfârşitul acestor zile, în ziua a opta şi mai departe, preoţii vor înălţa, pe jertfelnic, arderile de tot ale voastre şi jertfele de împăcare şi Eu Mă voi milostivi spre voi", zice Domnul Dumnezeu.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EK42.html">&lt;</a>
<a class="home" href="index.html">=</a>
<a class="next" href="EK44.html">&gt;</a>
</div></div>
</body>
</html>