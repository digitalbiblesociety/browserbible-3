<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>LEVITICUL 3 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="LV.html">Biblia Ortodoxă Română Sinodală (2006)</a><a class="location" href="LV.html">LEVITICUL 3</a><a class="prev" href="LV2.html">&lt;</a>
<a class="home" href="index.html">=</a>
<a class="next" href="LV4.html">&gt;</a>
</div></div>
<div class="section chapter LV LV3 ron_bor ron " dir="ltr" lang="ron" data-id="LV3" data-nextid="LV4" data-previd="LV2">
<div class="c">3</div>
<div class="p">
<span class="v-num v-1">1&nbsp;</span><span class="v LV3_1" data-id="LV3_1">"Dacă însă jertfa lui va fi jertfă de împăcare şi dacă se va aduce din vite mari, parte bărbătească sau parte femeiască, să se aducă înaintea Domnului din cele fără meteahnă</span>
<span class="v-num v-2">2&nbsp;</span><span class="v LV3_2" data-id="LV3_2">Să-şi pună cel ce o aduce mâna sa pe capul jertfei şi s-o junghie înaintea Domnului, la uşa cortului adunării; iar preoţii, fiii lui Aaron, să stropească cu sânge din ea jertfelnicul împrejur.</span>
<span class="v-num v-3">3&nbsp;</span><span class="v LV3_3" data-id="LV3_3">Din jertfa de mântuire să aducă jertfă Domnului: grăsimea care acoperă măruntaiele, toată grăsimea ce acoperă intestinele;</span>
<span class="v-num v-4">4&nbsp;</span><span class="v LV3_4" data-id="LV3_4">Amândoi rărunchii, grăsimea de pe ei şi cea de pe şolduri, seul de pe ficat şi cel de pe rărunchi;</span>
<span class="v-num v-5">5&nbsp;</span><span class="v LV3_5" data-id="LV3_5">Iar fiii lui Aaron să ardă acestea pe jertfelnic împreună cu arderea de tot, care este pe lemnele de pe focul de pe jertfelnic; aceasta este jertfă, mireasmă plăcută Domnului.</span>
<span class="v-num v-6">6&nbsp;</span><span class="v LV3_6" data-id="LV3_6">Iar dacă cineva aduce Domnului jertfă de împăcare din vite mici, parte bărbătească sau femeiască, s-o aducă din cele fără meteahnă.</span>
<span class="v-num v-7">7&nbsp;</span><span class="v LV3_7" data-id="LV3_7">Dacă aduce jertfă o oaie, să o înfăţişeze înaintea Domnului.</span>
<span class="v-num v-8">8&nbsp;</span><span class="v LV3_8" data-id="LV3_8">Să-şi pună mâna sa pe capul jertfei sale şi s-o junghie înaintea cortului adunării; iar preoţii, fiii lui Aaron, să stropească cu sângele ei jertfelnicul pe toate părţile.</span>
<span class="v-num v-9">9&nbsp;</span><span class="v LV3_9" data-id="LV3_9">Şi din această jertfă de împăcare să aducă ardere Domnului grăsimea ei, toată coada, retezând-o chiar din capătul spinării, grăsimea de pe măruntaie, toată grăsimea de pe partea dinăuntru;</span>
<span class="v-num v-10">10&nbsp;</span><span class="v LV3_10" data-id="LV3_10">Amândoi rărunchii, grăsimea de pe ei şi cea de pe şolduri, seul de pe ficat şi praporul, pe care-l va desprinde cu rărunchii;</span>
<span class="v-num v-11">11&nbsp;</span><span class="v LV3_11" data-id="LV3_11">Iar preotul să ardă acestea pe jertfelnic; această mistuire prin foc este jertfă Domnului.</span>
<span class="v-num v-12">12&nbsp;</span><span class="v LV3_12" data-id="LV3_12">Dacă însă jertfa lui este din capre, s-o înfăţişeze înaintea Domnului,</span>
<span class="v-num v-13">13&nbsp;</span><span class="v LV3_13" data-id="LV3_13">Să-şi pună mâna sa pe capul caprei şi s-o junghie la uşa cortului adunării; iar preoţii, fiii lui Aaron, să stropească cu sângele ei jertfelnicul împrejur.</span>
<span class="v-num v-14">14&nbsp;</span><span class="v LV3_14" data-id="LV3_14">Din acestea să aducă prinos şi jertfă Domnului: grăsimea de pe măruntaie, toată grăsimea care acoperă intestinele,</span>
<span class="v-num v-15">15&nbsp;</span><span class="v LV3_15" data-id="LV3_15">Amândoi rărunchii, grăsimea de pe ei şi cea de pe şolduri, seul de pe ficat pe care-l va desprinde cu cel de pe rărunchi;</span>
<span class="v-num v-16">16&nbsp;</span><span class="v LV3_16" data-id="LV3_16">Şi să le ardă preotul pe jertfelnic; această ardere pe foc este mireasmă plăcută Domnului. Toată grăsimea este a Domnului.</span>
<span class="v-num v-17">17&nbsp;</span><span class="v LV3_17" data-id="LV3_17">Este lege veşnică şi pentru toţi urmaşii voştri din toate aşezările voastre, ca toată grăsimea şi tot sângele să nu-l mâncaţi".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="LV2.html">&lt;</a>
<a class="home" href="index.html">=</a>
<a class="next" href="LV4.html">&gt;</a>
</div></div>
</body>
</html>