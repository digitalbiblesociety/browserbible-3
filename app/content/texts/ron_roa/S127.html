<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNTÂI A REGILOR 27 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="S1.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="S1.html">CARTEA ÎNTÂI A REGILOR 27</a><a class="prev" href="S126.html">&lt;</a>
<a class="home" href="index.html">=</a>
<a class="next" href="S128.html">&gt;</a>
</div></div>
<div class="section chapter S1 S127 ron_roa ron " dir="ltr" lang="ron" data-id="S127" data-nextid="S128" data-previd="S126">
<div class="c">27</div>
<div class="p">
<span class="v-num v-1">1&nbsp;</span><span class="v S127_1" data-id="S127_1">Şi David a cugetat în inima lui, zicând: "Asta e: într'o bună zi am să cad în mâinile lui Saul! Bine nu-mi va fi, decât dacă voi fugi în ţara Filistenilor; atunci Saul va înceta să mă mai caute prin tot hotarul lui Israel, şi astfel voi scăpa de mâna lui!"</span>
<span class="v-num v-2">2&nbsp;</span><span class="v S127_2" data-id="S127_2">Aşa că David s'a ridicat - el şi cei şase sute de oameni care îl însoţeau - şi s'a dus la Achiş, fiul lui Maoc, regele Gatului .</span>
<span class="v-num v-3">3&nbsp;</span><span class="v S127_3" data-id="S127_3">Şi a locuit David cu Achiş în Gat, el şi oamenii lui, fiecare la casa lui, precum şi cele două femei ale sale, Ahinoam Izreeliteanca şi Abigail, fosta femeie a lui Nabal Carmelitul.</span>
<span class="v-num v-4">4&nbsp;</span><span class="v S127_4" data-id="S127_4">Şi i s'a spus lui Saul că David a fugit la Gat; şi de atunci nu l-a mai căutat.</span>
<span class="v-num v-5">5&nbsp;</span><span class="v S127_5" data-id="S127_5">Şi a zis David către Achiş: "Dacă robul tău a aflat bunăvoinţă în ochii tăi, dă-mi un loc în una din cetăţile tale de la câmp, şi voi locui acolo; că de ce trebuie să locuiască robul tău împreună cu tine în cetatea regală?"</span>
<span class="v-num v-6">6&nbsp;</span><span class="v S127_6" data-id="S127_6">Atunci Achiş, în chiar ziua aceea, i-a dat cetatea Ţiclag ; aşa se face că Ţiclagul a rămas până azi în stăpânirea regilor iudei.</span>
<span class="v-num v-7">7&nbsp;</span><span class="v S127_7" data-id="S127_7">Iar numărul zilelor în care David a locuit în ţara Filistenilor a fost un an şi patru luni.</span>
<span class="v-num v-8">8&nbsp;</span><span class="v S127_8" data-id="S127_8">David şi oamenii lui s'au ridicat şi au năvălit asupra Gheşurenilor şi a Ghirzenilor şi a Amaleciţilor; şi, iată, ţara era locuită, de la Şur (unde se aflau vechii băştinaşi) până la ţara Egiptului.</span>
<span class="v-num v-9">9&nbsp;</span><span class="v S127_9" data-id="S127_9">Şi loveau ţinutul şi nu lăsau viu nici bărbat, nici femeie, ci luau cu ei turme şi cirezi şi asini şi cămile şi haine, după care se întorceau şi veneau la Achiş.</span>
<span class="v-num v-10">10&nbsp;</span><span class="v S127_10" data-id="S127_10">Şi a zis Achiş către David: "Peste cine aţi năvălit astăzi?" Iar David i-a răspuns lui Achiş: "Peste latura de miazăzi a Iudeii şi peste latura de miazăzi a Ierahmeelului şi peste latura de miazăzi a Cheneilor;</span>
<span class="v-num v-11">11&nbsp;</span><span class="v S127_11" data-id="S127_11">şi n'am lăsat viu nici bărbat şi nici femeie pe care să-i aduc în Gat, fiindcă am zis: Nu cumva aceştia să povestească în Gat despre noi şi să se spună: Iată ce face David!" Aşa a făcut David în toată vremea cât a locuit în ţara Filistenilor.</span>
<span class="v-num v-12">12&nbsp;</span><span class="v S127_12" data-id="S127_12">Şi aşa s'a încrezut Achiş în David, zicând: "Tare mult l-a urât poporul său, în Israel, şi de aceea îmi va fi mie rob în veac".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="S126.html">&lt;</a>
<a class="home" href="index.html">=</a>
<a class="next" href="S128.html">&gt;</a>
</div></div>
</body>
</html>