<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>DEUTERONOMUL (A CINCEA CARTE A LUI MOISE) 33 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="DT.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="DT.html">DEUTERONOMUL (A CINCEA CARTE A LUI MOISE) 33</a><a class="prev" href="DT32.html">&lt;</a>
<a class="home" href="index.html">=</a>
<a class="next" href="DT34.html">&gt;</a>
</div></div>
<div class="section chapter DT DT33 ron_roa ron " dir="ltr" lang="ron" data-id="DT33" data-nextid="DT34" data-previd="DT32">
<div class="c">33</div>
<div class="p">
<span class="v-num v-1">1&nbsp;</span><span class="v DT33_1" data-id="DT33_1">Şi iată binecuvântarea cu care Moise, omul lui Dumnezeu , i-a binecuvântat pe fiii lui Israel înainte ca el să fi murit.</span>
<span class="v-num v-2">2&nbsp;</span><span class="v DT33_2" data-id="DT33_2">Şi a zis: "Din Sinai venit-a Domnul şi din Seir ni S'a arătat; din muntele Paran şi din Cadeş S'a sârguit cu zeci de mii de îngeri: de-a dreapta Sa, împreună cu El.</span>
<span class="v-num v-3">3&nbsp;</span><span class="v DT33_3" data-id="DT33_3">El Şi-a cruţat poporul: toţi cei sfinţiţi , sub mâinile Tale, sub Tine se află. Din cuvintele Lui au primit Legea</span>
<span class="v-num v-4">4&nbsp;</span><span class="v DT33_4" data-id="DT33_4">pe care ne-a poruncit-o nouă Moise, moştenire adunărilor lui Iacob.</span>
<span class="v-num v-5">5&nbsp;</span><span class="v DT33_5" data-id="DT33_5">Rege va fi întru cel-iubit, că s'au adunat mai-marii neamurilor împreună cu seminţiile lui Israel.</span>
<span class="v-num v-6">6&nbsp;</span><span class="v DT33_6" data-id="DT33_6">Să trăiască Ruben şi să nu moară; şi Simeon să fie mult la număr!"</span>
<span class="v-num v-7">7&nbsp;</span><span class="v DT33_7" data-id="DT33_7">Şi iată pentru Iuda: "Ascultă, Doamne, glasul lui Iuda, şi fă-l să vină la poporul său; mâinile sale-l vor face osebit, Tu îi vei fi ajutor împotriva vrăjmaşilor lui".</span>
<span class="v-num v-8">8&nbsp;</span><span class="v DT33_8" data-id="DT33_8">Iar lui Levi i-a zis: "Lui Levi daţi-i Urimul său şi Tumimul său , bărbatului celui cuvios pe care [Domnul] l-a'ncercat la Masa şi l-a certat la apa Meribei;</span>
<span class="v-num v-9">9&nbsp;</span><span class="v DT33_9" data-id="DT33_9">celui ce-i zice tatălui său şi mamei sale: - Nu te-am văzut!..., şi pe fraţii săi nu i-a cunoscut şi pe fiii săi nu i-a ştiut. Că ei au păzit cuvintele Tale şi au ţinut legământul Tău;</span>
<span class="v-num v-10">10&nbsp;</span><span class="v DT33_10" data-id="DT33_10">îi vor arăta lui Iacob hotărârile Tale şi Legea ta lui Israel; de teama mâniei Tale pune-vor de-a pururi tămâie pe jertfelnicul Tău.</span>
<span class="v-num v-11">11&nbsp;</span><span class="v DT33_11" data-id="DT33_11">Binecuvintează, Doamne, puterea lui şi primeşte lucrurile mâinilor lui; frânge şalele vrăjmaşilor săi ce se ridică împotriva lui şi pe ale celor ce-l urăsc: să nu se mai ridice!"</span>
<span class="v-num v-12">12&nbsp;</span><span class="v DT33_12" data-id="DT33_12">Iar lui Veniamin i-a zis: "Iubit de Domnul, fără de frică va locui: Dumnezeu în toată ziua umbreşte deasupră-i, între umerii săi S'a odihnit .</span>
<span class="v-num v-13">13&nbsp;</span><span class="v DT33_13" data-id="DT33_13">Lui Iosif i-a zis: "Din binecuvântarea Domnului pământul lui, din roadele cerului şi din rouă şi din adâncurile izvoarelor de jos;</span>
<span class="v-num v-14">14&nbsp;</span><span class="v DT33_14" data-id="DT33_14">din roadele pe care soarele şi luna le fac să odrăslească,</span>
<span class="v-num v-15">15&nbsp;</span><span class="v DT33_15" data-id="DT33_15">din ce-i mai bun al munţilor bătrâni, din ce-i mai bun al dealurilor veşnice,</span>
<span class="v-num v-16">16&nbsp;</span><span class="v DT33_16" data-id="DT33_16">din roadele îmbelşugatului pământ. [Darurile] plăcute Celui ce S'a arătat în rug să vină peste capul lui Iosif, pe creştetul celui mărit între fraţi.</span>
<span class="v-num v-17">17&nbsp;</span><span class="v DT33_17" data-id="DT33_17">Cel întâi-născut al taurului , lui fie-i frumuseţea; şi coarnele inorogului , coarnele lui - cu ele va împunge neamurile pân'la marginea pământului. Acestea sunt zecile de mii ale lui Efraim, acestea sunt miile lui Manase".</span>
<span class="v-num v-18">18&nbsp;</span><span class="v DT33_18" data-id="DT33_18">Iar lui Zabulon i-a zis: "Veseleşte-te, Zabulon, în ieşirea ta, şi tu, Isahar, în corturile tale!</span>
<span class="v-num v-19">19&nbsp;</span><span class="v DT33_19" data-id="DT33_19">Neamuri vor surpa şi [numele Domnului] acolo-l veţi chema şi veţi jertfi jertfele dreptăţii; că vei suge bogăţia mării şi mărfurile celor ce locuiesc pe ţărmuri".</span>
<span class="v-num v-20">20&nbsp;</span><span class="v DT33_20" data-id="DT33_20">Lui Gad i-a zis: "Binecuvântat este Cel ce lărgeşte hotarele lui Gad; ca un leu s'a odihnit, sfărâmând braţul şi capul.</span>
<span class="v-num v-21">21&nbsp;</span><span class="v DT33_21" data-id="DT33_21">El şi-a văzut pârga, fiindcă acolo li s'a'mpărţit moşie căpeteniilor celor ce s'au adunat împreună cu mai-marii popoarelor. Dreptate a făcut Domnul, şi judecata Sa cu Israel".</span>
<span class="v-num v-22">22&nbsp;</span><span class="v DT33_22" data-id="DT33_22">Iar lui Dan i-a zis: "Dan, pui de leu care se aruncă din Vasan".</span>
<span class="v-num v-23">23&nbsp;</span><span class="v DT33_23" data-id="DT33_23">Lui Neftali i-a zis: "Neftali, saţul roadelor celor bineprimite, sătul de binecuvântarea Domnului, Marea şi Miazăziua va moşteni".</span>
<span class="v-num v-24">24&nbsp;</span><span class="v DT33_24" data-id="DT33_24">Lui Aşer i-a zis: "Binecuvântat fie Aşer între fii; bineprimit va fi de fraţii săi, piciorul său în untdelemn şi-l va întinge:</span>
<span class="v-num v-25">25&nbsp;</span><span class="v DT33_25" data-id="DT33_25">fier şi aramă-i vor fi încălţările; tăria ta, cât zilele tale!</span>
<span class="v-num v-26">26&nbsp;</span><span class="v DT33_26" data-id="DT33_26">Nimeni nu-i ca Dumnezeul celui-iubit, Cel ce merge pe ceruri ca să-ţi vină'n ajutor, Cel ce'ntru tărie-i plin de strălucire .</span>
<span class="v-num v-27">27&nbsp;</span><span class="v DT33_27" data-id="DT33_27">Puterea lui Dumnezeu te va acoperi; jos, sub tăria braţelor veşnice îl va izgoni de la faţa ta pe vrăjmaş, zicând: - Piei!...</span>
<span class="v-num v-28">28&nbsp;</span><span class="v DT33_28" data-id="DT33_28">Şi va locui Israel fără frică singur pe moşia lui Iacob, moşie cu grâu şi cu vin şi cu cerul doldora de rouă.</span>
<span class="v-num v-29">29&nbsp;</span><span class="v DT33_29" data-id="DT33_29">Ferice de tine, Israele! Care popor este asemenea ţie, mântuit de Domnul?: cu pavăză te va ocroti Cel ce te ajută; sabia ta, lauda ta! Vrăjmaşii tăi te vor înşela, dar tu vei călca peste grumajii lor!"</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="DT32.html">&lt;</a>
<a class="home" href="index.html">=</a>
<a class="next" href="DT34.html">&gt;</a>
</div></div>
</body>
</html>