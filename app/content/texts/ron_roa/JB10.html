<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOV 10 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JB.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="JB.html">CARTEA LUI IOV 10</a><a class="prev" href="JB9.html">&lt;</a>
<a class="home" href="index.html">=</a>
<a class="next" href="JB11.html">&gt;</a>
</div></div>
<div class="section chapter JB JB10 ron_roa ron " dir="ltr" lang="ro" data-id="JB10" data-nextid="JB11" data-previd="JB9">
<div class="c">10</div>
<div class="p">
<span class="v-num v-1">1&nbsp;</span><span class="v JB10_1" data-id="JB10_1">Trudit pân' la durere e sufletul din mine ; de-acum voi da frâu liber cuvintelor spre El, grăindu-I din amarul ce sufletu-mi cuprinde.</span>
<span class="v-num v-2">2&nbsp;</span><span class="v JB10_2" data-id="JB10_2">Voi zice către Domnul: - Nu mă'nvăţa păgân! De ce? din ce pricină m'ai judecat aşa?</span>
<span class="v-num v-3">3&nbsp;</span><span class="v JB10_3" data-id="JB10_3">Ţi-e bine Ţie dacă fac eu o strâmbătate? că Tu nu iei aminte la plăsmuirea Ta, ci'n sfatul strâmbătăţii, acolo-Ţi e amintea!</span>
<span class="v-num v-4">4&nbsp;</span><span class="v JB10_4" data-id="JB10_4">Vezi Tu aşa cum vede un pământean de rând? Au vei vedea Tu lumea precum o vede omul?</span>
<span class="v-num v-5">5&nbsp;</span><span class="v JB10_5" data-id="JB10_5">Au sunt zilele Tale ca viaţa omenească şi anii Tăi sunt oare ca anii omeneşti,</span>
<span class="v-num v-6">6&nbsp;</span><span class="v JB10_6" data-id="JB10_6">ca să Te ţii de urma fărădelegii mele şi să-mi scrutezi păcatul la fiecare pas,</span>
<span class="v-num v-7">7&nbsp;</span><span class="v JB10_7" data-id="JB10_7">atunci când Tu ştii bine că n'am făcut nimic şi că din mâna-Ţi tare nu-i nimeni să mă scape?</span>
<span class="v-num v-8">8&nbsp;</span><span class="v JB10_8" data-id="JB10_8">Cândva mâinile Tale mi-au plăsmuit un chip şi m'au făcut; pe urmă, sucind-o, m'ai lovit.</span>
<span class="v-num v-9">9&nbsp;</span><span class="v JB10_9" data-id="JB10_9">Adu-Ţi aminte astăzi: din lut m'ai plăsmuit şi'n lut mă vei întoarce .</span>
<span class="v-num v-10">10&nbsp;</span><span class="v JB10_10" data-id="JB10_10">Nu Tu, ca pe un lapte, m'ai muls din nefiinţă şi, precum caşul proaspăt, cu cheag m'ai închegat?</span>
<span class="v-num v-11">11&nbsp;</span><span class="v JB10_11" data-id="JB10_11">În piele şi în carne tot Tu m'ai îmbrăcat şi mi-ai ţesut lăuntrul din oase şi din nervi;</span>
<span class="v-num v-12">12&nbsp;</span><span class="v JB10_12" data-id="JB10_12">cu viaţă şi cu milă m'ai binecuvântat şi veghea Ta de pază i-a stat suflării mele.</span>
<span class="v-num v-13">13&nbsp;</span><span class="v JB10_13" data-id="JB10_13">Din tot ce porţi în Tine, eu ştiu că Tu poţi totul şi că nimic în lume nu-Ţi e cu neputinţă.</span>
<span class="v-num v-14">14&nbsp;</span><span class="v JB10_14" data-id="JB10_14">De voi greşi, vei ţine asupră-mi ochi de pază; de fac fărădelege, nu-Ţi sunt nevinovat.</span>
<span class="v-num v-15">15&nbsp;</span><span class="v JB10_15" data-id="JB10_15">De săvârşesc păcatul, e vai şi-amar de mine, iar dacă-s drept, nici capul nu pot să mi-l ridic, aşa cum sunt, cu mintea 'mpănată de dispreţ.</span>
<span class="v-num v-16">16&nbsp;</span><span class="v JB10_16" data-id="JB10_16">Ca pe un leu în fugă Tu mă vânezi spre moarte şi-apoi, sucindu-Ţi gândul, cu greu mă laşi din mână ,</span>
<span class="v-num v-17">17&nbsp;</span><span class="v JB10_17" data-id="JB10_17">reînnoind asupră-mi ispite de tot felul; cu marea Ta mânie Te-ai mâniat pe mine şi-ai năpustit asupră-mi bulucuri de piraţi.</span>
<span class="v-num v-18">18&nbsp;</span><span class="v JB10_18" data-id="JB10_18">De ce m'ai scos din pântec? de ce nu mi-am dat duhul, ca nici un ochi pe lume să nu mă fi văzut,</span>
<span class="v-num v-19">19&nbsp;</span><span class="v JB10_19" data-id="JB10_19">şi să fi fost atuncea ca şi cum n'aş fi fost? De ce din sânul mamei nu m'ai mutat în groapă?</span>
<span class="v-num v-20">20&nbsp;</span><span class="v JB10_20" data-id="JB10_20">Vieaţa mea nu-i oare, şi-aşa, destul de scurtă?: Ci lasă-mă să-mi dărui o leacă de odihnă</span>
<span class="v-num v-21">21&nbsp;</span><span class="v JB10_21" data-id="JB10_21">'nainte de-a purcede pe calea fără'ntoarceri, acolo, în tărâmul de neguri şi'ntuneric,</span>
<span class="v-num v-22">22&nbsp;</span><span class="v JB10_22" data-id="JB10_22">în întuneric veşnic, tărâm fără lumină şi fără văz în viaţă de oameni muritori".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JB9.html">&lt;</a>
<a class="home" href="index.html">=</a>
<a class="next" href="JB11.html">&gt;</a>
</div></div>
</body>
</html>