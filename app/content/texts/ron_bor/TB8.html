<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI TOBIT 8 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="TB.html">Biblia Ortodoxă Română Sinodală (2006)</a><a class="location" href="TB.html">CARTEA LUI TOBIT 8</a><a class="prev" href="TB7.html">&lt;</a>
<a class="home" href="index.html">=</a>
<a class="next" href="TB9.html">&gt;</a>
</div></div>
<div class="section chapter TB TB8 ron_bor ron " dir="ltr" lang="ro" data-id="TB8" data-nextid="TB9" data-previd="TB7">
<div class="c">8</div>
<div class="p">
<span class="v-num v-1">1&nbsp;</span><span class="v TB8_1" data-id="TB8_1">Şi după ce au sfârşit cina, au condus pe Tobie la Sara, în cameră.</span>
<span class="v-num v-2">2&nbsp;</span><span class="v TB8_2" data-id="TB8_2">Iar acesta, mergând, şi-a adus aminte de cuvintele lui Rafael şi a luat căţuia şi a pus inima şi ficatul peştelui şi a afumat.</span>
<span class="v-num v-3">3&nbsp;</span><span class="v TB8_3" data-id="TB8_3">Şi simţind demonul mirosul acesta, a fugit în părţile de sus ale Egiptului, şi îngerul l-a legat.</span>
<span class="v-num v-4">4&nbsp;</span><span class="v TB8_4" data-id="TB8_4">Iar când au rămas numai amândoi în cameră, Tobie s-a sculat din pat şi a zis: "Scoală, soro, să ne rugăm ca să ne miluiască Domnul!"</span>
<span class="v-num v-5">5&nbsp;</span><span class="v TB8_5" data-id="TB8_5">Şi a început Tobie a zice: "Binecuvântat eşti Tu, Dumnezeul părinţilor noştri, şi binecuvântat este numele Tău cel sfânt şi slăvit întru toţi vecii! Să Te binecuvânteze pe Tine cerurile şi toate făpturile Tale!</span>
<span class="v-num v-6">6&nbsp;</span><span class="v TB8_6" data-id="TB8_6">Tu ai făcut pe Adam şi Tu ai făcut pe Eva, femeia lui, pentru a-i fi ajutor şi sprijin, şi din ei s-a născut neamul omenesc. Tu ai zis: "Nu este bine să fie omul singur; să-i facem un ajutor asemenea lui".</span>
<span class="v-num v-7">7&nbsp;</span><span class="v TB8_7" data-id="TB8_7">Şi acum, Doamne, nu plăcerea o caut, luând pe sora mea, ci o fac cu inimă curată. Binevoieşte deci a avea milă de ea şi de mine şi a ne duce împreună până la bătrâneţe!"</span>
<span class="v-num v-8">8&nbsp;</span><span class="v TB8_8" data-id="TB8_8">şi a zis şi ea cu el: "Amin!"</span>
<span class="v-num v-9">9&nbsp;</span><span class="v TB8_9" data-id="TB8_9">Apoi au dormit amândoi liniştiţi în noaptea aceea.</span>
<span class="v-num v-10">10&nbsp;</span><span class="v TB8_10" data-id="TB8_10">Iar Raguel, sculându-se, s-a dus şi a săpat o groapă, zicând: "Nu cumva va muri şi acesta?"</span>
<span class="v-num v-11">11&nbsp;</span><span class="v TB8_11" data-id="TB8_11">Şi, venind în casă, Raguel a zis către Edna, femeia sa:</span>
<span class="v-num v-12">12&nbsp;</span><span class="v TB8_12" data-id="TB8_12">"Trimite pe una din slujnice să vadă de este viu; iar de nu, să-l îngropăm fără să ştie nimeni".</span>
<span class="v-num v-13">13&nbsp;</span><span class="v TB8_13" data-id="TB8_13">Şi, deschizând slujnica uşa, a intrat şi a văzut că dorm amândoi.</span>
<span class="v-num v-14">14&nbsp;</span><span class="v TB8_14" data-id="TB8_14">Şi ieşind, le-a spus că este viu.</span>
<span class="v-num v-15">15&nbsp;</span><span class="v TB8_15" data-id="TB8_15">Şi a binecuvântat Raguel pe Dumnezeu şi a zis: "Binecuvântat eşti Tu, Dumnezeule, cu tot felul de binecuvântare curată şi sfântă! Să Te binecuvânteze pe Tine drepţii Tăi şi toate făpturile Tale şi toţi îngerii Tăi, şi toţi aleşii Tăi să Te binecuvânteze în veci!</span>
<span class="v-num v-16">16&nbsp;</span><span class="v TB8_16" data-id="TB8_16">Binecuvântat eşti Tu că m-ai bucurat şi nu mi s-a întâmplat cum socoteam, ci ai făcut cu noi după mila Ta cea mare!</span>
<span class="v-num v-17">17&nbsp;</span><span class="v TB8_17" data-id="TB8_17">Binecuvântat eşti Tu, că ai miluit pe doi copii, singuri la părinţii lor! Miluieşte-i pe ei, Stăpâne, şi dă-le să-şi termine viaţa cu sănătate, cu veselie şi cu milă!"</span>
<span class="v-num v-18">18&nbsp;</span><span class="v TB8_18" data-id="TB8_18">Apoi a poruncit robilor săi să astupe groapa.</span>
<span class="v-num v-19">19&nbsp;</span><span class="v TB8_19" data-id="TB8_19">Şi le-a făcut ospăţ de nuntă, paisprezece zile.</span>
<span class="v-num v-20">20&nbsp;</span><span class="v TB8_20" data-id="TB8_20">Şi a zis Raguel către el cu jurământ, înainte de a se isprăvi zilele ospăţului de nuntă: "Nu pleca până nu se împlinesc aceste paisprezece zile ale nunţii.</span>
<span class="v-num v-21">21&nbsp;</span><span class="v TB8_21" data-id="TB8_21">Şi atunci, luând jumătate din avere, mergi cu sănătate la tatăl tău, iar cealaltă jumătate o vei primi când voi muri eu şi femeia mea".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="TB7.html">&lt;</a>
<a class="home" href="index.html">=</a>
<a class="next" href="TB9.html">&gt;</a>
</div></div>
</body>
</html>