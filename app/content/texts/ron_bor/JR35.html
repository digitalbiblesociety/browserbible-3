<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEREMIA 35 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JR.html">Biblia Ortodoxă Română Sinodală (2006)</a><a class="location" href="JR.html">IEREMIA 35</a><a class="prev" href="JR34.html">&lt;</a>
<a class="home" href="index.html">=</a>
<a class="next" href="JR36.html">&gt;</a>
</div></div>
<div class="section chapter JR JR35 ron_bor ron " dir="ltr" lang="ron" data-id="JR35" data-nextid="JR36" data-previd="JR34">
<div class="c">35</div>
<div class="p">
<span class="v-num v-1">1&nbsp;</span><span class="v JR35_1" data-id="JR35_1">Cuvântul care a fost de la Domnul către Ieremia, în zilele lui Ioiachim, fiul lui Iosia, regele lui Iuda:</span>
<span class="v-num v-2">2&nbsp;</span><span class="v JR35_2" data-id="JR35_2">"Mergi în casa Recabiţilor şi vorbeşte cu ei şi-i adu în templul Domnului, într-o cămară, şi dă-le să bea vin".</span>
<span class="v-num v-3">3&nbsp;</span><span class="v JR35_3" data-id="JR35_3">Atunci am luat eu pe Iaazania, fiul lui Ieremia, fiul lui Habaţinia, pe fraţii lui, pe toţi fiii lui şi toată casa Recabiţilor</span>
<span class="v-num v-4">4&nbsp;</span><span class="v JR35_4" data-id="JR35_4">şi i-am adus în templul Domnului, în cămara fiilor lui Hanan, fiul lui Igdalia, omul lui Dumnezeu, care e lângă cămara dregătorilor, deasupra camerei lui Maaseia, fiul lui Şalum, păzitorul pragului.</span>
<span class="v-num v-5">5&nbsp;</span><span class="v JR35_5" data-id="JR35_5">Apoi am pus înaintea fiilor casei Recabiţilor cupe pline cu vin şi pahare şi le-am zis: "Beţi vin!"</span>
<span class="v-num v-6">6&nbsp;</span><span class="v JR35_6" data-id="JR35_6">Dar ei au zis: "Noi nu bem vin, pentru că Ionadab, fiul lui Recab, tatăl nostru, ne-a dat poruncă, zicând: Să nu beli vin nici voi, nici fiii voştri în veac!</span>
<span class="v-num v-7">7&nbsp;</span><span class="v JR35_7" data-id="JR35_7">Nici case să nu zidiţi, nici seminţe să nu semănaţi, nici vii să nu sădiţi, nici să aveţi, ci să trăiţi în corturi în toate zilele vieţii voastre, ca să trăiţi vreme îndelungată pe pământul în care sunteţi călători.</span>
<span class="v-num v-8">8&nbsp;</span><span class="v JR35_8" data-id="JR35_8">Şi noi am ascultat glasul lui Ionadab, fiul lui Recab, tatăl nostru, întru toate câte ne-a poruncit el, ca să nu bem vin în toate zilele noastre nici noi, nici femeile noastre, nici fiii noştri, nici fiicele noastre,</span>
<span class="v-num v-9">9&nbsp;</span><span class="v JR35_9" data-id="JR35_9">Şi să nu zidim case ca locuinţe pentru noi şi să nu avem nici vii; nici ţarini, nici semănături,</span>
<span class="v-num v-10">10&nbsp;</span><span class="v JR35_10" data-id="JR35_10">Ci să trăim în corturi. intru toate ascultăm şi facem toate câte ne-a poruncit Ionadab, strămoşul nostru.</span>
<span class="v-num v-11">11&nbsp;</span><span class="v JR35_11" data-id="JR35_11">Când însă a venit Nabucodonosor, regele Babilonului, împotriva acestei ţări, noi am zis: Hai să intrăm în Ierusalim dinaintea oştirilor Caldeilor şi a oştirilor Sirienilor! Şi iată acum trăim în Ierusalim".</span>
<span class="v-num v-12">12&nbsp;</span><span class="v JR35_12" data-id="JR35_12">Atunci a fost cuvântul Domnului către Ieremia şi a zis:</span>
<span class="v-num v-13">13&nbsp;</span><span class="v JR35_13" data-id="JR35_13">"Aşa zice Domnul Savaot, Dumnezeul lui Israel: Mergi şi spune bărbaţilor lui Iuda şi locuitorilor Ierusalimului: Se poate oare să nu luaţi voi învăţătură din aceasta şi să nu ascultaţi cuvântul Meu?" - zice Domnul.</span>
<span class="v-num v-14">14&nbsp;</span><span class="v JR35_14" data-id="JR35_14">Cuvintele lui Ionadab, fiul lui Recab, pe care le-a spus fiilor săi de a nu bea vin, se împlinesc, şi ei nu beau până în ziua de astăzi, pentru că se supun celor rânduite de tatăl lor; iar Eu necontenit v-am vorbit, v-am vorbit dis-de-dimineaţă şi voi nu M-aţi ascultat.</span>
<span class="v-num v-15">15&nbsp;</span><span class="v JR35_15" data-id="JR35_15">Trimis-am la voi pe toţi proorocii, robii Mei, i-am trimis dis-de-dimineaţă şi am zis: Să se întoarcă fiecare de la calea lui cea rea şi să vă îndreptaţi purtările, să nu mergeţi după alţi dumnezei, ca să le slujiţi, şi veţi trăi în pământul acesta pe care l-am dat vouă şi părinţilor voştri; dar voi nu v-aţi plecat urechea şi nu M-aţi ascultat.</span>
<span class="v-num v-16">16&nbsp;</span><span class="v JR35_16" data-id="JR35_16">Deoarece fiii lui Ionadab, fiul lui Recab, împlinesc porunca pe care le-a dat-o tatăl lor, iar poporul Meu nu Mă ascultă,</span>
<span class="v-num v-17">17&nbsp;</span><span class="v JR35_17" data-id="JR35_17">De aceea aşa zice Domnul Dumnezeu Savaot, Dumnezeul lui Israel: Iată Eu voi aduce asupra lui Iuda şi a tuturor locuitorilor Ierusalimului tot răul acela pe care l-am rostit asupra lor, pentru că Eu le-am vorbit şi ei n-au ascultat, i-am chemat şi ei n-au răspuns".</span>
<span class="v-num v-18">18&nbsp;</span><span class="v JR35_18" data-id="JR35_18">Iar casei Recabiţilor, Ieremia i-a grăit: "Aşa zice Domnul Savaot, Dumnezeul lui Israel: Pentru că voi aţi ascultat porunca lui Ionadab, tatăl vostru, şi păziţi toate poruncile lui şi în toate faceţi cum v-a poruncit el,</span>
<span class="v-num v-19">19&nbsp;</span><span class="v JR35_19" data-id="JR35_19">De aceea, aşa zice Domnul Savaot, Dumnezeul lui Israel: Nu va lipsi lui Ionadab, fiul lui Recab, bărbatul care să stea înaintea felei Mele în toate zilele".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JR34.html">&lt;</a>
<a class="home" href="index.html">=</a>
<a class="next" href="JR36.html">&gt;</a>
</div></div>
</body>
</html>