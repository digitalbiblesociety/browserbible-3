<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEREMIA 33 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JR.html">Biblia Ortodoxă Română Sinodală (2006)</a><a class="location" href="JR.html">IEREMIA 33</a><a class="prev" href="JR32.html">&lt;</a>
<a class="home" href="index.html">=</a>
<a class="next" href="JR34.html">&gt;</a>
</div></div>
<div class="section chapter JR JR33 ron_bor ron " dir="ltr" lang="ron" data-id="JR33" data-nextid="JR34" data-previd="JR32">
<div class="c">33</div>
<div class="p">
<span class="v-num v-1">1&nbsp;</span><span class="v JR33_1" data-id="JR33_1">Fost-a cuvântul Domnului către Ieremia a doua oară, când era el tot închis în curtea gărzii, şi a zis:</span>
<span class="v-num v-2">2&nbsp;</span><span class="v JR33_2" data-id="JR33_2">"Aşa grăieşte Domnul, Cel ce a făcut pământul. Domnul Cel ce l-a zidit Şi l-a întărit, al Cărui nume este Domnul:</span>
<span class="v-num v-3">3&nbsp;</span><span class="v JR33_3" data-id="JR33_3">Strigă către Mine, că Eu îţi voi răspunde şi iţi voi arăta lucruri mari şi nepătrunse pe care tu nu le ştii.</span>
<span class="v-num v-4">4&nbsp;</span><span class="v JR33_4" data-id="JR33_4">Că aşa zice Domnul Dumnezeul lui Israel despre casele acestei cetăţi şi despre casele regilor lui Iuda, care se strică pentru a fi făcute întărituri împotriva împresurării şi sabiei</span>
<span class="v-num v-5">5&nbsp;</span><span class="v JR33_5" data-id="JR33_5">Caldeilor veniţi să lupte şi să le umple cu trupurile oamenilor, pe care-i lovesc cu mânia Mea şi cu urgia Mea şi pentru ale căror fărădelegi Mi-am ascuns faţa de la cetatea aceasta.</span>
<span class="v-num v-6">6&nbsp;</span><span class="v JR33_6" data-id="JR33_6">Le voi lega rănile ca să-i vindec şi le voi descoperi belşug de pace şi de adevăr;</span>
<span class="v-num v-7">7&nbsp;</span><span class="v JR33_7" data-id="JR33_7">Voi întoarce aici pe robii lui Iuda şi pe robii lui Israel şi-i voi aşeza ca la început;</span>
<span class="v-num v-8">8&nbsp;</span><span class="v JR33_8" data-id="JR33_8">Îi voi curăţi de necredinţa lor, cu care au greşit ei înaintea Mea şi le voi ierta toate fărădelegile lor, cu care au păcătuit ei înaintea Mea şi au căzut de la Mine.</span>
<span class="v-num v-9">9&nbsp;</span><span class="v JR33_9" data-id="JR33_9">Ierusalimul va fi pentru Mine nume de bucurie, laudă şi cinste în fata tuturor popoarelor pământului, care vor auzi de toate bunătăţile ce i le voi face şi se vor mira, se vor cutremura de toate binefacerile şi de toată starea cea bună cu care-l voi învrednici".</span>
<span class="v-num v-10">10&nbsp;</span><span class="v JR33_10" data-id="JR33_10">Aşa zice Domnul: "În locul acesta de care voi ziceţi că este pustiu şi lipsit de oameni şi de vite, precum şi în cetăţile lui Iuda, şi pe uliţele Ierusalimului, care sunt pustii, fără oameni, fără locuitori şi fără vite,</span>
<span class="v-num v-11">11&nbsp;</span><span class="v JR33_11" data-id="JR33_11">Iar se va auzi glas de bucurie, glas de veselie, glas de mire şi glas de mireasă, glasul celor ce zic: "Slăviţi pe Domnul Savaot, că bun este Domnul, că în veac este mila Lui" şi glasul celor ce aduc jertfă de mulţumire în templul Domnului; căci voi întoarce robii ţării acesteia la starea cea de altădată", zice Domnul.</span>
<span class="v-num v-12">12&nbsp;</span><span class="v JR33_12" data-id="JR33_12">Aşa zice Domnul Savaot: "În ţara aceasta, care este pustie, fără locuitori şi fără vite, şi în toate cetăţile ei iarăşi vor fi locaşuri de păstori, care-şi vor odihni turmele lor.</span>
<span class="v-num v-13">13&nbsp;</span><span class="v JR33_13" data-id="JR33_13">În cetăţile cele de munte, în cetăţile cele de la şes şi în cetăţile cele de la miazăzi, în pământul lui Veniamin, în împrejurimile Ierusalimului şi în cetăţile lui Iuda, iarăşi se vor perinda turme pe sub mina celui ce numără, zice Domnul.</span>
<span class="v-num v-14">14&nbsp;</span><span class="v JR33_14" data-id="JR33_14">Iată vin zilele când voi împlini acel cuvânt bun pe care l-am rostit Eu pentru casa lui Israel şi pentru casa lui Iuda, zice Domnul.</span>
<span class="v-num v-15">15&nbsp;</span><span class="v JR33_15" data-id="JR33_15">În zilele acelea şi în vremea aceea voi ridica lui David Odraslă dreaptă şi aceea va face judecată şi dreptate pe pământ.</span>
<span class="v-num v-16">16&nbsp;</span><span class="v JR33_16" data-id="JR33_16">În zilele acelea Iuda va fi izbăvit şi Ierusalimul va trăi fără primejdie Şi Odraslei aceleia I se va pune numele: "Domnul - dreptatea noastră"</span>
<span class="v-num v-17">17&nbsp;</span><span class="v JR33_17" data-id="JR33_17">Că aşa zice Domnul: "Nu va lipsi lui David bărbat care să şadă pe scaunul casei lui Israel.</span>
<span class="v-num v-18">18&nbsp;</span><span class="v JR33_18" data-id="JR33_18">Şi preoţii-leviţi nu vor avea lipsă de bărbat care să stea înaintea feţei Mele şi să aducă în toate zilele arderi de tot, să aprindă tămâie şi să săvârşească jertfe".</span>
<span class="v-num v-19">19&nbsp;</span><span class="v JR33_19" data-id="JR33_19">Şi a mai fost cuvântul Domnului către Ieremia, zicând:</span>
<span class="v-num v-20">20&nbsp;</span><span class="v JR33_20" data-id="JR33_20">20</span>
<span class="v-num v-21">21&nbsp;</span><span class="v JR33_21" data-id="JR33_21">Ca să nu mai aibă el fiu care să domnească pe scaunul lui; de asemenea şi cel încheiat cu leviţii-preoţi, slujitorii Mei.</span>
<span class="v-num v-22">22&nbsp;</span><span class="v JR33_22" data-id="JR33_22">Precum e nenumărată oştirea cerească şi nenumărat nisipul mării, aşa voi înmulţi neamul lui David, robul Meu, şi al leviţilor celor ce-Mi slujesc Mie".</span>
<span class="v-num v-23">23&nbsp;</span><span class="v JR33_23" data-id="JR33_23">Fost-a iarăşi cuvântul Domnului către Ieremia, zicând:</span>
<span class="v-num v-24">24&nbsp;</span><span class="v JR33_24" data-id="JR33_24">Nu vezi tu oare că poporul acesta zice: "Domnul a lepădat cele două seminţii pe care le alesese El?" Şi ei dispreţuiesc poporul Meu, ca şi cum acesta n-ar fi popor în ochii lor.</span>
<span class="v-num v-25">25&nbsp;</span><span class="v JR33_25" data-id="JR33_25">Aşa zice Domnul: Dacă legământul Meu cel pentru ziuă şi pentru noapte şi rânduiala cerului şi a pământului nu le-am întărit Eu,</span>
<span class="v-num v-26">26&nbsp;</span><span class="v JR33_26" data-id="JR33_26">Atunci şi neamul lui Iacov şi al lui David, robul Meu, îl voi lepăda şi nu voi mai lua stăpânitori din neamul lui pentru seminţia lui Avraam şi a lui Isaac şi a lui Iacov, căci voi aduce înapoi pe prinşii lor de război şi-i voi milui".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JR32.html">&lt;</a>
<a class="home" href="index.html">=</a>
<a class="next" href="JR34.html">&gt;</a>
</div></div>
</body>
</html>