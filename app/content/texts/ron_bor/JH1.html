<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IONA 1 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JH.html">Biblia Ortodoxă Română Sinodală (2006)</a><a class="location" href="JH.html">IONA 1</a><a class="prev" href="OB1.html">&lt;</a>
<a class="home" href="index.html">=</a>
<a class="next" href="JH2.html">&gt;</a>
</div></div>
<div class="section chapter JH JH1 ron_bor ron " dir="ltr" lang="ro" data-id="JH1" data-nextid="JH2" data-previd="OB1">
<div class="mt">IONA</div>
<div class="c">1</div>
<div class="p">
<span class="v-num v-1">1&nbsp;</span><span class="v JH1_1" data-id="JH1_1">Şi a fost cuvântul Domnului către Iona, fiul lui Amitai, zicând:</span>
<span class="v-num v-2">2&nbsp;</span><span class="v JH1_2" data-id="JH1_2">"Scoală-te şi du-te în cetatea cea mare a Ninivei şi propovăduieşte acolo, căci fărădelegile lor au ajuns până în fata Mea!"</span>
<span class="v-num v-3">3&nbsp;</span><span class="v JH1_3" data-id="JH1_3">Şi s-a sculat Iona să fugă la Tarsis, departe de Domnul. Şi s-a coborât la Iope, unde a găsit o corabie, care mergea la Tarsis, şi, plătind preţul călătoriei, s-a coborât în ea ca să meargă la Tarsis împreună cu toţi cei de acolo, el fugind din faţa Domnului.</span>
<span class="v-num v-4">4&nbsp;</span><span class="v JH1_4" data-id="JH1_4">Dar Domnul a ridicat un vânt năpraznic pe mare şi o furtună puternică s-a stârnit, încât corabia era gata să se sfărâme.</span>
<span class="v-num v-5">5&nbsp;</span><span class="v JH1_5" data-id="JH1_5">Corăbierii s-au înfricoşat şi au strigat fiecare către dumnezeul său şi au aruncat în mare încărcătura corăbiei ca să se uşureze. Dar Iona se coborâse în fundul corăbiei, se culcase şi adormise.</span>
<span class="v-num v-6">6&nbsp;</span><span class="v JH1_6" data-id="JH1_6">Atunci s-a apropiat de el cârmaciul corăbiei, şi i-a zis: "Pentru ce dormi? Scoală-te şi strigă către Dumnezeul tău, poate El Îşi va aduce aminte de noi, ca să nu pierim!"</span>
<span class="v-num v-7">7&nbsp;</span><span class="v JH1_7" data-id="JH1_7">Şi au zis unul către altul: "Haidem să aruncăm sorţi, ca să ştim din pricina cui a venit peste noi nenorocirea aceasta!" Şi au aruncat sorţi, şi sorţul a căzut pe Iona.</span>
<span class="v-num v-8">8&nbsp;</span><span class="v JH1_8" data-id="JH1_8">Şi l-au întrebat pe el: "Spune-ne nouă din pricina cui s-a abătut nenorocirea aceasta asupra noastră? Care este meşteşugul tău, de unde şi din ce ţară vii şi din ce popor eşti?"</span>
<span class="v-num v-9">9&nbsp;</span><span class="v JH1_9" data-id="JH1_9">Atunci el le-a răspuns: "Sunt evreu şi Domnului Dumnezeului cerului mă închin - Cel care a făcut marea şi uscatul".</span>
<span class="v-num v-10">10&nbsp;</span><span class="v JH1_10" data-id="JH1_10">Şi toţi oamenii s-au temut cu frică mare şi i-au zis lui: "Pentru ce ai săvârşit una ca aceasta?" Căci ei ştiau că el fuge din faţa lui Dumnezeu, fiindcă el le spusese.</span>
<span class="v-num v-11">11&nbsp;</span><span class="v JH1_11" data-id="JH1_11">Şi i-au zis lui: "Ce să-ţi facem ca să se potolească marea?" Căci marea se ridica din ce în ce mai mult.</span>
<span class="v-num v-12">12&nbsp;</span><span class="v JH1_12" data-id="JH1_12">Atunci el a răspuns: "Luaţi-mă şi mă aruncaţi în mare şi ea se va potoli, căci ştiu bine că din pricina mea s-a pornit peste voi această vijelie".</span>
<span class="v-num v-13">13&nbsp;</span><span class="v JH1_13" data-id="JH1_13">Şi marinarii vâsleau ca să ajungă la ţărm, dar în zadar, căci marea se ridica din ce în ce mai mult împotriva lor.</span>
<span class="v-num v-14">14&nbsp;</span><span class="v JH1_14" data-id="JH1_14">Atunci au strigat către Domnul şi au zis: "O, Doamne, de-am putea să nu pierim din pricina vieţii acestui om şi să nu ne împovărezi pe noi cu un sânge nevinovat! Că Tu, Doamne, precum ai voit ai făcut!"</span>
<span class="v-num v-15">15&nbsp;</span><span class="v JH1_15" data-id="JH1_15">Şi îl ridicară pe Iona şi îl aruncară în mare şi s-a potolit urgia ei.</span>
<span class="v-num v-16">16&nbsp;</span><span class="v JH1_16" data-id="JH1_16">Şi oamenii s-au temut cu teamă mare de Domnul şi au adus jertfă lui Dumnezeu şi I-au făcut Lui făgăduinţe.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="OB1.html">&lt;</a>
<a class="home" href="index.html">=</a>
<a class="next" href="JH2.html">&gt;</a>
</div></div>
</body>
</html>