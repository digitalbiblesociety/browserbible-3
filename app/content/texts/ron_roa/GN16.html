<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FACEREA ÎNTÂIA CARTE A LUI MOISE 16 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="GN.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="GN.html">FACEREA ÎNTÂIA CARTE A LUI MOISE 16</a><a class="prev" href="GN15.html">&lt;</a>
<a class="home" href="index.html">=</a>
<a class="next" href="GN17.html">&gt;</a>
</div></div>
<div class="section chapter GN GN16 ron_roa ron " dir="ltr" lang="ro" data-id="GN16" data-nextid="GN17" data-previd="GN15">
<div class="c">16</div>
<div class="p">
<span class="v-num v-1">1&nbsp;</span><span class="v GN16_1" data-id="GN16_1">Sarai însă, femeia lui Avram, nu-i dăruia copii. Dar avea o slujnică egipteancă, al cărei nume era Agar.</span>
<span class="v-num v-2">2&nbsp;</span><span class="v GN16_2" data-id="GN16_2">Atunci a zis Sarai către Avram: "Iată, mie mi-a încuiat Domnul putinţa de a naşte. Intră dar la slujnica mea; poate că de la ea vei dobândi copii" . Şi Avram a ascultat de vorba Saraii.</span>
<span class="v-num v-3">3&nbsp;</span><span class="v GN16_3" data-id="GN16_3">Aşadar, după ce Avram locuise timp de zece ani în ţara Canaan, Sarai, femeia lui Avram, a luat-o pe Agar egipteanca, slujnica sa, şi i-a dat-o de femeie lui Avram, bărbatul său.</span>
<span class="v-num v-4">4&nbsp;</span><span class="v GN16_4" data-id="GN16_4">Şi el a intrat la Agar; şi ea a zămislit; şi văzând ea că a zămislit, stăpâna n'a mai avut în ochii ei nici o cătare.</span>
<span class="v-num v-5">5&nbsp;</span><span class="v GN16_5" data-id="GN16_5">Atunci a zis Sarai către Avram: "M'ai făcut de ocară! Eu ţi-am dat-o pe slujnica mea la sân, dar de'ndată ce ea a văzut că a zămislit, eu nu mai am în ochii ei nici o cătare. Dumnezeu să judece 'ntre mine şi tine!"</span>
<span class="v-num v-6">6&nbsp;</span><span class="v GN16_6" data-id="GN16_6">Iar Avram a zis către Sarai: "Iată, slujnica ta e în mâinile tale, fă cu ea ce-ţi place!" Şi Sarai i-a făcut necazuri şi [Agar] a fugit de la faţa ei.</span>
<span class="v-num v-7">7&nbsp;</span><span class="v GN16_7" data-id="GN16_7">Şi îngerul Domnului a găsit-o la un izvor de apă în pustiu, la izvorul de lângă calea ce duce spre Şur.</span>
<span class="v-num v-8">8&nbsp;</span><span class="v GN16_8" data-id="GN16_8">Şi i-a zis îngerul Domnului: "Agar, slujnica Saraii, de unde vii şi unde te duci?" Iar ea a răspuns: "Fug de la faţa Saraii, stăpâna mea".</span>
<span class="v-num v-9">9&nbsp;</span><span class="v GN16_9" data-id="GN16_9">Şi îngerul Domnului i-a zis: "Întoarce-te la stăpâna ta şi supune-te sub mâinile ei!"</span>
<span class="v-num v-10">10&nbsp;</span><span class="v GN16_10" data-id="GN16_10">Şi i-a mai zis îngerul Domnului: "Atât de mult îi voi înmulţi pe urmaşii tăi, încât nu vor putea fi număraţi din pricina numărului".</span>
<span class="v-num v-11">11&nbsp;</span><span class="v GN16_11" data-id="GN16_11">Şi i-a zis îngerul Domnului: "Iată, tu ai zămislit şi vei naşte un fiu şi-i vei pune numele Ismael, pentru că Domnul ţi-a auzit necazul .</span>
<span class="v-num v-12">12&nbsp;</span><span class="v GN16_12" data-id="GN16_12">Acela va fi o sălbăticiune de om ; mâinile lui împotriva tuturor şi mâinile tuturor împotrivă-i, şi el se va aşeza în faţa tuturor fraţilor săi".</span>
<span class="v-num v-13">13&nbsp;</span><span class="v GN16_13" data-id="GN16_13">Şi L-a numit Agar pe Domnul Cel ce-i grăise: "Tu,-Dumnezeul-vederii", căci a zis ea: "Oare nu L-am văzut eu aici pe Cel ce m'a văzut?"</span>
<span class="v-num v-14">14&nbsp;</span><span class="v GN16_14" data-id="GN16_14">Iată de ce fântâna aceea se cheamă "Fântâna-Celui-viu-Care-mă vede"; ea se află între Cadeş şi Bered.</span>
<span class="v-num v-15">15&nbsp;</span><span class="v GN16_15" data-id="GN16_15">Agar i-a născut lui Avram un fiu; şi fiului său pe care i-l născuse Agar i-a pus Avram numele Ismael.</span>
<span class="v-num v-16">16&nbsp;</span><span class="v GN16_16" data-id="GN16_16">Iar Avram era de optzeci şi şase de ani când Agar i l-a născut pe Ismael.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="GN15.html">&lt;</a>
<a class="home" href="index.html">=</a>
<a class="next" href="GN17.html">&gt;</a>
</div></div>
</body>
</html>