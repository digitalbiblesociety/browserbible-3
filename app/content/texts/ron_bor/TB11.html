<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI TOBIT 11 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="TB.html">Biblia Ortodoxă Română Sinodală (2006)</a><a class="location" href="TB.html">CARTEA LUI TOBIT 11</a><a class="prev" href="TB10.html">&lt;</a>
<a class="home" href="index.html">=</a>
<a class="next" href="TB12.html">&gt;</a>
</div></div>
<div class="section chapter TB TB11 ron_bor ron " dir="ltr" lang="ro" data-id="TB11" data-nextid="TB12" data-previd="TB10">
<div class="c">11</div>
<div class="p">
<span class="v-num v-1">1&nbsp;</span><span class="v TB11_1" data-id="TB11_1">Şi au mers ei până s-au apropiat de Caserin în faţa Ninivei.</span>
<span class="v-num v-2">2&nbsp;</span><span class="v TB11_2" data-id="TB11_2">Şi a zis Rafael către Tobie: "Tu, frate, nu ştii cum ai lăsat pe tatăl tău?</span>
<span class="v-num v-3">3&nbsp;</span><span class="v TB11_3" data-id="TB11_3">Să mergem acasă înaintea femeii tale şi să pregătim locuinţa.</span>
<span class="v-num v-4">4&nbsp;</span><span class="v TB11_4" data-id="TB11_4">Ia cu tine fierea peştelui". Şi au mers ei şi după ei venea câinele.</span>
<span class="v-num v-5">5&nbsp;</span><span class="v TB11_5" data-id="TB11_5">În vremea aceea Ana şedea şi se uita pe drum ca să vadă pe fiul său.</span>
<span class="v-num v-6">6&nbsp;</span><span class="v TB11_6" data-id="TB11_6">Şi zărindu-l că vine, a zis către tatăl lui: "Iată, vine fiul tău cu tovarăşul său de drum".</span>
<span class="v-num v-7">7&nbsp;</span><span class="v TB11_7" data-id="TB11_7">Şi Rafael a zis: "Tobie, ştiu că se vor deschide ochii tatălui tău, ca să vadă.</span>
<span class="v-num v-8">8&nbsp;</span><span class="v TB11_8" data-id="TB11_8">Să ungi ochii lui cu fiere şi el va simţi usturime, îi va freca şi va cădea albeaţa şi te va vedea".</span>
<span class="v-num v-9">9&nbsp;</span><span class="v TB11_9" data-id="TB11_9">Şi, alergând, Ana s-a aruncat de gâtul fiului său şi i-a zis: "Bine că te-am văzut, copilul meu! De acum pot să mor!" Şi au plâns amândoi.</span>
<span class="v-num v-10">10&nbsp;</span><span class="v TB11_10" data-id="TB11_10">Atunci Tobit a ieşit în uşă şi s-a împiedicat. Fiul său a alergat înaintea lui,</span>
<span class="v-num v-11">11&nbsp;</span><span class="v TB11_11" data-id="TB11_11">A sprijinit pe tatăl său şi i-a uns ochii cu fiere, zicând: "Ai încredere, tată!" şi l-a lăsat câtva timp.</span>
<span class="v-num v-12">12&nbsp;</span><span class="v TB11_12" data-id="TB11_12">Şi au început să-l usture ochii şi el i-a şters şi s-a desprins albeaţa de pe marginea ochilor lui.</span>
<span class="v-num v-13">13&nbsp;</span><span class="v TB11_13" data-id="TB11_13">Şi văzând pe fiul său a căzut pe grumazul lui</span>
<span class="v-num v-14">14&nbsp;</span><span class="v TB11_14" data-id="TB11_14">Şi a plâns şi a strigat: "Te văd fiul meu, lumina ochilor mei!" Şi a zis: Binecuvântat eşti Tu, Dumnezeule, şi binecuvântat este numele Tău în veci, şi binecuvântaţi sunt toţi sfinţii Tăi îngeri,</span>
<span class="v-num v-15">15&nbsp;</span><span class="v TB11_15" data-id="TB11_15">Pentru că m-ai pedepsit şi m-ai miluit. Iată, acum eu văd pe Tobie, fiul meu!" Şi a intrat fiul său cu bucurie şi a povestit tatălui său despre lucrurile minunate ce s-au petrecut cu el în Media.</span>
<span class="v-num v-16">16&nbsp;</span><span class="v TB11_16" data-id="TB11_16">Şi a ieşit Tobit întru întâmpinarea nurorii sale, către poarta Ninivei, bucurându-se şi binecuvântând pe Dumnezeu. Iar cei ce-l vedeau umblând se mirau cum de vede. Şi Tobit mărturisea înaintea lor că Dumnezeu l-a miluit.</span>
<span class="v-num v-17">17&nbsp;</span><span class="v TB11_17" data-id="TB11_17">Şi dacă s-a apropiat Tobit de Sara, nora sa, a binecuvântat-o şi a zis: "Bine ai venit, fiică! Binecuvântat este Dumnezeu, Cel care te-a adus la noi! Binecuvântaţi să fie tatăl tău şi mama ta! Binecuvântat să fie fiul meu Tobie şi binecuvântată să fii tu, fiica mea! Binevenită să fii în casa ta, în bucurie şi binecuvântare! Intră, fiica mea!"</span>
<span class="v-num v-18">18&nbsp;</span><span class="v TB11_18" data-id="TB11_18">Şi s-au bucurat în ziua aceea toţi fraţii lui din Ninive.</span>
<span class="v-num v-19">19&nbsp;</span><span class="v TB11_19" data-id="TB11_19">Şi a venit Ahiacar şi Nadab, rudele lui, şi au prăznuit cu veselie nunta lui Tobie şapte zile.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="TB10.html">&lt;</a>
<a class="home" href="index.html">=</a>
<a class="next" href="TB12.html">&gt;</a>
</div></div>
</body>
</html>