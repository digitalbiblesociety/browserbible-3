<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI TOBIT 10 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="TB.html">Biblia Ortodoxă Română Sinodală (2006)</a><a class="location" href="TB.html">CARTEA LUI TOBIT 10</a><a class="prev" href="TB9.html">&lt;</a>
<a class="home" href="index.html">=</a>
<a class="next" href="TB11.html">&gt;</a>
</div></div>
<div class="section chapter TB TB10 ron_bor ron " dir="ltr" lang="ron" data-id="TB10" data-nextid="TB11" data-previd="TB9">
<div class="c">10</div>
<div class="p">
<span class="v-num v-1">1&nbsp;</span><span class="v TB10_1" data-id="TB10_1">Iar Tobit, tatăl său, a numărat fiecare zi; şi când s-au împlinit zilele socotite pentru călătorie, şi Tobie nu venise,</span>
<span class="v-num v-2">2&nbsp;</span><span class="v TB10_2" data-id="TB10_2">El a zis: "Nu cumva au fost opriţi acolo? Sau poate a murit Gabael şi n-are cine să le dea argintul?"</span>
<span class="v-num v-3">3&nbsp;</span><span class="v TB10_3" data-id="TB10_3">şi s-a întristat foarte tare.</span>
<span class="v-num v-4">4&nbsp;</span><span class="v TB10_4" data-id="TB10_4">Şi i-a zis lui femeia: "A pierit fiul nostru, de aceea întârzie!" Şi a început să-l plângă şi a zis:</span>
<span class="v-num v-5">5&nbsp;</span><span class="v TB10_5" data-id="TB10_5">"Cât de rău îmi pare că te-am lăsat să pleci, fiul meu, lumina ochilor mei!"</span>
<span class="v-num v-6">6&nbsp;</span><span class="v TB10_6" data-id="TB10_6">Iar Tobit i-a zis: "Taci, nu te mai tulbura, căci el este sănătos".</span>
<span class="v-num v-7">7&nbsp;</span><span class="v TB10_7" data-id="TB10_7">Ea însă i-a răspuns: "Ba taci tu, şi nu mă mai amăgi! Copilaşul meu a pierit!" Şi ieşea ea în fiecare zi afară din cetate pe drumul pe care plecase el. Ziua nu mânca pâine, şi noaptea nu înceta a plânge pe fiul său, Tobie, până când s-au împlinit cele paisprezece zile ale nunţii, pe care Raguel îl jurase să le petreacă acolo.</span>
<span class="v-num v-8">8&nbsp;</span><span class="v TB10_8" data-id="TB10_8">Atunci Tobie a zis către Raguel: "Dă-mi drumul, că tatăl şi mama mea nu nădăjduiesc să mă mai vadă".</span>
<span class="v-num v-9">9&nbsp;</span><span class="v TB10_9" data-id="TB10_9">Iar socrul i-a zis: "Rămâi la mine, şi eu voi trimite la tatăl tău şi i se va duce ştirea despre tine".</span>
<span class="v-num v-10">10&nbsp;</span><span class="v TB10_10" data-id="TB10_10">Şi Tobie a zis: "Ba nu, lasă-mă să mă duc la tatăl meu!"</span>
<span class="v-num v-11">11&nbsp;</span><span class="v TB10_11" data-id="TB10_11">Atunci s-a sculat Raguel şi i-a dat pe Sara, femeia lui, şi jumătate din avere, robi şi vite şi argint,</span>
<span class="v-num v-12">12&nbsp;</span><span class="v TB10_12" data-id="TB10_12">Şi, lăsându-i să plece mulţumiţi, i-a binecuvântat, zicând lui Tobie: "Sănătate bună, copilul meu, şi călătorie bună! Domnul cerului să vă fie în ajutor, ţie şi femeii tale, Sara! Nădăjduiesc să văd pe copiii voştri înainte de a muri". Apoi a zis către Sara, fiica sa: "Să cinsteşti pe socrul şi pe soacra ta! De acum, ei îţi sunt părinţi! Doresc să aud veste bună de tine!" Şi a sărutat-o.</span>
<span class="v-num v-13">13&nbsp;</span><span class="v TB10_13" data-id="TB10_13">Şi Edna a zis către Tobie: "Iubite frate, să te înalţe Domnul cerului şi să-mi dăruiască să-ţi văd copii de la Sara, fiica mea, ca să mă bucur înaintea Domnului. Iată, îţi dau pe fiica mea în grijă; să n-o amărăşti".</span>
<span class="v-num v-14">14&nbsp;</span><span class="v TB10_14" data-id="TB10_14">După aceea Tobie a plecat, binecuvântând pe Dumnezeu, pentru că i-a îndreptat calea, şi a binecuvântat şi pe Raguel şi pe Edna, femeia lui.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="TB9.html">&lt;</a>
<a class="home" href="index.html">=</a>
<a class="next" href="TB11.html">&gt;</a>
</div></div>
</body>
</html>