<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEȘIREA A DOUA CARTE A LUI MOISE 32 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EX.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="EX.html">IEȘIREA A DOUA CARTE A LUI MOISE 32</a><a class="prev" href="EX31.html">&lt;</a>
<a class="home" href="index.html">=</a>
<a class="next" href="EX33.html">&gt;</a>
</div></div>
<div class="section chapter EX EX32 ron_roa ron " dir="ltr" lang="ro" data-id="EX32" data-nextid="EX33" data-previd="EX31">
<div class="c">32</div>
<div class="p">
<span class="v-num v-1">1&nbsp;</span><span class="v EX32_1" data-id="EX32_1">Văzând însă poporul că Moise întârzie să se coboare din munte, s'a adunat la Aaron şi i-a zis: "Scoală-te, tu, şi fă-ne nouă dumnezei care să meargă'naintea noastră, căci cu Moise, cu omul acela care ne-a scos din ţara Egiptului, nu ştim ce s'a întâmplat".</span>
<span class="v-num v-2">2&nbsp;</span><span class="v EX32_2" data-id="EX32_2">Iar Aaron le-a zis: "Scoateţi cerceii de aur din urechile femeilor şi fetelor voastre şi aduceţi-i la mine".</span>
<span class="v-num v-3">3&nbsp;</span><span class="v EX32_3" data-id="EX32_3">Atunci întregul popor a scos cerceii cei de aur din urechile femeilor şi i-a adus la Aaron.</span>
<span class="v-num v-4">4&nbsp;</span><span class="v EX32_4" data-id="EX32_4">Şi el i-a luat din mâinile lor, i-a topit în tipar şi a făcut din ei un viţel turnat şi le-a zis: "Iată-i pe dumnezeii tăi, Israele, cei ce te-au scos din ţara Egiptului!"</span>
<span class="v-num v-5">5&nbsp;</span><span class="v EX32_5" data-id="EX32_5">Văzând aceasta, Aaron a zidit în faţa lui un jertfelnic; şi a strigat Aaron şi a zis: "Mâine este sărbătoarea Domnului!"</span>
<span class="v-num v-6">6&nbsp;</span><span class="v EX32_6" data-id="EX32_6">A doua zi s'au sculat ei de dimineaţă şi au adus arderi-de-tot şi jertfe de mântuire; apoi a şezut poporul de a mâncat şi a băut şi pe urmă s'a sculat să joace.</span>
<span class="v-num v-7">7&nbsp;</span><span class="v EX32_7" data-id="EX32_7">Atunci a grăit Domnul către Moise: "Grăbeşte de te pogoară de aici, căci poporul tău, pe care l-ai scos din ţara Egiptului, s'a ticăloşit.</span>
<span class="v-num v-8">8&nbsp;</span><span class="v EX32_8" data-id="EX32_8">Curând s'au abătut de la calea pe care le-ai poruncit-o, şi-au făcut un viţel turnat şi i s'au închinat şi i-au adus jertfe, zicând: - Iată-i pe dumnezeii tăi, Israele, care te-au scos din ţara Egiptului!" .</span>
<span class="v-num v-9">9&nbsp;</span><span class="v EX32_9" data-id="EX32_9">[Şi i-a zis Domnul lui Moise: "L-am văzut pe poporul acesta şi, iată: e un popor tare de cerbice.]</span>
<span class="v-num v-10">10&nbsp;</span><span class="v EX32_10" data-id="EX32_10">Şi acum, lasă-Mă!: aprindă-se mânia Mea asupră-le şi-i voi da pierzării, iar din tine voi face un mare popor!"</span>
<span class="v-num v-11">11&nbsp;</span><span class="v EX32_11" data-id="EX32_11">Moise însă s'a rugat în faţa Domnului Dumnezeu şi I-a zis: "Pentru ce, Doamne, să se-aprindă mânia Ta asupra poporului Tău pe care Tu l-ai scos din ţara Egiptului cu putere mare şi cu braţul Tău cel înalt?</span>
<span class="v-num v-12">12&nbsp;</span><span class="v EX32_12" data-id="EX32_12">de ce să spună Egiptenii: - Cu vicleşug i-a scos, ca să-i ucidă în munţi şi să-i şteargă de pe faţa pământului?... Aşadar, potoleşte-Ţi aprinderea mâniei şi fii blând cu răutatea poporului Tău.</span>
<span class="v-num v-13">13&nbsp;</span><span class="v EX32_13" data-id="EX32_13">Adu-Ţi aminte de Avraam şi de Isaac şi de Iacob, robii Tăi, cărora Te-ai jurat Tu pe Tine Însuţi şi le-ai zis: - Înmulţi-voi seminţia voastră multă ca stelele cerului!... Şi tot pământul acesta, pe care tot Tu ai spus că-l vei da urmaşilor lor, fie ca ei să-l stăpânească în veci!"</span>
<span class="v-num v-14">14&nbsp;</span><span class="v EX32_14" data-id="EX32_14">Atunci Domnul Şi-a îmblânzit urgia pe care spusese c'o va abate asupra poporului Său.</span>
<span class="v-num v-15">15&nbsp;</span><span class="v EX32_15" data-id="EX32_15">Şi întorcându-se Moise, s'a coborât din munte, având în mâinile sale cele două table ale Legii: table de piatră, scrise pe amândouă părţile - pe o parte şi pe alta erau scrise.</span>
<span class="v-num v-16">16&nbsp;</span><span class="v EX32_16" data-id="EX32_16">Tablele acestea erau lucrul lui Dumnezeu şi scrisul era scrisul lui Dumnezeu, săpat pe table.</span>
<span class="v-num v-17">17&nbsp;</span><span class="v EX32_17" data-id="EX32_17">Atunci, auzind Iosua zarva poporului răsunând, a zis către Moise: "În tabără e strigăt de război...".</span>
<span class="v-num v-18">18&nbsp;</span><span class="v EX32_18" data-id="EX32_18">Iar Moise a zis: "Acesta nu-i strigăt de biruitori, nici strigăt de biruiţi puşi pe fugă; eu aud strigăte de oameni beţi".</span>
<span class="v-num v-19">19&nbsp;</span><span class="v EX32_19" data-id="EX32_19">Şi dacă s'a apropiat de tabără, a văzut viţelul şi jocurile; şi aprinzându-se Moise de mânie, a aruncat din mâinile sale cele două table şi le-a sfărâmat la poala muntelui.</span>
<span class="v-num v-20">20&nbsp;</span><span class="v EX32_20" data-id="EX32_20">Apoi a luat viţelul pe care-l făcuseră ei, l-a ars în foc şi l-a pisat mărunt şi l-a presărat în apă şi le-a dat-o fiilor lui Israel s'o bea.</span>
<span class="v-num v-21">21&nbsp;</span><span class="v EX32_21" data-id="EX32_21">Şi a zis Moise către Aaron: "Ce ţi-a făcut ţie poporul acesta, de-ai abătut asupră-i un păcat atât de mare?"</span>
<span class="v-num v-22">22&nbsp;</span><span class="v EX32_22" data-id="EX32_22">Iar Aaron i-a răspuns lui Moise: "Nu te scârbi, doamne, că ştii tu cum e poporul acesta când se porneşte.</span>
<span class="v-num v-23">23&nbsp;</span><span class="v EX32_23" data-id="EX32_23">Căci ei mi-au zis: - Fă-ne nouă dumnezei care să meargă'naintea noastră, căci cu Moise, cu omul acela care ne-a scos din ţara Egiptului, nu ştim ce s'a întâmplat.</span>
<span class="v-num v-24">24&nbsp;</span><span class="v EX32_24" data-id="EX32_24">Atunci eu le-am zis: - De la cine are aur, adunaţi-l! Şi ei l-au adunat şi mi l-au dat mie şi eu l-am aruncat în foc şi a ieşit viţelul acesta...".</span>
<span class="v-num v-25">25&nbsp;</span><span class="v EX32_25" data-id="EX32_25">Şi văzând Moise că poporul scăpase din frâu, căci Aaron îi slăbise frâul spre bucuria duşmanilor lor,</span>
<span class="v-num v-26">26&nbsp;</span><span class="v EX32_26" data-id="EX32_26">a stat în poarta taberei şi a zis: "Cine este pentru Domnul, să vină la mine!" Şi s'au adunat la el toţi fiii lui Levi.</span>
<span class="v-num v-27">27&nbsp;</span><span class="v EX32_27" data-id="EX32_27">Şi le-a zis: "Aşa zice Domnul, Dumnezeul lui Israel: - Puneţi-vă fiecare sabia la şold şi străbateţi tabăra de la o poartă la cealaltă şi ucideţi: fiecare pe fratele său, fiecare pe fârtatele său, fiecare pe aproapele său!"</span>
<span class="v-num v-28">28&nbsp;</span><span class="v EX32_28" data-id="EX32_28">Şi au făcut fiii lui Levi aşa cum le poruncise Moise. În ziua aceea au căzut din popor ca la trei mii de oameni.</span>
<span class="v-num v-29">29&nbsp;</span><span class="v EX32_29" data-id="EX32_29">Şi Moise le-a spus: "Domnului I-aţi închinat voi astăzi mâinile , fiecare cu preţul fiului său ori cu al fratelui său, pentru ca El să vă dea binecuvântare!"</span>
<span class="v-num v-30">30&nbsp;</span><span class="v EX32_30" data-id="EX32_30">Iar a doua zi a zis Moise către popor: "Mare păcat aţi făcut! Mă voi sui eu acum la Dumnezeu, ca să mă rog pentru păcatul vostru".</span>
<span class="v-num v-31">31&nbsp;</span><span class="v EX32_31" data-id="EX32_31">Şi s'a întors Moise la Domnul şi a zis: "O, Doamne, poporul acesta a săvârşit păcat mare, făcându-şi dumnezei de aur.</span>
<span class="v-num v-32">32&nbsp;</span><span class="v EX32_32" data-id="EX32_32">Şi acum, dacă vrei să le ierţi păcatul, iartă-l; iar de nu, şterge-mă pe mine din cartea Ta, pe care Tu ai scris-o!"</span>
<span class="v-num v-33">33&nbsp;</span><span class="v EX32_33" data-id="EX32_33">Zis-a Domnul către Moise: "Pe cei ce au păcătuit în faţa Mea, pe aceia îi voi şterge din cartea Mea.</span>
<span class="v-num v-34">34&nbsp;</span><span class="v EX32_34" data-id="EX32_34">Tu însă du-te acum şi du poporul acesta la locul pe care ţi l-am spus. Iată, îngerul Meu va merge înaintea feţei tale. Cât despre păcatul lor, îl voi pedepsi în ziua pe care Eu o voi socoti".</span>
<span class="v-num v-35">35&nbsp;</span><span class="v EX32_35" data-id="EX32_35">Domnul a lovit poporul din pricina viţelului pe care şi-l făcuse - pe care-l făcuse Aaron.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EX31.html">&lt;</a>
<a class="home" href="index.html">=</a>
<a class="next" href="EX33.html">&gt;</a>
</div></div>
</body>
</html>