<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOV 1 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JB.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="JB.html">CARTEA LUI IOV 1</a><a class="prev" href="ET10.html">&lt;</a>
<a class="home" href="index.html">=</a>
<a class="next" href="JB2.html">&gt;</a>
</div></div>
<div class="section chapter JB JB1 ron_roa ron " dir="ltr" lang="ron" data-id="JB1" data-nextid="JB2" data-previd="ET10">
<div class="mt">CARTEA LUI IOV</div>
<div class="c">1</div>
<div class="p">
<span class="v-num v-1">1&nbsp;</span><span class="v JB1_1" data-id="JB1_1">A fost cândva în ţinutul Uz un om pe care-l chema Iov; acesta era un om adevărat, neprihănit, drept, cinstitor de Dumnezeu , ferindu-se de tot lucrul rău.</span>
<span class="v-num v-2">2&nbsp;</span><span class="v JB1_2" data-id="JB1_2">Şapte feciori şi trei fete i s'au născut.</span>
<span class="v-num v-3">3&nbsp;</span><span class="v JB1_3" data-id="JB1_3">Avea o turmă de şapte mii de oi, trei mii de cămile, cinci sute de perechi de boi, cinci sute de asine păscătoare, precum şi mulţime mare de slugi; avea tot ce poate să aibă un om pe pământ ; şi omul acesta era cel mai de seamă din tot ţinutul Soarelui-Răsare.</span>
<span class="v-num v-4">4&nbsp;</span><span class="v JB1_4" data-id="JB1_4">Feciorii lui, adunându-se unul la altul, făceau pe rând ospeţe'n fiecare zi, aducându-le şi pe cele trei surori ale lor să mănânce şi să bea împreună cu ei.</span>
<span class="v-num v-5">5&nbsp;</span><span class="v JB1_5" data-id="JB1_5">Iar când se isprăveau zilele ospăţului, Iov îi chema şi-i supunea curăţirii ; şi sculându-se dis-de-dimineaţă aducea pentru ei jertfe, după numărul lor, şi un viţel pentru păcat, pentru sufletele lor, căci zicea Iov: "Nu cumva feciorii mei să fi gândit în cugetele lor ceva rău asupra lui Dumnezeu". Aşa făcea Iov în toată vremea.</span>
<span class="v-num v-6">6&nbsp;</span><span class="v JB1_6" data-id="JB1_6">Şi iată că'n ziua aceea când îngerii lui Dumnezeu au venit la'nfăţişare înaintea Domnului, împreună cu ei a venit şi Diavolul .</span>
<span class="v-num v-7">7&nbsp;</span><span class="v JB1_7" data-id="JB1_7">Atunci Domnul i-a zis Diavolului: "Tu de undeai venit?" Şi răspunzând Diavolul, a zis către Domnul: "Dac'am dat un târcol pământului şi-am hoinărit prin cele de sub cer, iată-mă şiaici!"</span>
<span class="v-num v-8">8&nbsp;</span><span class="v JB1_8" data-id="JB1_8">Iar Domnul i-a zis: "Luat-a cugetul tău în seamă şi pe robul Meu Iov?, că dintre pământeni nu-i nici un om ca el, neprihănit, adevărat, cinstitor de Dumnezeu, ferindu-se de tot lucrul rău?"</span>
<span class="v-num v-9">9&nbsp;</span><span class="v JB1_9" data-id="JB1_9">Iar Diavolul, răspunzând în faţa Domnului, a zis: "Oare pe degeaba îl cinsteşte Iov pe Dumnezeu?</span>
<span class="v-num v-10">10&nbsp;</span><span class="v JB1_10" data-id="JB1_10">Oare n'ai făcut tu gard ocrotitor împrejurul curţii lui şi'mprejurul casei lui şi'mprejuru-a tot întinsul bunurilor lui? oare nu tu ai binecuvântat lucrul mâinilor lui şiai făcut ca turmele lui să umple pământul?</span>
<span class="v-num v-11">11&nbsp;</span><span class="v JB1_11" data-id="JB1_11">Dar ia întinde-ţi mâna şi atinge-te de tot ce are, şi să vedem dacă nu cumva o să te blagoslovească drept în faţă...".</span>
<span class="v-num v-12">12&nbsp;</span><span class="v JB1_12" data-id="JB1_12">Atunci Domnul i-a zis Diavolului: "Iată, toată avuţia lui o dau pe mâna ta; numa' de el să nu te atingi." Iar Diavolul a plecat din faţa Domnului.</span>
<span class="v-num v-13">13&nbsp;</span><span class="v JB1_13" data-id="JB1_13">Şi a fost că'ntr'o zi feciorii lui Iov şi fiicele lui beau vin în casa fratelui lor mai mare.</span>
<span class="v-num v-14">14&nbsp;</span><span class="v JB1_14" data-id="JB1_14">Şi iată că un vestitor a venit la Iov şi i-a spus: "Perechile de boi arau şi asinele păşteau pe lângă ei,</span>
<span class="v-num v-15">15&nbsp;</span><span class="v JB1_15" data-id="JB1_15">când prădătorii au năvălit asuprăle şi leau dus, iar pe slugi le-au trecut prin sabie; eu singur am scăpat şi-am venit să-ţi dau de veste!"</span>
<span class="v-num v-16">16&nbsp;</span><span class="v JB1_16" data-id="JB1_16">În timp ce el încă grăia, un alt vestitor a venit la Iov şi i-a spus: "Foc din cer a căzut şi a mistuit oile, arzându-i şi pe păstori; eu singur am scăpat şiam venit să-ţi dau de veste!"</span>
<span class="v-num v-17">17&nbsp;</span><span class="v JB1_17" data-id="JB1_17">N'a sfârşit bine vorba când un alt vestitor a venit la Iov şi i-a spus: "Caldeii au năvălit asupră-ne în trei pâlcuri, au înconjurat cămilele şi le-au luat, iar pe slugi le-au ucis cu sabia; eu singur am scăpat şi-am venit să-ţi dau de veste!"</span>
<span class="v-num v-18">18&nbsp;</span><span class="v JB1_18" data-id="JB1_18">În timp ce încă vorbea, un alt vestitor a venit şi ia spus lui Iov: "Feciorii tăi şi fetele tale mâncau şi beau vin în casa fratelui lor mai mare,</span>
<span class="v-num v-19">19&nbsp;</span><span class="v JB1_19" data-id="JB1_19">când iată că dinspre pustie un vânt puternic s'a stârnit de năprasnă, a zguduit cele patru colţuri ale casei, casa s'a prăbuşit peste copiii tăi, iar ei au murit; eu singur am scăpat şiam venit să-ţi dau de veste".</span>
<span class="v-num v-20">20&nbsp;</span><span class="v JB1_20" data-id="JB1_20">Atunci Iov s'a sculat, şi-a sfâşiat hainele, şi-a tuns părul capului, şi-a presărat ţărână pe cap , a căzut cu faţa la pământ şi s'a închinat, zicând:</span>
<span class="v-num v-21">21&nbsp;</span><span class="v JB1_21" data-id="JB1_21">"Gol am ieşit din pântecele maicii mele,gol mă voi întoarce'n matca mea ;Domnul a dat, Domnul a luat;cum I-a plăcut Domnului, aşa s'a făcut ;fie numele Domnului binecuvântat!"</span>
<span class="v-num v-22">22&nbsp;</span><span class="v JB1_22" data-id="JB1_22">Întru acestea toate câte i s'au întâmplat, Iov nu a păcătuit în faţa Domnului şi nu L-a făcut pe Dumnezeu nebun.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="ET10.html">&lt;</a>
<a class="home" href="index.html">=</a>
<a class="next" href="JB2.html">&gt;</a>
</div></div>
</body>
</html>