<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>NUMERELE (A PATRA CARTE A LUI MOISE) 23 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="NU.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="NU.html">NUMERELE (A PATRA CARTE A LUI MOISE) 23</a><a class="prev" href="NU22.html">&lt;</a>
<a class="home" href="index.html">=</a>
<a class="next" href="NU24.html">&gt;</a>
</div></div>
<div class="section chapter NU NU23 ron_roa ron " dir="ltr" lang="ro" data-id="NU23" data-nextid="NU24" data-previd="NU22">
<div class="c">23</div>
<div class="p">
<span class="v-num v-1">1&nbsp;</span><span class="v NU23_1" data-id="NU23_1">Atunci a zis Balaam către Balac: "Zideşte-mi aici şapte jertfelnice şi pregăteşte-mi şapte viţei şi şapte berbeci".</span>
<span class="v-num v-2">2&nbsp;</span><span class="v NU23_2" data-id="NU23_2">Şi a făcut Balac după cum zisese Balaam şi au jertfit câte un viţel şi câte un berbec pe fiecare jertfelnic.</span>
<span class="v-num v-3">3&nbsp;</span><span class="v NU23_3" data-id="NU23_3">Apoi a zis Balaam către Balac: "Stai lângă jertfa ta. Eu mă duc, că poate mi Se va arăta Dumnezeu în întâmpinare; şi ce-mi va descoperi El, aceea îţi voi spune". Şi a rămas Balac lângă jertfa sa, iar Balaam s'a dus să-L întrebe pe Dumnezeu, şi s'a dus de-a dreptul .</span>
<span class="v-num v-4">4&nbsp;</span><span class="v NU23_4" data-id="NU23_4">Şi i S'a arătat Dumnezeu lui Balaam şi a zis Balaam către El: "Am zidit şapte jertfelnice şi am ridicat câte un viţel şi câte un berbec pe fiecare jertfelnic".</span>
<span class="v-num v-5">5&nbsp;</span><span class="v NU23_5" data-id="NU23_5">Iar Domnul a pus cuvânt în gura lui Balaam şi a zis: "Întoarce-te la Balac, şi aşa să-i spui!"</span>
<span class="v-num v-6">6&nbsp;</span><span class="v NU23_6" data-id="NU23_6">Şi s'a întors la el, şi iată că el stătea lângă arderile-lui-de-tot, şi toate căpeteniile Moabului erau cu el. Şi Duhul lui Dumnezeu a fost peste [Balaam], iar el şi-a rostit poemul , zicând:</span>
<span class="v-num v-7">7&nbsp;</span><span class="v NU23_7" data-id="NU23_7">"Din Mesopotamia m'a chemat Balac, regele Moabului, din munţii Răsăritului, zicând: Vino şi mi-l blesteamă pe Iacob, vino şi mi-l osândeşte pe Israel!</span>
<span class="v-num v-8">8&nbsp;</span><span class="v NU23_8" data-id="NU23_8">Cum îl voi blestema pe cel ce Dumnezeu nu-l blesteamă? Cum îl voi osândi pe cel ce Dumnezeu nu-l osândeşte?</span>
<span class="v-num v-9">9&nbsp;</span><span class="v NU23_9" data-id="NU23_9">Că de pe vârful munţilor îl voi vedea, şi de pe dealuri îl voi cunoaşte: iată un popor care locuieşte deoparte, cel ce cu alte neamuri nu se numără.</span>
<span class="v-num v-10">10&nbsp;</span><span class="v NU23_10" data-id="NU23_10">Cine-a numărat seminţia lui Iacob? şi cine va socoti puzderia lui Israel? Să moară sufletul meu ca sufletele drepţilor, fie urmaşii mei precum urmaşii lor!"</span>
<span class="v-num v-11">11&nbsp;</span><span class="v NU23_11" data-id="NU23_11">Atunci a zis Balac către Balaam: "Ce mi-ai făcut? Eu te-am chemat să-mi blestemi vrăjmaşii, şi iată că tu cu binecuvântare i-ai binecuvântat!"...</span>
<span class="v-num v-12">12&nbsp;</span><span class="v NU23_12" data-id="NU23_12">Zis-a Balaam către Balac: "Oare nu ceea ce-mi va pune Dumnezeu în gură trebuie să spun eu cu grijă?"</span>
<span class="v-num v-13">13&nbsp;</span><span class="v NU23_13" data-id="NU23_13">Iar Balac a zis către el: "Vino acum cu mine în alt loc, de unde nu vei vedea [poporul] întreg, ci numai o parte din el vei vedea; nu pe toţi îi vei vedea, şi de-acolo să mi-l blestemi"...</span>
<span class="v-num v-14">14&nbsp;</span><span class="v NU23_14" data-id="NU23_14">Şi l-a dus într'o măgură, de pe vârful muntelui Fazga, şi a zidit acolo şapte jertfelnice şi a pus câte un viţel şi câte un berbec pe fiecare jertfelnic.</span>
<span class="v-num v-15">15&nbsp;</span><span class="v NU23_15" data-id="NU23_15">Şi a zis Balaam către Balac: "Stai aici lângă jertfa ta, iar eu mă duc să-L întreb pe Dumnezeu".</span>
<span class="v-num v-16">16&nbsp;</span><span class="v NU23_16" data-id="NU23_16">Şi l-a întâmpinat Dumnezeu pe Balaam şi a pus cuvânt în gura lui şi a zis: "Întoarce-te la Balac, şi aşa să-i spui".</span>
<span class="v-num v-17">17&nbsp;</span><span class="v NU23_17" data-id="NU23_17">Şi s'a întors la el. Iar acela stătea lângă jertfa sa, cu toate căpeteniile Moabului. Şi l-a întrebat Balac: "Ce ţi-a spus Domnul?"</span>
<span class="v-num v-18">18&nbsp;</span><span class="v NU23_18" data-id="NU23_18">Iar el şi-a rostit poemul, zicând:"Scoală-te, Balac, şi ascultă, pleacă-ţi urechea la mine, fiule al lui Sefor!</span>
<span class="v-num v-19">19&nbsp;</span><span class="v NU23_19" data-id="NU23_19">Dumnezeu nu-i ca omul, să se clatine, nici ca fiul omului, să se'ngrozească. Zis-a El oare fără să facă? spune-va El fără să'mplinească?</span>
<span class="v-num v-20">20&nbsp;</span><span class="v NU23_20" data-id="NU23_20">Iată, primit-am să binecuvintez şi voi binecuvânta şi nu voi reveni.</span>
<span class="v-num v-21">21&nbsp;</span><span class="v NU23_21" data-id="NU23_21">Sleire nu va fi în Iacob, nici necaz în Israel; Domnul Dumnezeul său este cu el, lumini de voievozi în mijlocul lui.</span>
<span class="v-num v-22">22&nbsp;</span><span class="v NU23_22" data-id="NU23_22">Dumnezeu Care l-a scos din Egipt îi este lui precum cornul inorogului .</span>
<span class="v-num v-23">23&nbsp;</span><span class="v NU23_23" data-id="NU23_23">De vreme ce'n Iacob nu-i vrăjitorie, şi nici descântec în Israel, la vreme li se va spune lui Iacob şi lui Israel cele ce va'mplini Dumnezeu!</span>
<span class="v-num v-24">24&nbsp;</span><span class="v NU23_24" data-id="NU23_24">Iată popor ce se va ridica precum un pui de leu, precum un leu se va semeţi: somn nu va avea pân'ce prada nu şi-a sfâşiat-o şi pân'ce sângele răniţilor nu l-a băut".</span>
<span class="v-num v-25">25&nbsp;</span><span class="v NU23_25" data-id="NU23_25">Zis-a Balac către Balaam: "Dacă de blestemat nu mi-l blestemi, cel puţin nu-l binecuvânta!"</span>
<span class="v-num v-26">26&nbsp;</span><span class="v NU23_26" data-id="NU23_26">Iar Balaam, răspunzând, a zis către Balac: "Nu ţi-am grăit eu oare că nu voi face decât ceea ce-mi va spune Domnul?"</span>
<span class="v-num v-27">27&nbsp;</span><span class="v NU23_27" data-id="NU23_27">Atunci a zis Balac către Balaam: "Hai să te duc în alt loc, şi de-I va plăcea lui Dumnezeu, blesteamă-l de acolo".</span>
<span class="v-num v-28">28&nbsp;</span><span class="v NU23_28" data-id="NU23_28">Şi l-a luat Balac pe Balaam pe vârful lui Peor, care priveşte spre pustie.</span>
<span class="v-num v-29">29&nbsp;</span><span class="v NU23_29" data-id="NU23_29">Aici Balaam a zis către Balac: "Zideşte-mi şapte jertfelnice şi pregăteşte-mi şapte viţei şi şapte berbeci".</span>
<span class="v-num v-30">30&nbsp;</span><span class="v NU23_30" data-id="NU23_30">Şi a făcut Balac aşa cum a zis Balaam şi a pus câte un viţel şi câte un berbec pe fiecare jertfelnic.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="NU22.html">&lt;</a>
<a class="home" href="index.html">=</a>
<a class="next" href="NU24.html">&gt;</a>
</div></div>
</body>
</html>