<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOV 7 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JB.html">Biblia Ortodoxă Română Sinodală (2006)</a><a class="location" href="JB.html">CARTEA LUI IOV 7</a><a class="prev" href="JB6.html">&lt;</a>
<a class="home" href="index.html">=</a>
<a class="next" href="JB8.html">&gt;</a>
</div></div>
<div class="section chapter JB JB7 ron_bor ron " dir="ltr" lang="ron" data-id="JB7" data-nextid="JB8" data-previd="JB6">
<div class="c">7</div>
<div class="p">
<span class="v-num v-1">1&nbsp;</span><span class="v JB7_1" data-id="JB7_1">Oare omul pe pământ nu este ca într-o slujbă ostăşească şi zilele lui nu sunt ca zilele unui simbriaş?</span>
<span class="v-num v-2">2&nbsp;</span><span class="v JB7_2" data-id="JB7_2">El este asemenea robului care suspină după umbră, asemenea năimitului care-şi aşteaptă simbria.</span>
<span class="v-num v-3">3&nbsp;</span><span class="v JB7_3" data-id="JB7_3">Astfel şi eu am avut parte de luni de durere, şi mi-au fost date nopţi de suferinţă.</span>
<span class="v-num v-4">4&nbsp;</span><span class="v JB7_4" data-id="JB7_4">Dacă mă culc, zic: Când va veni ziua? Dacă mă scol, mă întreb: Când va veni seara? Şi sunt năpădit de fel de fel de arătări până la asfinţit.</span>
<span class="v-num v-5">5&nbsp;</span><span class="v JB7_5" data-id="JB7_5">Trupul meu e plin de păduchi şi de solzi de murdărie; pielea mea crapă şi se zbârceşte.</span>
<span class="v-num v-6">6&nbsp;</span><span class="v JB7_6" data-id="JB7_6">Zilele mele au fost mai grabnice ca suveica şi s-au isprăvit, fiindcă firul s-a terminat.</span>
<span class="v-num v-7">7&nbsp;</span><span class="v JB7_7" data-id="JB7_7">Adu-ţi aminte, Doamne, că viaţa mea e o suflare, că ochiul meu nu va mai vedea fericirea.</span>
<span class="v-num v-8">8&nbsp;</span><span class="v JB7_8" data-id="JB7_8">Ochiul celui ce mă vedea nu mă va mai zări; ochii Tăi mă vor căuta, dar eu nu voi mai fi.</span>
<span class="v-num v-9">9&nbsp;</span><span class="v JB7_9" data-id="JB7_9">Negura se risipeşte, piere, tot astfel cel ce coboară în iad nu mai vine înapoi.</span>
<span class="v-num v-10">10&nbsp;</span><span class="v JB7_10" data-id="JB7_10">Nu se mai înapoiază în casa sa şi locuinţa sa nu-l mai cunoaşte.</span>
<span class="v-num v-11">11&nbsp;</span><span class="v JB7_11" data-id="JB7_11">Drept aceea nu voi pune strajă gurii mele, ci voi vorbi întru deznădejdea duhului meu şi mă voi plânge întru amărăciunea inimii mele.</span>
<span class="v-num v-12">12&nbsp;</span><span class="v JB7_12" data-id="JB7_12">Sunt eu, oare, oceanul sau balaurul din ocean, ca să pui să mă păzească?</span>
<span class="v-num v-13">13&nbsp;</span><span class="v JB7_13" data-id="JB7_13">Când gândesc: Patul meu mă va odihni, culcuşul meu îmi va alina durerile,</span>
<span class="v-num v-14">14&nbsp;</span><span class="v JB7_14" data-id="JB7_14">Atunci Tu mă spăimântezi cu vise şi mă îngrozeşti cu năluciri.</span>
<span class="v-num v-15">15&nbsp;</span><span class="v JB7_15" data-id="JB7_15">Pentru aceea, sufletul meu ar vrea mai bine ştreangul, mai bine moartea decât aceste chinuri.</span>
<span class="v-num v-16">16&nbsp;</span><span class="v JB7_16" data-id="JB7_16">Mă isprăvesc, nu voi trăi în veac; lasă-mă, căci zilele mele sunt o suflare.</span>
<span class="v-num v-17">17&nbsp;</span><span class="v JB7_17" data-id="JB7_17">Ce este omul, ca să-ţi baţi capul cu el şi ca să-i dai luarea Ta aminte?</span>
<span class="v-num v-18">18&nbsp;</span><span class="v JB7_18" data-id="JB7_18">De ce îl cercetezi în fiecare dimineaţă şi de ce îl urmăreşti în orice clipă?</span>
<span class="v-num v-19">19&nbsp;</span><span class="v JB7_19" data-id="JB7_19">Când vei înceta să mă priveşti? Când îmi vei da răgaz să-mi înghit saliva?</span>
<span class="v-num v-20">20&nbsp;</span><span class="v JB7_20" data-id="JB7_20">Dacă am greşit, ce ţi-am făcut ţie, Păzitorule de oameni? De ce m-ai luat ţintă pentru săgeţile Tale şi de ce ţi-am ajuns povară?</span>
<span class="v-num v-21">21&nbsp;</span><span class="v JB7_21" data-id="JB7_21">De ce nu îngădui greşeala mea şi nu laşi să treacă fărădelegea mea? Degrabă mă voi culca în ţărână; mă vei căuta, dar nu mă vei mai găsi".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JB6.html">&lt;</a>
<a class="home" href="index.html">=</a>
<a class="next" href="JB8.html">&gt;</a>
</div></div>
</body>
</html>