<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>MATEI 7 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="MT.html">Biblia Ortodoxă Română Sinodală (2006)</a><a class="location" href="MT.html">MATEI 7</a><a class="prev" href="MT6.html">&lt;</a>
<a class="home" href="index.html">=</a>
<a class="next" href="MT8.html">&gt;</a>
</div></div>
<div class="section chapter MT MT7 ron_bor ron " dir="ltr" lang="ro" data-id="MT7" data-nextid="MT8" data-previd="MT6">
<div class="c">7</div>
<div class="p">
<span class="v-num v-1">1&nbsp;</span><span class="v MT7_1" data-id="MT7_1">Nu judecaţi, ca să nu fiţi judecaţi.</span>
<span class="v-num v-2">2&nbsp;</span><span class="v MT7_2" data-id="MT7_2">Căci cu judecata cu care judecaţi, veţi fi judecaţi, şi cu măsura cu care măsuraţi, vi se va măsura.</span>
<span class="v-num v-3">3&nbsp;</span><span class="v MT7_3" data-id="MT7_3">De ce vezi paiul din ochiul fratelui tău, şi bârna din ochiul tău nu o iei în seamă?</span>
<span class="v-num v-4">4&nbsp;</span><span class="v MT7_4" data-id="MT7_4">Sau cum vei zice fratelui tău: Lasă să scot paiul din ochiul tău şi iată bârna este în ochiul tău?</span>
<span class="v-num v-5">5&nbsp;</span><span class="v MT7_5" data-id="MT7_5">Făţarnice, scoate întâi bârna din ochiul tău şi atunci vei vedea să scoţi paiul din ochiul fratelui tău.</span>
<span class="v-num v-6">6&nbsp;</span><span class="v MT7_6" data-id="MT7_6">Nu daţi cele sfinte câinilor, nici nu aruncaţi mărgăritarele voastre înaintea porcilor, ca nu cumva să le calce în picioare şi, întorcându-se, să vă sfâşie pe voi.</span>
<span class="v-num v-7">7&nbsp;</span><span class="v MT7_7" data-id="MT7_7">Cereţi şi vi se va da; căutaţi şi veţi afla; bateţi şi vi se va deschide.</span>
<span class="v-num v-8">8&nbsp;</span><span class="v MT7_8" data-id="MT7_8">Că oricine cere ia, cel care caută află, şi celui ce bate i se va deschide.</span>
<span class="v-num v-9">9&nbsp;</span><span class="v MT7_9" data-id="MT7_9">Sau cine este omul acela între voi care, de va cere fiul său pâine, oare el îi va da piatră?</span>
<span class="v-num v-10">10&nbsp;</span><span class="v MT7_10" data-id="MT7_10">Sau de-i va cere peşte, oare el îi va da şarpe?</span>
<span class="v-num v-11">11&nbsp;</span><span class="v MT7_11" data-id="MT7_11">Deci, dacă voi, răi fiind, ştiţi să daţi daruri bune fiilor voştri, cu cât mai mult Tatăl vostru Cel din ceruri va da cele bune celor care cer de la El?</span>
<span class="v-num v-12">12&nbsp;</span><span class="v MT7_12" data-id="MT7_12">Ci toate câte voiţi să vă facă vouă oamenii, asemenea şi voi faceţi lor, că aceasta este Legea şi proorocii.</span>
<span class="v-num v-13">13&nbsp;</span><span class="v MT7_13" data-id="MT7_13">Intraţi prin poarta cea strâmtă, că largă este poarta şi lată este calea care duce la pieire şi mulţi sunt cei care o află.</span>
<span class="v-num v-14">14&nbsp;</span><span class="v MT7_14" data-id="MT7_14">Şi strâmtă este poarta şi îngustă este calea care duce la viaţă şi puţini sunt care o află.</span>
<span class="v-num v-15">15&nbsp;</span><span class="v MT7_15" data-id="MT7_15">Feriţi-vă de proorocii mincinoşi, care vin la voi în haine de oi, iar pe dinăuntru sunt lupi răpitori.</span>
<span class="v-num v-16">16&nbsp;</span><span class="v MT7_16" data-id="MT7_16">După roadele lor îi veţi cunoaşte. Au doară culeg oamenii struguri din spini sau smochine din mărăcini?</span>
<span class="v-num v-17">17&nbsp;</span><span class="v MT7_17" data-id="MT7_17">Aşa că orice pom bun face roade bune, iar pomul rău face roade rele.</span>
<span class="v-num v-18">18&nbsp;</span><span class="v MT7_18" data-id="MT7_18">Nu poate pom bun să facă roade rele, nici pom rău să facă roade bune.</span>
<span class="v-num v-19">19&nbsp;</span><span class="v MT7_19" data-id="MT7_19">Iar orice pom care nu face roadă bună se taie şi se aruncă în foc.</span>
<span class="v-num v-20">20&nbsp;</span><span class="v MT7_20" data-id="MT7_20">De aceea, după roadele lor îi veţi cunoaşte.</span>
<span class="v-num v-21">21&nbsp;</span><span class="v MT7_21" data-id="MT7_21">Nu oricine Îmi zice: Doamne, Doamne, va intra în împărăţia cerurilor, ci cel ce face voia Tatălui Meu Celui din ceruri.</span>
<span class="v-num v-22">22&nbsp;</span><span class="v MT7_22" data-id="MT7_22">Mulţi Îmi vor zice în ziua aceea: Doamne, Doamne, au nu în numele Tău am proorocit şi nu în numele Tău am scos demoni şi nu în numele Tău minuni multe am făcut?</span>
<span class="v-num v-23">23&nbsp;</span><span class="v MT7_23" data-id="MT7_23">Şi atunci voi mărturisi lor: Niciodată nu v-am cunoscut pe voi. Depărtaţi-vă de la Mine cei ce lucraţi fărădelegea.</span>
<span class="v-num v-24">24&nbsp;</span><span class="v MT7_24" data-id="MT7_24">De aceea, oricine aude aceste cuvinte ale Mele şi la îndeplineşte asemăna-se-va bărbatului înţelept care a clădit casa lui pe stâncă.</span>
<span class="v-num v-25">25&nbsp;</span><span class="v MT7_25" data-id="MT7_25">A căzut ploaia, au venit râurile mari, au suflat vânturile şi au bătut în casa aceea, dar ea n-a căzut, fiindcă era întemeiată pe stâncă.</span>
<span class="v-num v-26">26&nbsp;</span><span class="v MT7_26" data-id="MT7_26">Iar oricine aude aceste cuvinte ale Mele şi nu le îndeplineşte, asemăna-se-va bărbatului nechibzuit care şi-a clădit casa pe nisip.</span>
<span class="v-num v-27">27&nbsp;</span><span class="v MT7_27" data-id="MT7_27">Şi a căzut ploaia şi au venit râurile mari şi au suflat vânturile şi au izbit casa aceea, şi a căzut. Şi căderea ei a fost mare.</span>
<span class="v-num v-28">28&nbsp;</span><span class="v MT7_28" data-id="MT7_28">Iar când Iisus a sfârşit cuvintele acestea, mulţimile erau uimite de învăţătura Lui.</span>
<span class="v-num v-29">29&nbsp;</span><span class="v MT7_29" data-id="MT7_29">Că îi învăţa pe ei ca unul care are putere, iar nu cum îi învăţau cărturarii lor.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="MT6.html">&lt;</a>
<a class="home" href="index.html">=</a>
<a class="next" href="MT8.html">&gt;</a>
</div></div>
</body>
</html>