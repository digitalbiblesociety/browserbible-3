<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEZECHIEL 29 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EK.html">Biblia Ortodoxă Română Sinodală (2006)</a><a class="location" href="EK.html">IEZECHIEL 29</a><a class="prev" href="EK28.html">&lt;</a>
<a class="home" href="index.html">=</a>
<a class="next" href="EK30.html">&gt;</a>
</div></div>
<div class="section chapter EK EK29 ron_bor ron " dir="ltr" lang="ro" data-id="EK29" data-nextid="EK30" data-previd="EK28">
<div class="c">29</div>
<div class="p">
<span class="v-num v-1">1&nbsp;</span><span class="v EK29_1" data-id="EK29_1">În ziua a douăsprezecea a lunii a zecea din anul al zecelea după robirea lui Ioiachim, a fost cuvântul Domnului către mine şi mi-a zis:</span>
<span class="v-num v-2">2&nbsp;</span><span class="v EK29_2" data-id="EK29_2">"Fiul omului, întoarce-ţi faţa spre Faraon, regele Egiptului, şi prooroceşte împotriva lui şi a tot Egiptul,</span>
<span class="v-num v-3">3&nbsp;</span><span class="v EK29_3" data-id="EK29_3">Şi grăieşte şi zi: Aşa zice Domnul Dumnezeu: Iată Eu sunt împotriva ta, Faraoane, rege al Egiptului, crocodilul cel mare, care stai lungit între râurile tale şi zici: "Al meu este râul şi eu l-am făcut pentru mine".</span>
<span class="v-num v-4">4&nbsp;</span><span class="v EK29_4" data-id="EK29_4">Eu însă voi înfige cârligul în fălcile tale şi de solzii tăi voi lipi peştii râurilor tale şi te voi târî afară din râurile tale, cu tot peştele râurilor tale, care s-a lipit de solzii tăi;</span>
<span class="v-num v-5">5&nbsp;</span><span class="v EK29_5" data-id="EK29_5">Şi te voi arunca în pustiu pe tine şi tot peştele din râurile tale şi vei cădea în câmpia goală şi nu te vor lua, nici te vor ridica; te voi da mâncare fiarelor pământului şi păsărilor cerului.</span>
<span class="v-num v-6">6&nbsp;</span><span class="v EK29_6" data-id="EK29_6">Şi vor şti toţi locuitorii Egiptului că Eu sunt Domnul; pentru că ei au fost pentru casa lui Israel toiag de trestie.</span>
<span class="v-num v-7">7&nbsp;</span><span class="v EK29_7" data-id="EK29_7">Când ei te prindeau, tu te sfărâmai în mâinile lor şi tu le sfâşiai toată mâna; iar când ei se sprijineau de tine, tu te rupeai şi le zdruncinai coapsele.</span>
<span class="v-num v-8">8&nbsp;</span><span class="v EK29_8" data-id="EK29_8">De aceea, aşa grăieşte Domnul Dumnezeu: Iată, Eu voi aduce împotriva ta sabie şi voi nimici oamenii şi vitele din tine;</span>
<span class="v-num v-9">9&nbsp;</span><span class="v EK29_9" data-id="EK29_9">Şi va ajunge pământul Egiptului pustiu şi deşert şi vor afla că Eu sunt Domnul. Pentru că el zice: "Al meu este râul şi eu l-am făcut".</span>
<span class="v-num v-10">10&nbsp;</span><span class="v EK29_10" data-id="EK29_10">De aceea, iată Eu vin împotriva fluviilor tale şi voi face pământul Egiptului pustiu între pustiurile ce se întind de la Migdol până la Siena şi până în hotarele Etiopiei.</span>
<span class="v-num v-11">11&nbsp;</span><span class="v EK29_11" data-id="EK29_11">Picior de om nu va trece prin el, nici picior de vită nu va trece prin el şi nu va locui nimic în el patruzeci de ani.</span>
<span class="v-num v-12">12&nbsp;</span><span class="v EK29_12" data-id="EK29_12">Voi face pământul Egiptului o pustietate între ţările pustiite; şi cetăţile lui între cetăţile pustiite vor fi pustii patruzeci de ani şi pe Egipteni îi voi împrăştia printre neamuri şi-i voi risipi prin ţări".</span>
<span class="v-num v-13">13&nbsp;</span><span class="v EK29_13" data-id="EK29_13">Aşa zice Domnul Dumnezeu: "După trecerea celor patruzeci de ani, voi aduna pe Egipteni dintre neamurile printre care au fost împrăştiaţi,</span>
<span class="v-num v-14">14&nbsp;</span><span class="v EK29_14" data-id="EK29_14">Şi voi aduce înapoi pe prinşii de război ai Egiptului şi-i voi aşeza iarăşi în ţara Patros, în pământul naşterii lor, şi vor fi acolo un regat slab.</span>
<span class="v-num v-15">15&nbsp;</span><span class="v EK29_15" data-id="EK29_15">Va fi mai slab decât celelalte regate şi nu se vor mai înălţa peste popoare; îl voi mai micşora, ca să nu mai domnească peste popoare;</span>
<span class="v-num v-16">16&nbsp;</span><span class="v EK29_16" data-id="EK29_16">Şi nu va mai fi de acum înainte pentru casa lui Israel pricină de încredere, ci îi va aduce aminte de nelegiuirea ei, că s-a dat de partea Egiptului, şi vor cunoaşte că Eu sunt Domnul".</span>
<span class="v-num v-17">17&nbsp;</span><span class="v EK29_17" data-id="EK29_17">În ziua întâi a lunii întâi din anul al douăzeci şi şaptelea de la robirea lui Ioiachim, a fost cuvântul Domnului către mine şi mi-a zis:</span>
<span class="v-num v-18">18&nbsp;</span><span class="v EK29_18" data-id="EK29_18">"Fiul omului, Nabucodonosor, regele Babilonului, şi-a obosit oştirile sale printr-o muncă grea împotriva Tirului; toate capetele s-au pleşuvit şi toţi umerii sunt răniţi; dar nici pentru el, nici pentru oştirile lui nu este nici o răsplată de la Tir pentru lucrarea pe care a făcut-o împotriva lui.</span>
<span class="v-num v-19">19&nbsp;</span><span class="v EK29_19" data-id="EK29_19">De aceea, aşa zice Domnul Dumnezeu: Iată, Eu dau lui Nabucodonosor, regele Babilonului, ţara Egiptului, ca să prade bogăţia lui şi să facă jaf în el; aceasta va fi răsplata oştirilor lui.</span>
<span class="v-num v-20">20&nbsp;</span><span class="v EK29_20" data-id="EK29_20">Ca răsplată pentru lucrarea pe care a făcut-o Tirului, Eu îi dau ţara Egiptului, pentru că acest lucru l-a făcut el pentru Mine, zice Domnul Dumnezeu.</span>
<span class="v-num v-21">21&nbsp;</span><span class="v EK29_21" data-id="EK29_21">În ziua aceea voi face să crească cornul casei lui Israel şi ţie-ţi voi deschide gura în mijlocul lor şi vor şti că Eu sunt Domnul".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EK28.html">&lt;</a>
<a class="home" href="index.html">=</a>
<a class="next" href="EK30.html">&gt;</a>
</div></div>
</body>
</html>