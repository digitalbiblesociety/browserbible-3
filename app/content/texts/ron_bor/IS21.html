<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>ISAIA 21 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="IS.html">Biblia Ortodoxă Română Sinodală (2006)</a><a class="location" href="IS.html">ISAIA 21</a><a class="prev" href="IS20.html">&lt;</a>
<a class="home" href="index.html">=</a>
<a class="next" href="IS22.html">&gt;</a>
</div></div>
<div class="section chapter IS IS21 ron_bor ron " dir="ltr" lang="ron" data-id="IS21" data-nextid="IS22" data-previd="IS20">
<div class="c">21</div>
<div class="p">
<span class="v-num v-1">1&nbsp;</span><span class="v IS21_1" data-id="IS21_1">Ca furtuna care vine de la miazănoapte, aceasta vine din pustiu, dintr-un ţinut înfricoşător.</span>
<span class="v-num v-2">2&nbsp;</span><span class="v IS21_2" data-id="IS21_2">O vedenie grozavă mi s-a descoperit: jefuitorul jefuieşte şi pustiitorul pustieşte. Avântă-te, Elame! împresuraţi pe Mezi, n-aveţi nici o milă!</span>
<span class="v-num v-3">3&nbsp;</span><span class="v IS21_3" data-id="IS21_3">De aceea inima mea s-a umplut de nelinişte, dureri m-apucă, ca durerile unei femei care este gata să nască. înspăimântat cum sunt, nu mai aud; tulburat, nici că mai văd;</span>
<span class="v-num v-4">4&nbsp;</span><span class="v IS21_4" data-id="IS21_4">Duhul meu rătăceşte, frica dă năvală peşte mine. Noaptea care atât îmi plăcea mă umple de groază!</span>
<span class="v-num v-5">5&nbsp;</span><span class="v IS21_5" data-id="IS21_5">Masa este pusă, aşternuturile întinse, toţi mănâncă şi beau. Voi, căpetenii, sculaţi-vă, prindeţi scutul!</span>
<span class="v-num v-6">6&nbsp;</span><span class="v IS21_6" data-id="IS21_6">Că aşa zice Domnul către mine: "Du-te şi pune pe cineva de strajă, care să-Mi dea de ştire despre ceea ce va vedea!</span>
<span class="v-num v-7">7&nbsp;</span><span class="v IS21_7" data-id="IS21_7">Dacă va vedea călăreţi, doi câte doi pe cai, călăreţi pe asini, pe cămile, să se uite cu băgare de seamă, cu mare băgare de seamă".</span>
<span class="v-num v-8">8&nbsp;</span><span class="v IS21_8" data-id="IS21_8">Şi el a strigat ca un leu: "Stau de strajă, Doamne, neîncetat toată ziua şi la locul meu de veghe în fiecare noapte.</span>
<span class="v-num v-9">9&nbsp;</span><span class="v IS21_9" data-id="IS21_9">Şi iată că soseşte călărime, călăreţi doi câte doi". Şi el a vorbit şi a zis: "A căzut, a căzut Babilonul şi toate chipurile cioplite ale idolilor lui stau sfărâmate la pământ!"</span>
<span class="v-num v-10">10&nbsp;</span><span class="v IS21_10" data-id="IS21_10">O, poporul meu, fecior al ariei mele, bătut cum se bate grâul, ceea ce am auzit de la Domnul Savaot, Dumnezeul lui Israel, ti le dau de ştire!</span>
<span class="v-num v-11">11&nbsp;</span><span class="v IS21_11" data-id="IS21_11">Proorocie despre Edom. Cineva strigă din Seir către mine: "Străjerule, cât a trecut din noapte? Străjerule, cât mai este până trece noaptea?</span>
<span class="v-num v-12">12&nbsp;</span><span class="v IS21_12" data-id="IS21_12">Şi străjerul răspunde: "Dimineaţa se apropie, dar este încă noapte. De voiţi, întrebaţi, întoarceţi-vă şi veniţi iarăşi".</span>
<span class="v-num v-13">13&nbsp;</span><span class="v IS21_13" data-id="IS21_13">Proorocie despre Arabia. Într-o pădure de stepă petreceţi noaptea, voi, caravane din Dedan!</span>
<span class="v-num v-14">14&nbsp;</span><span class="v IS21_14" data-id="IS21_14">Aduceţi apă celor însetaţi, voi, locuitori ai ţinutului Tema, întâmpinaţi cu pâine pe cei fugari,</span>
<span class="v-num v-15">15&nbsp;</span><span class="v IS21_15" data-id="IS21_15">Că ei au fugit dinaintea sabiei, din faţa sabiei scoase din teacă, de arcul întins şi de grozăviile războiului!</span>
<span class="v-num v-16">16&nbsp;</span><span class="v IS21_16" data-id="IS21_16">Că iată ce mi-a spus Domnul: "Încă un an, ca anii unui simbriaş, şi toată strălucirea lui Chedar se duce.</span>
<span class="v-num v-17">17&nbsp;</span><span class="v IS21_17" data-id="IS21_17">Vitejii arcaşi ai fiilor lui Chedar se vor împuţina; că Domnul Dumnezeul lui Israel a grăit".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="IS20.html">&lt;</a>
<a class="home" href="index.html">=</a>
<a class="next" href="IS22.html">&gt;</a>
</div></div>
</body>
</html>