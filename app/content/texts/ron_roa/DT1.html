<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>DEUTERONOMUL (A CINCEA CARTE A LUI MOISE) 1 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="DT.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="DT.html">DEUTERONOMUL (A CINCEA CARTE A LUI MOISE) 1</a><a class="prev" href="NU36.html">&lt;</a>
<a class="home" href="index.html">=</a>
<a class="next" href="DT2.html">&gt;</a>
</div></div>
<div class="section chapter DT DT1 ron_roa ron " dir="ltr" lang="ro" data-id="DT1" data-nextid="DT2" data-previd="NU36">
<div class="mt">DEUTERONOMUL (A CINCEA CARTE A LUI MOISE)</div>
<div class="c">1</div>
<div class="p">
<span class="v-num v-1">1&nbsp;</span><span class="v DT1_1" data-id="DT1_1">Iată cuvintele pe care le-a grăit Moise către'ntregul Israel , dincolo de Iordan, în pustiul Araba, din faţa Sufei, între Paran, Tofel, Laban, Haşerot şi Di-Zahab,</span>
<span class="v-num v-2">2&nbsp;</span><span class="v DT1_2" data-id="DT1_2">cale de unsprezece zile de la Horeb, în drumul de la muntele Seir, către Cadeş-Barnea.</span>
<span class="v-num v-3">3&nbsp;</span><span class="v DT1_3" data-id="DT1_3">Fost-a că'n anul al patruzecilea, luna a unsprezecea , în ziua cea dintâi a acestei luni a grăit Moise către toţi fiii lui Israel după toate câte-i poruncise Domnul pentru ei.</span>
<span class="v-num v-4">4&nbsp;</span><span class="v DT1_4" data-id="DT1_4">Aceasta, după ce-l bătuse pe Sihon, regele Amoreilor, care locuia în Heşbon, şi pe Og, regele Vasanului, care locuia în Aştarot şi în Edreea.</span>
<span class="v-num v-5">5&nbsp;</span><span class="v DT1_5" data-id="DT1_5">Acolo, dincolo de Iordan, în ţinutul Moabului, acolo a'nceput Moise să'nfăţişeze limpede această Lege, zicând:</span>
<span class="v-num v-6">6&nbsp;</span><span class="v DT1_6" data-id="DT1_6">"Domnul Dumnezeul nostru ne-a grăit nouă pe Horeb şi a zis: - Destul aţi locuit în muntele acesta!</span>
<span class="v-num v-7">7&nbsp;</span><span class="v DT1_7" data-id="DT1_7">Întoarceţi-vă şi porniţi la drum; duceţi-vă în muntele Amoreilor şi la toţi vecinii lor: în Araba , în Munte, în Ţara-de-Jos , în Negheb pe malurile mării, în ţinutul Canaaneenilor şi'n preajma Libanului pân'la râul cel mare al Eufratului.</span>
<span class="v-num v-8">8&nbsp;</span><span class="v DT1_8" data-id="DT1_8">Iată, datu-v'am ţara pe mână: intraţi într'însa şi luaţi în stăpânire pământul pe care Domnul li S'a jurat părinţilor voştri, lui Avraam şi lui Isaac şi lui Iacob, să li-l dea, lor şi urmaşilor lor de după ei.</span>
<span class="v-num v-9">9&nbsp;</span><span class="v DT1_9" data-id="DT1_9">În vremea aceea v'am zis: Nu pot să vă duc singur.</span>
<span class="v-num v-10">10&nbsp;</span><span class="v DT1_10" data-id="DT1_10">Domnul, Dumnezeul vostru, v'a înmulţit şi iată-vă astăzi numeroşi ca stelele cerului.</span>
<span class="v-num v-11">11&nbsp;</span><span class="v DT1_11" data-id="DT1_11">Domnul, Dumnezeul părinţilor voştri, să vă înmulţească de o mie de ori mai mult decât sunteţi acum şi să vă binecuvinteze după cum v'a grăit!</span>
<span class="v-num v-12">12&nbsp;</span><span class="v DT1_12" data-id="DT1_12">Cum voi putea eu de unul singur să vă port durerea şi povara şi neînţelegerile dintre voi?</span>
<span class="v-num v-13">13&nbsp;</span><span class="v DT1_13" data-id="DT1_13">Alegeţi-vă dintre voi bărbaţi înţelepţi, pricepuţi şi încercaţi, pentru fiecare din seminţiile voastre, şi-i voi pune căpetenii peste voi.</span>
<span class="v-num v-14">14&nbsp;</span><span class="v DT1_14" data-id="DT1_14">Atunci mi-aţi răspuns, zicând: Bun lucru este ce-ai zis tu să facem!</span>
<span class="v-num v-15">15&nbsp;</span><span class="v DT1_15" data-id="DT1_15">Şi am luat dintre voi bărbaţi înţelepţi, pricepuţi şi încercaţi şi i-am pus peste voi: căpetenii peste mii, peste sute, peste cincizeci, peste zeci, şi condeieri judecătorilor voştri .</span>
<span class="v-num v-16">16&nbsp;</span><span class="v DT1_16" data-id="DT1_16">Şi le-am poruncit atunci judecătorilor voştri, zicând: Să ascultaţi ceea ce se întâmplă'n mijlocul fraţilor voştri şi să judecaţi drept între un om şi fratele lui şi străinul din casa lui.</span>
<span class="v-num v-17">17&nbsp;</span><span class="v DT1_17" data-id="DT1_17">În judecată să nu cauţi la faţa omului: pe cel mic să-l judeci ca şi pe cel mare; de faţa omului să nu te temi, căci judecata este a lui Dumnezeu. Iar dacă o pricină va fi prea grea pentru voi, o veţi aduce la mine şi o voi asculta eu.</span>
<span class="v-num v-18">18&nbsp;</span><span class="v DT1_18" data-id="DT1_18">La vremea aceea v'am dat porunci asupra a tot ceea ce trebuie să faceţi.</span>
<span class="v-num v-19">19&nbsp;</span><span class="v DT1_19" data-id="DT1_19">Şi dac'am plecat de la Horeb, am mers prin tot pustiul acesta mare şi înfricoşător pe care l-aţi văzut, îndreptându-ne spre muntele Amoreilor, după cum ne poruncise nouă Domnul, Dumnezeul nostru, şi am ajuns la Cadeş-Barnea.</span>
<span class="v-num v-20">20&nbsp;</span><span class="v DT1_20" data-id="DT1_20">Atunci am zis către voi: Aţi ajuns la muntele Amoreilor, pe care Domnul, Dumnezeul nostru, ni-l dă nouă.</span>
<span class="v-num v-21">21&nbsp;</span><span class="v DT1_21" data-id="DT1_21">Vedeţi: Domnul, Dumnezeul vostru, v'a dat pe mână pământul [acesta]; suiţi-vă şi luaţi-l în stăpânire, după cum v'a spus vouă Domnul, Dumnezeul părinţilor voştri; nu vă temeţi şi nici nu vă'nspăimântaţi!</span>
<span class="v-num v-22">22&nbsp;</span><span class="v DT1_22" data-id="DT1_22">Iar voi aţi venit cu toţii la mine şi aţi zis: Să trimitem câţiva oameni înaintea noastră: să iscodească ţinutul şi să ne aducă ştiri despre drumul pe care să ne suim şi despre cetăţile în care să intrăm.</span>
<span class="v-num v-23">23&nbsp;</span><span class="v DT1_23" data-id="DT1_23">Mie mi-a plăcut cuvântul acesta şi am luat dintre voi doisprezece bărbaţi, câte unul din fiecare seminţie.</span>
<span class="v-num v-24">24&nbsp;</span><span class="v DT1_24" data-id="DT1_24">Aceştia s'au dus şi s'au suit în munte şi au ajuns până la valea Eşcol şi au iscodit-o.</span>
<span class="v-num v-25">25&nbsp;</span><span class="v DT1_25" data-id="DT1_25">Au luat din roadele pământului şi ni le-au pus nouă înainte, zicând: Bun e pământul pe care ni-l dă nouă Domnul, Dumnezeul nostru.</span>
<span class="v-num v-26">26&nbsp;</span><span class="v DT1_26" data-id="DT1_26">Voi însă n'aţi vrut să vă suiţi, ci v'aţi împotrivit poruncii Domnului, Dumnezeului vostru.</span>
<span class="v-num v-27">27&nbsp;</span><span class="v DT1_27" data-id="DT1_27">Aţi cârtit prin corturile voastre şi aţi zis: Din ură'mpotriva noastră ne-a scos pe noi Domnul din ţara Egiptului, ca să ne dea în mâinile Amoreilor şi să ne nimicească.</span>
<span class="v-num v-28">28&nbsp;</span><span class="v DT1_28" data-id="DT1_28">Unde să ne suim? Fraţii voştri v'au îngrozit inima, zicând: Poporul acela-i mare şi numeros şi mai puternic decât noi; cetăţile sunt mari şi zidite pân'la cer; chiar şi pe urmaşii lui Enac i-am văzut acolo.</span>
<span class="v-num v-29">29&nbsp;</span><span class="v DT1_29" data-id="DT1_29">Atunci v'am zis: Nu vă temeţi de ei şi nici să vă speriaţi.</span>
<span class="v-num v-30">30&nbsp;</span><span class="v DT1_30" data-id="DT1_30">Domnul, Dumnezeul vostru, Cel ce merge înaintea voastră, El împreună cu voi îi va birui , aşa cum întru toate v'a făcut El vouă în ţara Egiptului</span>
<span class="v-num v-31">31&nbsp;</span><span class="v DT1_31" data-id="DT1_31">precum şi'n pustiul acesta, în care aţi văzut cum Domnul, Dumnezeul tău, te-a hrănit pe tine - aşa cum un om şi l-ar hrăni pe fiul său - de-a lungul drumului întreg pe care l-aţi umblat până ce aţi poposit în locul acesta.</span>
<span class="v-num v-32">32&nbsp;</span><span class="v DT1_32" data-id="DT1_32">Voi însă nici aşa nu L-aţi crezut pe Domnul, Dumnezeul vostru,</span>
<span class="v-num v-33">33&nbsp;</span><span class="v DT1_33" data-id="DT1_33">Cel ce'n drumul acesta vă merge'nainte să vă caute vouă loc de popas, cu foc îndrumându-vă noaptea spre a vă arăta calea pe care să mergeţi, iar ziua cu nor.</span>
<span class="v-num v-34">34&nbsp;</span><span class="v DT1_34" data-id="DT1_34">Dar Domnul a auzit sunetul vorbelor voastre şi S'a mâniat şi S'a jurat, zicând:</span>
<span class="v-num v-35">35&nbsp;</span><span class="v DT1_35" data-id="DT1_35">Nu, nici măcar unul dintre oamenii aceştia nu va vedea pământul cel bun pe care Eu M'am jurat să-l dau părinţilor lor,</span>
<span class="v-num v-36">36&nbsp;</span><span class="v DT1_36" data-id="DT1_36">în afară de Caleb, fiul lui Iefone ; el îl va vedea, lui îi voi da pământul pe care s'a suit, lui şi fiilor săi, pentru că el întru toate I s'a supus Domnului.</span>
<span class="v-num v-37">37&nbsp;</span><span class="v DT1_37" data-id="DT1_37">Din pricina voastră S'a mâniat şi pe mine Domnul şi a zis: Nici tu nu vei intra acolo!</span>
<span class="v-num v-38">38&nbsp;</span><span class="v DT1_38" data-id="DT1_38">Iosua, fiul lui Navi, cel ce-ţi stă înainte , el va intra acolo; pe el să-l întăreşti, căci el îi va împărţi lui Israel [pământul] prin sorţi ;</span>
<span class="v-num v-39">39&nbsp;</span><span class="v DT1_39" data-id="DT1_39">Şi copiii voştri, despre care voi ziceaţi că vor fi de pradă, şi pruncii voştri care'n ceasul de faţă încă nu ştiu să aleagă'ntre bine şi rău, ei vor intra acolo; lor îl voi da şi ei îl vor moşteni...</span>
<span class="v-num v-40">40&nbsp;</span><span class="v DT1_40" data-id="DT1_40">Iar voi, întorcându-vă, v'aţi aşezat tabăra în pustie, pe calea ce duce spre Marea Roşie.</span>
<span class="v-num v-41">41&nbsp;</span><span class="v DT1_41" data-id="DT1_41">Şi mi-aţi răspuns, zicând: Păcătuit-am în faţa Domnului, Dumnezeului nostru! Ne vom sui şi vom lupta întocmai cum ne-a poruncit Domnul, Dumnezeul nostru!... Şi dacă v'aţi luat fiecare armele de luptă, v'aţi adunat şi vă suiaţi la munte!</span>
<span class="v-num v-42">42&nbsp;</span><span class="v DT1_42" data-id="DT1_42">Dar Domnul mi-a zis: Spune-le: Nu vă suiţi şi nu vă luptaţi, fiindcă Eu nu sunt cu voi; altfel, veţi pieri în faţa vrăjmaşilor voştri!</span>
<span class="v-num v-43">43&nbsp;</span><span class="v DT1_43" data-id="DT1_43">Şi eu v'am spus, dar voi nu m'aţi ascultat, ci v'aţi împotrivit poruncii Domnului şi cu semeţie v'aţi suit în munte.</span>
<span class="v-num v-44">44&nbsp;</span><span class="v DT1_44" data-id="DT1_44">Dar ieşindu-vă'nainte poporul amoreu care locuia în muntele acela, v'a pus pe fugă aşa cum fac albinele şi v'a măcelărit de la Seir până la Horma.</span>
<span class="v-num v-45">45&nbsp;</span><span class="v DT1_45" data-id="DT1_45">Atunci v'aţi aşternut la pământ şi-aţi plâns în faţa Domnului, dar Domnul nu v'a ascultat glasul şi nu v'a luat în seamă.</span>
<span class="v-num v-46">46&nbsp;</span><span class="v DT1_46" data-id="DT1_46">Şi aţi locuit în Cadeş zile multe, că multe au fost zilele cât aţi şezut voi acolo.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="NU36.html">&lt;</a>
<a class="home" href="index.html">=</a>
<a class="next" href="DT2.html">&gt;</a>
</div></div>
</body>
</html>