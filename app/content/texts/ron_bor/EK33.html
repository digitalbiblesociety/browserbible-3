<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEZECHIEL 33 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EK.html">Biblia Ortodoxă Română Sinodală (2006)</a><a class="location" href="EK.html">IEZECHIEL 33</a><a class="prev" href="EK32.html">&lt;</a>
<a class="home" href="index.html">=</a>
<a class="next" href="EK34.html">&gt;</a>
</div></div>
<div class="section chapter EK EK33 ron_bor ron " dir="ltr" lang="ron" data-id="EK33" data-nextid="EK34" data-previd="EK32">
<div class="c">33</div>
<div class="p">
<span class="v-num v-1">1&nbsp;</span><span class="v EK33_1" data-id="EK33_1">Fost-a cuvântul Domnului către mine şi mi-a zis:</span>
<span class="v-num v-2">2&nbsp;</span><span class="v EK33_2" data-id="EK33_2">"Fiul omului, rosteşte cuvânt către fiii poporului tău şi le spune: De voi aduce sabie asupra unei ţări şi poporul ţării aceleia va lua din mijlocul său un om şi îl va pune străjer,</span>
<span class="v-num v-3">3&nbsp;</span><span class="v EK33_3" data-id="EK33_3">Şi el, văzând sabia venind împotriva ţării, va trâmbiţa din trâmbiţă şi va vesti poporul;</span>
<span class="v-num v-4">4&nbsp;</span><span class="v EK33_4" data-id="EK33_4">De va auzi cineva sunetul trâmbiţei, dar nu se va păzi, când va veni sabia şi-l va prinde, sângele aceluia va fi asupra capului său.</span>
<span class="v-num v-5">5&nbsp;</span><span class="v EK33_5" data-id="EK33_5">Pentru că a auzit glasul trâmbiţei şi nu s-a păzit, sângele lui va fi asupra lui; iar cel ce se va păzi îşi va scăpa viaţa sa.</span>
<span class="v-num v-6">6&nbsp;</span><span class="v EK33_6" data-id="EK33_6">Dacă însă străjerul a văzut sabia venind şi nu a sunat din trâmbiţă şi poporul n-a fost vestit şi va veni sabia şi va ridica viaţa cuiva, acela a fost răpit pentru păcatele lui, dar sângele lui îl voi cere din mâna străjerului.</span>
<span class="v-num v-7">7&nbsp;</span><span class="v EK33_7" data-id="EK33_7">Şi pe tine, fiul omului, te-am pus Eu străjer casei lui Israel şi tu vei auzi cuvânt din gura Mea şi îl vei vesti din partea Mea.</span>
<span class="v-num v-8">8&nbsp;</span><span class="v EK33_8" data-id="EK33_8">Când Eu voi zice păcătosului: "Păcătosule, vei muri", şi tu nu-i vei grăi nimic, ca să vesteşti pe păcătos să se abată de la calea lui, atunci păcătosul acela va muri pentru păcatele sale, iar sângele lui îl voi cere din mâna ta.</span>
<span class="v-num v-9">9&nbsp;</span><span class="v EK33_9" data-id="EK33_9">Iar dacă tu ai vestit pe păcătos să se abată de la calea lui şi să se întoarcă de la ea, şi el nu s-a abătut de la calea lui, atunci el va muri pentru păcatele lui, iar tu ţi-ai scăpat viaţa.</span>
<span class="v-num v-10">10&nbsp;</span><span class="v EK33_10" data-id="EK33_10">Şi tu, fiul omului, spune casei lui Israel: Voi ziceţi aşa: "Nelegiuirile noastre şi păcatele noastre sunt asupra noastră şi ne stingem în ele; cum vom putea dar să trăim?"</span>
<span class="v-num v-11">11&nbsp;</span><span class="v EK33_11" data-id="EK33_11">Spune-le: Precum este adevărat că Eu sunt viu, tot aşa este de adevărat că Eu nu voiesc moartea. păcătosului, ci ca păcătosul să se întoarcă de la calea sa şi să fie viu. Întoarceţi-vă, întoarceţi-vă de la căile voastre cele rele! Pentru ce să muriţi voi, casa lui Israel?</span>
<span class="v-num v-12">12&nbsp;</span><span class="v EK33_12" data-id="EK33_12">Şi tu, fiul omului, spune fiilor poporului tău: Dreptatea dreptului nu-l va scăpa în ziua păcătuirii lui şi nelegiuitul nu va cădea pentru nelegiuirea sa în ziua întoarcerii sale de la nelegiuirea sa, precum nici dreptul în ziua păcătuirii sale nu va putea rămâne cu viaţă pentru dreptatea sa.</span>
<span class="v-num v-13">13&nbsp;</span><span class="v EK33_13" data-id="EK33_13">Când voi zice dreptului că va fi viu, iar el se va încrede în dreptatea sa şi va face nedreptate, atunci nu se va mai pomeni toată dreptatea lui, ci el va muri pentru tot răul pe care l-a făcut.</span>
<span class="v-num v-14">14&nbsp;</span><span class="v EK33_14" data-id="EK33_14">Şi când voi zice păcătosului: "Vei muri", dar el se va întoarce de la păcatele sale şi va face judecată şi dreptate,</span>
<span class="v-num v-15">15&nbsp;</span><span class="v EK33_15" data-id="EK33_15">Dacă acest păcătos va înapoia zălogul, pentru cele răpite va despăgubi, va umbla după legile vieţii, nefăcând nimic rău, atunci el va fi viu şi nu va muri.</span>
<span class="v-num v-16">16&nbsp;</span><span class="v EK33_16" data-id="EK33_16">Nici unul din păcatele sale, pe care le-a făcut, nu i se vor pomeni şi, pentru că a început a face dreptate şi judecată, va fi viu.</span>
<span class="v-num v-17">17&nbsp;</span><span class="v EK33_17" data-id="EK33_17">Fiii poporului tău zic: "Calea Domnului nu este dreaptă!" Dar nedreaptă este calea lor.</span>
<span class="v-num v-18">18&nbsp;</span><span class="v EK33_18" data-id="EK33_18">Dacă dreptul se va abate de la dreptatea sa şi va începe să facă nelegiuire, va muri pentru aceasta.</span>
<span class="v-num v-19">19&nbsp;</span><span class="v EK33_19" data-id="EK33_19">De asemenea, dacă nelegiuitul s-a întors de la nelegiuirea sa şi a început să facă judecată şi dreptate, pentru aceasta el va trăi.</span>
<span class="v-num v-20">20&nbsp;</span><span class="v EK33_20" data-id="EK33_20">Voi însă ziceţi: "Calea Domnului este nedreaptă". Eu vă voi judeca pe voi, casa lui Israel, şi voi judeca pe fiecare după purtările lui".</span>
<span class="v-num v-21">21&nbsp;</span><span class="v EK33_21" data-id="EK33_21">În anul al doisprezecelea după robirea noastră, în ziua a cincea a lunii a zecea, a venit la mine unul din cei scăpaţi din Ierusalim şi mi-a spus: "Cetatea este dărâmată!"</span>
<span class="v-num v-22">22&nbsp;</span><span class="v EK33_22" data-id="EK33_22">Mâna Domnului a fost peste mine, seara, încă înainte de a veni acest fugar; iar dimineaţa, când a venit acesta la mine, Domnul îmi deschisese gura şi nu mai eram mut, ei mi se deschisese gura.</span>
<span class="v-num v-23">23&nbsp;</span><span class="v EK33_23" data-id="EK33_23">Şi a fost cuvântul Domnului către mine şi mi-a zis:</span>
<span class="v-num v-24">24&nbsp;</span><span class="v EK33_24" data-id="EK33_24">Fiul omului, cei ce trăiesc în locurile pustiite din ţara lui Israel zic: "Avraam a fost unul şi a primit în stăpânire ţara aceasta, iar noi suntem mulţi; deci nouă ne este dată în stăpânire ţara aceasta.</span>
<span class="v-num v-25">25&nbsp;</span><span class="v EK33_25" data-id="EK33_25">De aceea spune-le: "Aşa grăieşte Domnul Dumnezeu: Voi mâncaţi mâncare cu sânge; vă ridicaţi ochii spre idolii voştri şi vărsaţi sânge şi apoi voiţi să stăpâniţi ţara?</span>
<span class="v-num v-26">26&nbsp;</span><span class="v EK33_26" data-id="EK33_26">Voi vă rezemaţi pe sabia voastră, faceţi ticăloşii, vă pângăriţi femeile unii altora şi apoi voiţi să stăpâniţi ţara?</span>
<span class="v-num v-27">27&nbsp;</span><span class="v EK33_27" data-id="EK33_27">Iată ce să le spui: Aşa grăieşte Domnul Dumnezeu: Precum este adevărat că Eu sunt viu, tot aşa de adevărat este că cei ce locuiesc în locurile pustiite vor cădea de sabie; iar cel ce se află în câmp, pe acela îl voi da fiarelor spre mâncare, iar cei din cetăţi şi din peşteri vor muri de ciumă.</span>
<span class="v-num v-28">28&nbsp;</span><span class="v EK33_28" data-id="EK33_28">Şi voi face din ţară un pustiu şi o singurătate, trufia puterii ei va înceta, şi munţii lui Israel se vor pustii, încât nici un trecător nu va mai trece prin ei.</span>
<span class="v-num v-29">29&nbsp;</span><span class="v EK33_29" data-id="EK33_29">Şi vor cunoaşte că Eu sunt Domnul, când voi face ţara pustietatea pustietăţilor pentru toate ticăloşiile pe care le-au făcut ei.</span>
<span class="v-num v-30">30&nbsp;</span><span class="v EK33_30" data-id="EK33_30">Iar despre tine, fiul omului, fiii poporului tău grăiesc pe la ziduri şi pe la uşile caselor şi zice unul către altul şi frate către frate: "Mergeţi de vedeţi ce cuvânt a ieşit de la Domnul!"</span>
<span class="v-num v-31">31&nbsp;</span><span class="v EK33_31" data-id="EK33_31">Şi ei vin la tine, ca la o adunare de petrecere; poporul Meu se aşază înaintea ta şi ascultă cuvintele tale. Dar nu le împlineşte; căci ei cu gura lor fac din acestea o petrecere, iar inima lor e târâtă după poftele lor.</span>
<span class="v-num v-32">32&nbsp;</span><span class="v EK33_32" data-id="EK33_32">Iată că tu eşti pentru ei un cântăreţ plăcut, cu glas frumos şi care cântă bine din instrumentul său; ei ascultă cuvintele tale, dar nimeni nu le împlineşte,</span>
<span class="v-num v-33">33&nbsp;</span><span class="v EK33_33" data-id="EK33_33">Iar când aceste lucruri vor veni, şi iată că ele vin, atunci vor şti că în mijlocul lor era un prooroc".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EK32.html">&lt;</a>
<a class="home" href="index.html">=</a>
<a class="next" href="EK34.html">&gt;</a>
</div></div>
</body>
</html>