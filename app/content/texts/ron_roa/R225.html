<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A DOUA PARALIPOMENA 25 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="R2.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="R2.html">CARTEA A DOUA PARALIPOMENA 25</a><a class="prev" href="R224.html">&lt;</a>
<a class="home" href="index.html">=</a>
<a class="next" href="R226.html">&gt;</a>
</div></div>
<div class="section chapter R2 R225 ron_roa ron " dir="ltr" lang="ro" data-id="R225" data-nextid="R226" data-previd="R224">
<div class="c">25</div>
<div class="p">
<span class="v-num v-1">1&nbsp;</span><span class="v R225_1" data-id="R225_1">Amasia avea douăzeci şi cinci de ani când a început să domnească; şi a domnit în Ierusalim vreme de douăzeci şi nouă de ani. Pe mama sa o chema Iehoadan şi era din Ierusalim.</span>
<span class="v-num v-2">2&nbsp;</span><span class="v R225_2" data-id="R225_2">El a făcut ceea ce e drept în ochii Domnului, dar nu cu inimă plină.</span>
<span class="v-num v-3">3&nbsp;</span><span class="v R225_3" data-id="R225_3">Şi a fost că după ce a devenit stăpân pe putere, şi-a ucis slugile care-i omorâseră tatăl;</span>
<span class="v-num v-4">4&nbsp;</span><span class="v R225_4" data-id="R225_4">dar pe fiii lor nu i-a ucis, după legământul legii Domnului, aşa cum este scris în porunca Domnului Care a zis: "Părinţii să nu fie daţi morţii pentru vina copiilor, şi nici copiii să nu fie daţi morţii pentru vina părinţilor, ci fiecare să moară pentru păcatul său".</span>
<span class="v-num v-5">5&nbsp;</span><span class="v R225_5" data-id="R225_5">Amasia a adunat casa lui Iuda şi, potrivit cu familia fiecăruia, i-a rânduit căpetenii peste mii şi căpetenii peste sute în întregul Iuda şi în Ierusalim. Şi i-a numărat pe cei de la douăzeci de ani în sus şi a aflat că erau trei sute de mii de inşi în stare să meargă la război, purtând suliţă şi pavăză.</span>
<span class="v-num v-6">6&nbsp;</span><span class="v R225_6" data-id="R225_6">De asemenea, a tocmit din Israel, cu plată, o sută de mii de războinici, pentru o sută de talanţi de argint.</span>
<span class="v-num v-7">7&nbsp;</span><span class="v R225_7" data-id="R225_7">Dar un om al lui Dumnezeu a venit la el, zicând: "O, rege, oastea lui Israel să nu meargă cu tine, căci Domnul nu este cu Israel şi nici cu vreunul din fiii lui Efraim;</span>
<span class="v-num v-8">8&nbsp;</span><span class="v R225_8" data-id="R225_8">dacă tu îţi faci socoteala că te întăreşti cu ei, Domnul te va înfrânge de dinaintea vrăjmaşilor, că de la Domnul vin puterea şi biruinţa".</span>
<span class="v-num v-9">9&nbsp;</span><span class="v R225_9" data-id="R225_9">Şi a zis Amasia către omul lui Dumnezeu: "Dar ce voi face cu suta de talanţi pe care am dat-o oastei lui Israel?" Iar omul lui Dumnezeu a zis: "Domnul poate să-ţi dea mai mult decât atât".</span>
<span class="v-num v-10">10&nbsp;</span><span class="v R225_10" data-id="R225_10">Atunci Amasia a despărţit oastea care-i venise din Efraim, ca să se întoarcă la locul ei; iar aceia s'au mâniat foarte tare pe Iuda, şi s'au întors furioşi la locul lor.</span>
<span class="v-num v-11">11&nbsp;</span><span class="v R225_11" data-id="R225_11">Iar Amasia s'a îmbărbătat, şi-a luat poporul şi s'a dus în Valea Sării şi acolo i-a ucis pe fiii lui Seir, zece mii;</span>
<span class="v-num v-12">12&nbsp;</span><span class="v R225_12" data-id="R225_12">iar pe alţi zece mii, fiii lui Iuda i-au prins de vii şi i-au dus în vârful stâncii şi i-au aruncat de pe buza prăpastiei şi toţi s'au făcut bucăţi.</span>
<span class="v-num v-13">13&nbsp;</span><span class="v R225_13" data-id="R225_13">Dar ostaşii pe care Amasia nu-i lăsase să meargă cu el la război au năvălit asupra cetăţilor lui Iuda, din Samaria până la Bet-Horon, şi au ucis în ele trei mii de oameni, luând şi multe prăzi.</span>
<span class="v-num v-14">14&nbsp;</span><span class="v R225_14" data-id="R225_14">Şi a fost că după ce Amasia s'a întors de la războiul cu Idumeea, i-a adus acasă pe dumnezeii fiilor lui Seir şi i-a făcut ca fiindu-i dumnezei şi s'a plecat în faţa lor şi le-a adus jertfă.</span>
<span class="v-num v-15">15&nbsp;</span><span class="v R225_15" data-id="R225_15">Atunci Domnul S'a mâniat pe Amasia şi a trimis la el un profet, zicându-i: "De ce i-ai căutat tu pe dumnezeii acelui popor, pe cei ce n'au fost în stare să-şi scape poporul din mâna ta?"</span>
<span class="v-num v-16">16&nbsp;</span><span class="v R225_16" data-id="R225_16">Şi a fost că după ce acesta a grăit, el i-a zis: "Te-am făcut eu cumva sfetnic al regelui?... Ia seama, ca nu cumva să fii biciuit!" Iar profetul s'a ferit, zicând: "Ştiu că [Domnul] vrea să te dea pierzării, de vreme ce ai făcut aceasta şi n'ai ascultat de sfatul meu".</span>
<span class="v-num v-17">17&nbsp;</span><span class="v R225_17" data-id="R225_17">Atunci Amasia, regele lui Iuda, s'a sfătuit cu ai săi şi a trimis soli la Ioaş - fiul lui Ioahaz, fiul lui Iehu -, regele lui Israel, zicând: "Vino, să ne vedem faţă către faţă".</span>
<span class="v-num v-18">18&nbsp;</span><span class="v R225_18" data-id="R225_18">Dar Ioaş, regele lui Israel, a trimis la Amasia, regele lui Iuda, zicând: "Spinul Libanului a trimis să i se spună cedrului Libanului: - Dă-ţi fata după fiul meu! - Da, dar iată că vor veni fiarele sălbatice din câmpul Libanului... Şi au venit fiarele şi au călcat în picioare spinul!...</span>
<span class="v-num v-19">19&nbsp;</span><span class="v R225_19" data-id="R225_19">Tu ai zis: - Iată, eu am bătut Idumeea!... Inima te-a semeţit, acum şezi în casa ta! De ce să-ţi faci rău căutând prilej de ceartă? Că vei cădea, şi Iuda cu tine".</span>
<span class="v-num v-20">20&nbsp;</span><span class="v R225_20" data-id="R225_20">Dar Amasia nu l-a ascultat (că de la Domnul a fost ca el să fie dat în mâinile vrăjmaşilor, de vreme ce el îi căutase pe dumnezeii Idumeilor).</span>
<span class="v-num v-21">21&nbsp;</span><span class="v R225_21" data-id="R225_21">Aşa că Ioaş, regele lui Israel, s'a ridicat; el şi Amasia, regele lui Iuda, s'au văzut faţă către faţă le Bet-Şemeş, în Iuda.</span>
<span class="v-num v-22">22&nbsp;</span><span class="v R225_22" data-id="R225_22">Dar Iudeii au fost bătuţi de către Israeliţi, aşa că fiecare a fugit la cortul său.</span>
<span class="v-num v-23">23&nbsp;</span><span class="v R225_23" data-id="R225_23">Iar Amasia, regele lui Iuda, fiul lui Ioaş, fiul lui Ohozia, a fost prins acolo, la Bet-Şemeş, de către Ioaş, regele lui Israel, care l-a dus la Ierusalim; acesta a dărâmat zidul Ierusalimului, de la poarta lui Efraim până la poarta din colţ: patru sute de coţi.</span>
<span class="v-num v-24">24&nbsp;</span><span class="v R225_24" data-id="R225_24">Şi a luat tot aurul şi argintul şi toate vasele câte s'au găsit în templul Domnului, la Obed-Edom, şi în vistieriile casei regale, precum şi ostateci, şi s'a întors la Samaria.</span>
<span class="v-num v-25">25&nbsp;</span><span class="v R225_25" data-id="R225_25">Iar Amasia, regele lui Iuda, fiul lui Ioaş, a mai trăit încă cincisprezece ani după moartea lui Ioaş, fiul lui Ioahaz, regele lui Israel.</span>
<span class="v-num v-26">26&nbsp;</span><span class="v R225_26" data-id="R225_26">Celelalte fapte ale lui Amasia, atât cele dintâi cât şi cele din urmă, sunt scrise în Cartea regilor lui Iuda şi ai lui Israel.</span>
<span class="v-num v-27">27&nbsp;</span><span class="v R225_27" data-id="R225_27">La vremea când Amasia s'a îndepărtat de Domnul s'a făcut împotriva lui o uneltire, iar el a fugit din Ierusalim în Lachiş; şi au trimis după el în Lachiş şi l-au ucis acolo.</span>
<span class="v-num v-28">28&nbsp;</span><span class="v R225_28" data-id="R225_28">Şi l-au adus pe cai şi l-au îngropat în cetatea lui David, laolaltă cu părinţii săi.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="R224.html">&lt;</a>
<a class="home" href="index.html">=</a>
<a class="next" href="R226.html">&gt;</a>
</div></div>
</body>
</html>