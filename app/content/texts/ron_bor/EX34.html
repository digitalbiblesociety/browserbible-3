<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEȘIREA 34 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EX.html">Biblia Ortodoxă Română Sinodală (2006)</a><a class="location" href="EX.html">IEȘIREA 34</a><a class="prev" href="EX33.html">&lt;</a>
<a class="home" href="index.html">=</a>
<a class="next" href="EX35.html">&gt;</a>
</div></div>
<div class="section chapter EX EX34 ron_bor ron " dir="ltr" lang="ro" data-id="EX34" data-nextid="EX35" data-previd="EX33">
<div class="c">34</div>
<div class="p">
<span class="v-num v-1">1&nbsp;</span><span class="v EX34_1" data-id="EX34_1">Zis-a Domnul către Moise: "Ciopleşte două table de piatră, ca cele dintâi, şi suie-te la Mine în munte şi voi scrie pe aceste table cuvintele care au fost scrise pe tablele cele dintâi, pe care le-ai sfărâmat.</span>
<span class="v-num v-2">2&nbsp;</span><span class="v EX34_2" data-id="EX34_2">Să fii gata dis-de-dimineaţă şi dimineaţă să te sui în Muntele Sinai şi să stai înaintea Mea acolo pe vârful muntelui.</span>
<span class="v-num v-3">3&nbsp;</span><span class="v EX34_3" data-id="EX34_3">Dar nimeni să nu se suie cu tine, nici să se arate în tot muntele: nici oi, nici vite mari să nu pască împrejurul acestui munte".</span>
<span class="v-num v-4">4&nbsp;</span><span class="v EX34_4" data-id="EX34_4">Deci a cioplit Moise două table de piatră, asemenea cu cele dintâi, şi, sculându-se dis-de-dimineaţă, a luat Moise în mâini cele două table de piatră şi s-a suit în Muntele Sinai, cum îi poruncise Domnul.</span>
<span class="v-num v-5">5&nbsp;</span><span class="v EX34_5" data-id="EX34_5">Atunci S-a pogorât Domnul în nor, a stat acolo şi a rostit numele lui Iahve.</span>
<span class="v-num v-6">6&nbsp;</span><span class="v EX34_6" data-id="EX34_6">Şi Domnul, trecând pe dinaintea lui, a zis: "Iahve, Iahve, Dumnezeu, iubitor da oameni, milostiv, îndelung-răbdător, plin de îndurare şi de dreptate,</span>
<span class="v-num v-7">7&nbsp;</span><span class="v EX34_7" data-id="EX34_7">Care păzeşte adevărul şi arată milă la mii de neamuri; Care iartă vina şi răzvrătirea şi păcatul, dar nu lasă nepedepsit pe cel ce păcătuieşte; Care pentru păcatele părinţilor pedepseşte pe copii şi pe copiii copiilor până la al treilea şi al patrulea neam!"</span>
<span class="v-num v-8">8&nbsp;</span><span class="v EX34_8" data-id="EX34_8">Atunci a căzut Moise îndată la pământ şi s-a închinat lui Dumnezeu,</span>
<span class="v-num v-9">9&nbsp;</span><span class="v EX34_9" data-id="EX34_9">Zicând: "De am aflat bunăvoinţă în ochii Tăi, Stăpâne, să meargă Stăpânul în mijlocul nostru, căci poporul acesta e îndărătnic; dar, iartă nelegiuirile noastre şi păcatele şi ne fă moştenirea Ta!"</span>
<span class="v-num v-10">10&nbsp;</span><span class="v EX34_10" data-id="EX34_10">Domnul însă a zis către Moise: "Iată, Eu închei legământ înaintea a tot poporul tău: Voi face lucruri slăvite, cum n-au fost în tot pământul şi la toate popoarele; şi tot poporul în mijlocul căruia te vei afla tu, va vedea lucrurile Domnului, căci înfricoşător va fi ceea ce voi face pentru tine.</span>
<span class="v-num v-11">11&nbsp;</span><span class="v EX34_11" data-id="EX34_11">Păstrează ceea ce îţi poruncesc Eu acum: Iată Eu voi izgoni de la faţa ta pe Amorei, pe Canaanei, pe Hetei, pe Ferezei, pe Hevei, pe Gherghesei şi pe Iebusei.</span>
<span class="v-num v-12">12&nbsp;</span><span class="v EX34_12" data-id="EX34_12">Fereşte-te să intri în legătură cu locuitorii ţării aceleia, în care ai să intri, ca să nu fie ei o cursă între voi.</span>
<span class="v-num v-13">13&nbsp;</span><span class="v EX34_13" data-id="EX34_13">Jertfelnicele lor să le stricaţi, stâlpii lor să-i sfărâmaţi; să tăiaţi dumbrăvile lor cele sfinţite şi dumnezeii lor cei ciopliţi să-i ardeţi în foc,</span>
<span class="v-num v-14">14&nbsp;</span><span class="v EX34_14" data-id="EX34_14">Căci tu nu trebuie să te închini la alt dumnezeu, fără numai Domnului Dumnezeu, pentru că numele Lui este "Zelosul"; Dumnezeu este zelos.</span>
<span class="v-num v-15">15&nbsp;</span><span class="v EX34_15" data-id="EX34_15">Nu cumva să intri în legătură cu locuitorii ţării aceleia, pentru că ei, urmând după dumnezeii lor şi aducând jertfe dumnezeilor lor, te vor pofti şi pe tine să guşti din jertfa lor.</span>
<span class="v-num v-16">16&nbsp;</span><span class="v EX34_16" data-id="EX34_16">Şi vei lua fetele lor soţii pentru fiii tăi şi fetele tale le vei mărita după feciorii lor; şi vor merge fetele tale după dumnezeii lor şi fiii tăi vor merge după dumnezeii lor.</span>
<span class="v-num v-17">17&nbsp;</span><span class="v EX34_17" data-id="EX34_17">Să nu-ţi faci dumnezei turnaţi.</span>
<span class="v-num v-18">18&nbsp;</span><span class="v EX34_18" data-id="EX34_18">Sărbătoarea azimelor să o păzeşti: şapte zile, cum ţi-am poruncit Eu, să mănânci azime, la vremea rânduită în luna Aviv, căci în luna Aviv ai ieşit tu din Egipt.</span>
<span class="v-num v-19">19&nbsp;</span><span class="v EX34_19" data-id="EX34_19">Tot întâiul născut de parte bărbătească este al Meu; asemenea şi tot întâiul născut al vacii şi tot întâiul născut al oii.</span>
<span class="v-num v-20">20&nbsp;</span><span class="v EX34_20" data-id="EX34_20">Iar întâiul născut al asinei să-l răscumperi cu un miel, iar de nu-l vei răscumpăra, să-i frângi gâtul. Toţi întâii născuţi din fiii tăi să-i răscumperi şi nimeni să nu se înfăţişeze înaintea Mea cu mâna goală.</span>
<span class="v-num v-21">21&nbsp;</span><span class="v EX34_21" data-id="EX34_21">Şase zile lucrează, iar în ziua a şaptea să te odihneşti; chiar în vremea semănatului şi a secerişului să te odihneşti.</span>
<span class="v-num v-22">22&nbsp;</span><span class="v EX34_22" data-id="EX34_22">Să ţii şi sărbătoarea săptămânilor, sărbătoarea pârgei, la secerişul grâului, şi sărbătoarea strângerii roadelor, la sfârşitul toamnei.</span>
<span class="v-num v-23">23&nbsp;</span><span class="v EX34_23" data-id="EX34_23">De trei ori pe an să se înfăţişeze înaintea Domnului Dumnezeului lui Israel toţi cei de parte bărbătească ai tăi,</span>
<span class="v-num v-24">24&nbsp;</span><span class="v EX34_24" data-id="EX34_24">Căci când voi goni popoarele de la faţa ta şi voi lărgi hotarele tale, nimeni nu va pofti ogorul tău, de te vei sui să te înfăţişezi înaintea Domnului Dumnezeului tău de trei ori pe an.</span>
<span class="v-num v-25">25&nbsp;</span><span class="v EX34_25" data-id="EX34_25">Să nu torni sângele jertfei Mele pe pâine dospită şi jertfa de la sărbătoarea Paştilor să nu rămână până a doua zi.</span>
<span class="v-num v-26">26&nbsp;</span><span class="v EX34_26" data-id="EX34_26">Cele dintâi roade ale ţarinii tale să le aduci în casa Domnului Dumnezeului tău. Să nu fierbi iedul în laptele mamei sale".</span>
<span class="v-num v-27">27&nbsp;</span><span class="v EX34_27" data-id="EX34_27">Şi a mai zis Domnul către Moise: "Scrie-ţi cuvintele acestea, căci pe cuvintele acestea închei Eu legământ cu tine şi cu Israel!"</span>
<span class="v-num v-28">28&nbsp;</span><span class="v EX34_28" data-id="EX34_28">Moise a stat acolo la Domnul patruzeci de zile şi patruzeci de nopţi; şi nici pâine n-a mâncat, nici apă n-a băut. Şi a scris Moise pe table cuvintele legământului: cele zece porunci.</span>
<span class="v-num v-29">29&nbsp;</span><span class="v EX34_29" data-id="EX34_29">Iar când se pogora Moise din Muntele Sinai, având în mâini cele două table ale legii, el nu ştia că faţa sa strălucea, pentru că grăise Dumnezeu cu el.</span>
<span class="v-num v-30">30&nbsp;</span><span class="v EX34_30" data-id="EX34_30">Deci Aaron şi toţi fiii lui Israel, văzând pe Moise că are faţa strălucitoare, s-au temut să se apropie de el.</span>
<span class="v-num v-31">31&nbsp;</span><span class="v EX34_31" data-id="EX34_31">Atunci i-a chemat Moise şi au venit la el Aaron şi toate căpeteniile obştei şi Moise a grăit cu ei.</span>
<span class="v-num v-32">32&nbsp;</span><span class="v EX34_32" data-id="EX34_32">După aceasta s-au apropiat de el toţi fiii lui Israel şi el le-a poruncit tot ce-i grăise Domnul în Muntele Sinai.</span>
<span class="v-num v-33">33&nbsp;</span><span class="v EX34_33" data-id="EX34_33">Iar după ce a încetat de a grăi cu ei, Moise şi-a acoperit faţa cu un văl.</span>
<span class="v-num v-34">34&nbsp;</span><span class="v EX34_34" data-id="EX34_34">Când însă intra el înaintea Domnului, ca să vorbească cu El, atunci îşi ridica vălul până când ieşea; iar la ieşire spunea fiilor lui Israel cele ce i se porunciseră de către Domnul.</span>
<span class="v-num v-35">35&nbsp;</span><span class="v EX34_35" data-id="EX34_35">Şi vedeau fiii lui Israel că fata lui Moise strălucea şi Moise îşi punea iar vălul peste faţa sa, până când intra din nou să vorbească cu Domnul.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EX33.html">&lt;</a>
<a class="home" href="index.html">=</a>
<a class="next" href="EX35.html">&gt;</a>
</div></div>
</body>
</html>