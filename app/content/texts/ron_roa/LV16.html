<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>LEVITICUL A TREIA CARTE A LUI MOISE 16 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="LV.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="LV.html">LEVITICUL A TREIA CARTE A LUI MOISE 16</a><a class="prev" href="LV15.html">&lt;</a>
<a class="home" href="index.html">=</a>
<a class="next" href="LV17.html">&gt;</a>
</div></div>
<div class="section chapter LV LV16 ron_roa ron " dir="ltr" lang="ron" data-id="LV16" data-nextid="LV17" data-previd="LV15">
<div class="c">16</div>
<div class="p">
<span class="v-num v-1">1&nbsp;</span><span class="v LV16_1" data-id="LV16_1">Domnul a vorbit cu Moise după moartea celor doi fii ai lui Aaron, cei ce muriseră pentru că au adus foc străin în faţa Domnului.</span>
<span class="v-num v-2">2&nbsp;</span><span class="v LV16_2" data-id="LV16_2">Şi a zis Domnul către Moise: "Spune-i lui Aaron, fratele tău, să nu intre oricând în locaşul cel sfânt de după perdea , în faţa acoperământului ispăşirii ce se află pe chivotul mărturiei, dacă el vrea să nu moară; căci Eu Mă voi arăta în nor deasupra acoperământului ispăşirii.</span>
<span class="v-num v-3">3&nbsp;</span><span class="v LV16_3" data-id="LV16_3">Iată cum anume va intra Aaron în locaşul cel sfânt: cu un tăuraş ca jertfă pentru păcat, şi cu un berbec pentru ardere-de-tot.</span>
<span class="v-num v-4">4&nbsp;</span><span class="v LV16_4" data-id="LV16_4">El se va îmbrăca în tunica de in sfinţit, va purta pe trup pantaloni de in, încins va fi cu brâu de in, şi tiară de in va avea pe cap; acestea sunt veşminte sfinte: el îşi va îmbăia tot trupul în apă, şi numai aşa să se îmbrace cu ele.</span>
<span class="v-num v-5">5&nbsp;</span><span class="v LV16_5" data-id="LV16_5">Iar de la obştea fiilor lui Israel, din turma lor va lua doi ţapi ca jertfă pentru păcat şi un berbec pentru arderea-de-tot.</span>
<span class="v-num v-6">6&nbsp;</span><span class="v LV16_6" data-id="LV16_6">Aaron va aduce tăuraşul ca jertfă pentru propriul său păcat, şi astfel se va ruga pentru sine şi pentru casa sa .</span>
<span class="v-num v-7">7&nbsp;</span><span class="v LV16_7" data-id="LV16_7">Apoi va lua cei doi ţapi şi-i va pune'n faţa Domnului, la uşa cortului mărturiei.</span>
<span class="v-num v-8">8&nbsp;</span><span class="v LV16_8" data-id="LV16_8">Aaron va arunca sorţi asupra celor doi ţapi: un sorţ pentru cel menit Domnului şi un sorţ pentru cel menit lui Ducă-se-pe-pustii .</span>
<span class="v-num v-9">9&nbsp;</span><span class="v LV16_9" data-id="LV16_9">Va lua Aaron ţapul cel sortit Domnului şi-l va aduce jertfă pentru păcat,</span>
<span class="v-num v-10">10&nbsp;</span><span class="v LV16_10" data-id="LV16_10">iar ţapul asupra căruia a căzut sorţul: "al lui Ducă-se-pe-pustii" îl va pune viu înaintea Domnului, ca să se roage asupră-i şi să-i dea drumul în pustie; în pustiu îl va lăsa să plece .</span>
<span class="v-num v-11">11&nbsp;</span><span class="v LV16_11" data-id="LV16_11">Aaron va aduce apoi tăuraşul de jertfă pentru propriul său păcat şi se va ruga pentru sine şi pentru casa sa; va înjunghia tăuraşul de jertfă pentru păcatul său.</span>
<span class="v-num v-12">12&nbsp;</span><span class="v LV16_12" data-id="LV16_12">Va lua cărbuni aprinşi de pe jertfelnicul cel de dinaintea Domnului, o cădelniţă plină, şi tămâie pisată mărunt, binemirositoare, două mâini pline, şi le va aduce înlăuntrul perdelei ;</span>
<span class="v-num v-13">13&nbsp;</span><span class="v LV16_13" data-id="LV16_13">va pune tămâia pe focul cel de dinaintea Domnului, iar norul de fum va acoperi acoperământul ispăşirii, cel ce se află pe chivotul mărturiei; şi astfel el nu va muri.</span>
<span class="v-num v-14">14&nbsp;</span><span class="v LV16_14" data-id="LV16_14">Va lua apoi din sângele tăuraşului, şi cu degetul său va stropi spre răsărit, peste acoperământul ispăşirii; iar în faţa acoperământului ispăşirii va stropi de şapte ori cu sânge, el, cu degetul său.</span>
<span class="v-num v-15">15&nbsp;</span><span class="v LV16_15" data-id="LV16_15">Va înjunghia apoi în faţa Domnului ţapul de jertfă pentru păcatul poporului; sângele i-l va duce înlăuntrul perdelei, iar cu sângele acela va face ceea ce a făcut şi cu sângele tăuraşului, stropind cu el pe acoperământul ispăşirii şi'n faţa acoperământului.</span>
<span class="v-num v-16">16&nbsp;</span><span class="v LV16_16" data-id="LV16_16">Aşa se va ruga el în locaşul cel sfânt pentru necurăţia fiilor lui Israel, pentru nelegiuirile lor şi pentru toate păcatele lor. şa va face el şi pentru cortul mărturiei, cel ce se află în mijlocul necurăţiei lor.</span>
<span class="v-num v-17">17&nbsp;</span><span class="v LV16_17" data-id="LV16_17">Nici un om nu va fi în cortul mărturiei, de când va intra el să se roage în locaşul cel sfânt şi până va ieşi. Aşa se va ruga el pentru sine, pentru casa sa şi pentru toată obştea fiilor lui Israel.</span>
<span class="v-num v-18">18&nbsp;</span><span class="v LV16_18" data-id="LV16_18">Apoi va ieşi la jertfelnicul cel de dinaintea Domnului şi se va ruga pentru el; şi va lua din sângele tăuraşului şi din sângele ţapului şi va unge coarnele jertfelnicului de jur-împrejur;</span>
<span class="v-num v-19">19&nbsp;</span><span class="v LV16_19" data-id="LV16_19">şi de şapte ori cu degetul său va stropi cu sânge şi-l va curăţi de necurăţiile fiilor lui Israel şi-l va sfinţi.</span>
<span class="v-num v-20">20&nbsp;</span><span class="v LV16_20" data-id="LV16_20">Iar după ce va sfârşi să se roage pentru locaşul cel sfânt, pentru cortul mărturiei şi pentru jertfelnic, va face curăţirea preoţilor; şi va aduce ţapul cel viu,</span>
<span class="v-num v-21">21&nbsp;</span><span class="v LV16_21" data-id="LV16_21">şi Aaron îşi va pune mâinile pe capul ţapului celui viu şi va mărturisi asupra lui toate fărădelegile fiilor lui Israel, toate nedreptăţile şi toate păcatele lor; şi punându-le pe acestea pe capul ţapului, îl va trimite'n pustie printr'un om anume.</span>
<span class="v-num v-22">22&nbsp;</span><span class="v LV16_22" data-id="LV16_22">Şi ţapul va purta asupră-şi în pământ neumblat toate nelegiuirile lor; şi vor lăsa ţapul slobod în pustie.</span>
<span class="v-num v-23">23&nbsp;</span><span class="v LV16_23" data-id="LV16_23">După aceea va intra Aaron în cortul mărturiei şi-şi va dezbrăca tunica de in cu care se îmbrăcase la intrarea în locul cel sfânt, şi o va lăsa acolo;</span>
<span class="v-num v-24">24&nbsp;</span><span class="v LV16_24" data-id="LV16_24">în locul cel sfânt îşi va îmbăia trupul în apă, îşi va îmbrăca haina sa şi, ieşind, va săvârşi arderea-de-tot pentru sine şi arderea-de-tot pentru popor, şi astfel se va ruga pentru sine şi pentru casa sa şi pentru popor, ca şi pentru preoţi.</span>
<span class="v-num v-25">25&nbsp;</span><span class="v LV16_25" data-id="LV16_25">Iar grăsimea jertfei pentru păcat o va arde pe jertfelnic.</span>
<span class="v-num v-26">26&nbsp;</span><span class="v LV16_26" data-id="LV16_26">Cel ce a lăsat în pustie ţapul sortit să fie lăsat, îşi va spăla hainele, îşi va îmbăia trupul în apă şi numai atunci va intra în tabără.</span>
<span class="v-num v-27">27&nbsp;</span><span class="v LV16_27" data-id="LV16_27">Iar viţelul de jertfă pentru păcat şi ţapul de jertfă pentru păcat, al căror sânge a fost adus înlăuntru pentru curăţirea locaşului sfânt, vor fi scoşi afară din tabără şi'n foc vor fi arse pielea, carnea şi necurăţenia lor.</span>
<span class="v-num v-28">28&nbsp;</span><span class="v LV16_28" data-id="LV16_28">Cel ce le va arde îşi va spăla hainele, îşi va îmbăia trupul în apă, şi numai după aceea va intra în tabără.</span>
<span class="v-num v-29">29&nbsp;</span><span class="v LV16_29" data-id="LV16_29">Aceasta va fi pentru voi lege veşnică: în luna a şaptea, în ziua a zecea a lunii, să vă smeriţi sufletele şi nici o muncă să nu faceţi, nici băştinaşul şi nici străinul care s'a aşezat între voi,</span>
<span class="v-num v-30">30&nbsp;</span><span class="v LV16_30" data-id="LV16_30">căci în ziua aceasta se face rugăciune de ispăşire pentru voi ca să vă curăţiţi de toate păcatele voastre, şi curaţi veţi fi înaintea Domnului.</span>
<span class="v-num v-31">31&nbsp;</span><span class="v LV16_31" data-id="LV16_31">Aceasta va fi pentru voi ziua zilelor de odihnă: vă veţi smeri sufletele. Aceasta-i lege veşnică.</span>
<span class="v-num v-32">32&nbsp;</span><span class="v LV16_32" data-id="LV16_32">Rugăciunea [de ispăşire] o va face preotul care a primit ungerea şi ale cărui mâini îl învrednicesc să slujească după tatăl său . El se va îmbrăca în haina de in, cu haina cea sfântă;</span>
<span class="v-num v-33">33&nbsp;</span><span class="v LV16_33" data-id="LV16_33">el se va ruga în sfânta-sfintelor, el va face curăţirea cortului mărturiei şi a jertfelnicului, el se va ruga pentru preoţi şi pentru toată obştea.</span>
<span class="v-num v-34">34&nbsp;</span><span class="v LV16_34" data-id="LV16_34">Aceasta va fi pentru voi lege veşnică: fiilor lui Israel li se vor face rugăciuni de ispăşire pentru păcatele lor; o dată pe an se vor face", aşa cum Domnul îi poruncise lui Moise.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="LV15.html">&lt;</a>
<a class="home" href="index.html">=</a>
<a class="next" href="LV17.html">&gt;</a>
</div></div>
</body>
</html>