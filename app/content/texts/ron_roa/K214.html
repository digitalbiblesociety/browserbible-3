<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A PATRA A REGILOR 14 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="K2.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="K2.html">CARTEA A PATRA A REGILOR 14</a><a class="prev" href="K213.html">&lt;</a>
<a class="home" href="index.html">=</a>
<a class="next" href="K215.html">&gt;</a>
</div></div>
<div class="section chapter K2 K214 ron_roa ron " dir="ltr" lang="ro" data-id="K214" data-nextid="K215" data-previd="K213">
<div class="c">14</div>
<div class="p">
<span class="v-num v-1">1&nbsp;</span><span class="v K214_1" data-id="K214_1">În cel de al doilea an al domniei lui Ioaş, fiul lui Ioahaz, regele lui Israel, peste Iuda a început să domnească Amasia, fiul lui Ioaş.</span>
<span class="v-num v-2">2&nbsp;</span><span class="v K214_2" data-id="K214_2">Când a început să domnească avea vârsta de douăzeci şi cinci de ani; şi a domnit în Ierusalim vreme de douăzeci şi nouă de ani; pe mama sa o chema Iehoadan, şi era din Ierusalim.</span>
<span class="v-num v-3">3&nbsp;</span><span class="v K214_3" data-id="K214_3">El a făcut ceea ce e drept în ochii Domnului, însă nu ca David, părintele său; el şi-a potrivit faptele cu acelea ale lui Ioaş, tatăl său.</span>
<span class="v-num v-4">4&nbsp;</span><span class="v K214_4" data-id="K214_4">Numai că nu a desfiinţat înălţimile, căci poporul încă mai aducea jertfe şi tămâieri pe înălţimi.</span>
<span class="v-num v-5">5&nbsp;</span><span class="v K214_5" data-id="K214_5">Şi a fost că atunci când el a devenit stăpân pe putere, le-a ucis pe slugile care-l omorâseră pe tatăl său.</span>
<span class="v-num v-6">6&nbsp;</span><span class="v K214_6" data-id="K214_6">Dar pe fiii ucigaşilor nu i-a ucis, potrivit cu ceea ce e scris în cartea legii lui Moise, cu ceea ce a poruncit Domnul, zicând: "Părinţii să nu fie daţi morţii pentru vina copiilor, nici copiii să nu fie daţi morţii pentru vina părinţilor: fiecare să moară pentru păcatul său" .</span>
<span class="v-num v-7">7&nbsp;</span><span class="v K214_7" data-id="K214_7">Tot el a bătut zece mii de Edomiţi în Valea Sării şi a luat Stânca prin luptă şi i-a pus numele Iocteel, [pe care-l poartă] până'n ziua de azi.</span>
<span class="v-num v-8">8&nbsp;</span><span class="v K214_8" data-id="K214_8">Atunci Amasia a trimis soli la Ioaş - fiul lui Ioahaz, fiul lui Iehu -, regele lui Israel, zicând: "Vino să ne vedem faţă către faţă" .</span>
<span class="v-num v-9">9&nbsp;</span><span class="v K214_9" data-id="K214_9">Dar Ioaş, regele lui Israel, a trimis la Amasia, regele lui Iuda, zicând: "Spinul Libanului a trimis să i se spună cedrului Libanului: - Dă-ţi fata după fiul meu... Dar fiarele sălbatice din Liban, în trecere, au călcat în picioare spinul!...</span>
<span class="v-num v-10">10&nbsp;</span><span class="v K214_10" data-id="K214_10">Tu i-ai bătut şi i-ai rănit pe Edomiţi, şi inima te-a semeţit; slăveşte-te în casa ta; de ce să-ţi faci rău căutând prilej de ceartă? Tu vei cădea, şi Iuda cu tine".</span>
<span class="v-num v-11">11&nbsp;</span><span class="v K214_11" data-id="K214_11">Dar Amasia nu l-a ascultat. Aşa că Ioaş, regele lui Israel, s'a ridicat; el şi Amasia, regele lui Iuda, s'au văzut faţă către faţă la Bet-Şemeş, în Iuda.</span>
<span class="v-num v-12">12&nbsp;</span><span class="v K214_12" data-id="K214_12">Dar Iudeii au fost doborâţi de către Israeliţi, aşa că fiecare a fugit la cortul său.</span>
<span class="v-num v-13">13&nbsp;</span><span class="v K214_13" data-id="K214_13">Iar Amasia, regele lui Iuda, fiul lui Ioaş, fiul lui Ohozia, a fost prins acolo, la Bet-Şemeş, de către Ioaş, fiul lui Ioahaz, regele lui Israel. Şi s'a dus Ioaş la Ierusalim şi a dărâmat zidul Ierusalimului, de la poarta lui Efraim până la poarta din colţ: patru sute de coţi.</span>
<span class="v-num v-14">14&nbsp;</span><span class="v K214_14" data-id="K214_14">Şi a luat tot aurul şi argintul şi toate vasele câte s'au găsit în templul Domnului şi în vistieria casei regelui, precum şi ostateci, şi s'a întors în Samaria.</span>
<span class="v-num v-15">15&nbsp;</span><span class="v K214_15" data-id="K214_15">Cât despre celelalte întâmplări ale lui Ioaş, despre toate faptele din vremea domniei lui şi despre cum s'a bătut cu Amasia, regele lui Iuda, oare nu sunt ele scrise în Cartea Faptelor din Vremea Regilor lui Israel?</span>
<span class="v-num v-16">16&nbsp;</span><span class="v K214_16" data-id="K214_16">Şi a adormit Ioaş împreună cu părinţii săi şi a fost îngropat în Samaria, lângă regii lui Israel. Iar în locul lui a devenit rege Ieroboam, fiul său.</span>
<span class="v-num v-17">17&nbsp;</span><span class="v K214_17" data-id="K214_17">Amasia, fiul lui Ioaş, regele lui Iuda, a mai trăit încă cincisprezece ani după moartea lui Ioaş, fiul lui Ioahaz, regele lui Israel.</span>
<span class="v-num v-18">18&nbsp;</span><span class="v K214_18" data-id="K214_18">Cât despre celelalte întâmplări ale lui Amasia, despre toate faptele lui, oare nu sunt ele scrise în Cartea Faptelor din Vremea Regilor lui Iuda?</span>
<span class="v-num v-19">19&nbsp;</span><span class="v K214_19" data-id="K214_19">Făcându-se însă la Ierusalim o uneltire împotriva lui, a fugit în Lachiş; şi au trimis după el în Lachiş şi l-au ucis acolo.</span>
<span class="v-num v-20">20&nbsp;</span><span class="v K214_20" data-id="K214_20">Şi l-au adus pe cai şi l-au îngropat în Ierusalim, cu părinţii săi, în cetatea lui David.</span>
<span class="v-num v-21">21&nbsp;</span><span class="v K214_21" data-id="K214_21">Atunci întregul popor al lui Iuda l-a luat pe Azaria, care era pe atunci de şaisprezece ani, şi l-au făcut rege în locul tatălui său Amasia.</span>
<span class="v-num v-22">22&nbsp;</span><span class="v K214_22" data-id="K214_22">El a rezidit Elatul şi l-a readus în Iuda, după ce regele adormise cu părinţii săi.</span>
<span class="v-num v-23">23&nbsp;</span><span class="v K214_23" data-id="K214_23">În cel de al cincisprezecelea an al domniei lui Amasia, fiul lui Ioaş, regele lui Iuda, în Samaria a devenit rege Ieroboam, fiul lui Ioaş, regele lui Israel; el a domnit peste Israel vreme de patruzeci şi unu de ani.</span>
<span class="v-num v-24">24&nbsp;</span><span class="v K214_24" data-id="K214_24">El a făcut ceea ce e rău în ochii Domnului, neabătându-se de la nici unul din păcatele lui Ieroboam, fiul lui Nabat, cel care-l făcuse pe Israel să păcătuiască.</span>
<span class="v-num v-25">25&nbsp;</span><span class="v K214_25" data-id="K214_25">El a refăcut vechiul hotar al lui Israel, de la intrarea Hamatului până la marea Araba, după cuvântul pe care Domnul, Dumnezeul lui Israel, îl grăise prin robul său Iona, fiul lui Amitai, profetul din Gat-Hefer ;</span>
<span class="v-num v-26">26&nbsp;</span><span class="v K214_26" data-id="K214_26">fiindcă Domnul văzuse necazul cel plin de amărăciune al Israeliţilor, că erau slăbiţi şi lipsiţi şi părăsiţi şi că Israel nu avea pe nimeni care să-l ajute.</span>
<span class="v-num v-27">27&nbsp;</span><span class="v K214_27" data-id="K214_27">Căci Domnul nu spusese că va stinge seminţia lui Israel de sub cer; aşa că i-a mântuit prin mâna lui Ieroboam, fiul lui Ioaş.</span>
<span class="v-num v-28">28&nbsp;</span><span class="v K214_28" data-id="K214_28">Cât despre celelalte întâmplări ale lui Ieroboam, despre toate faptele lui şi despre vitejia cu care a purtat războaie şi despre cum i-a readus lui Israel Damascul şi Hamatul lui Iuda, oare nu sunt ele scrise în Cartea Faptelor din Vremea Regilor lui Israel?</span>
<span class="v-num v-29">29&nbsp;</span><span class="v K214_29" data-id="K214_29">Şi a adormit Ieroboam împreună cu părinţii săi, cu regii lui Israel. Iar în locul lui a devenit rege Zaharia, fiul său.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="K213.html">&lt;</a>
<a class="home" href="index.html">=</a>
<a class="next" href="K215.html">&gt;</a>
</div></div>
</body>
</html>