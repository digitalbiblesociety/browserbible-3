<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A TREIA A REGILOR 13 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="K1.html">Biblia Ortodoxă Română Sinodală (2006)</a><a class="location" href="K1.html">CARTEA A TREIA A REGILOR 13</a><a class="prev" href="K112.html">&lt;</a>
<a class="home" href="index.html">=</a>
<a class="next" href="K114.html">&gt;</a>
</div></div>
<div class="section chapter K1 K113 ron_bor ron " dir="ltr" lang="ro" data-id="K113" data-nextid="K114" data-previd="K112">
<div class="c">13</div>
<div class="p">
<span class="v-num v-1">1&nbsp;</span><span class="v K113_1" data-id="K113_1">Iată însă un om al lui Dumnezeu a venit, după cuvântul Domnului, din Iuda la Betel, în timpul când Ieroboam se afla la jertfelnic, ca să tămâieze.</span>
<span class="v-num v-2">2&nbsp;</span><span class="v K113_2" data-id="K113_2">Şi a grăit cuvântul Domnului înaintea jertfelnicului şi a zis: "Jertfelnice, jertfelnice, aşa zice Domnul: Iată că i se va naşte casei lui David un fiu, numele lui, Iosia, şi va jertfi pe tine pe preoţii înălţimilor care tămâiază acum înaintea ta şi va arde pe tine oase de oameni!"</span>
<span class="v-num v-3">3&nbsp;</span><span class="v K113_3" data-id="K113_3">Şi a arătat în acea zi şi un semn zicând: "Iată semnul după care se va cunoaşte că Domnul a grăit aceasta: Jertfelnicul acesta se va despica, şi cenuşa care este pe el se va împrăştia!"</span>
<span class="v-num v-4">4&nbsp;</span><span class="v K113_4" data-id="K113_4">Când regele Ieroboam a auzit cuvântul omului lui Dumnezeu pe care l-a grăit în gura mare în fala jertfelnicului de la Betel, şi şi-a întins mâna lui de la jertfelnic, zicând: "Puneţi mâna pe el!", i-a înlemnit mâna care o întinsese asupra lui şi nu putea să o întoarcă înapoi.</span>
<span class="v-num v-5">5&nbsp;</span><span class="v K113_5" data-id="K113_5">Şi jertfelnicul s-a despicat şi cenuşa de pe jertfelnic s-a împrăştiat, după semnul care l-a dat omul lui Dumnezeu prin cuvântul Domnului.</span>
<span class="v-num v-6">6&nbsp;</span><span class="v K113_6" data-id="K113_6">Atunci a zis regele Ieroboam către omul lui Dumnezeu: "Îmblânzeşte faţa Domnului Dumnezeului tău şi roagă-te pentru mine, ca să mi se poată întoarce mâna mea la mine". Şi a îmblânzit omul lui Dumnezeu fala Domnului şi mâna regelui s-a întors la el şi s-a făcut ca şi înainte.</span>
<span class="v-num v-7">7&nbsp;</span><span class="v K113_7" data-id="K113_7">Şi a grăit regele către omul lui Dumnezeu: "Vino la mine acasă şi prânzeşte cu mine şi-ţi voi da un dar!"</span>
<span class="v-num v-8">8&nbsp;</span><span class="v K113_8" data-id="K113_8">Însă omul lui Dumnezeu a zis regelui: "Măcar să-mi dai tu şi jumătate din casa ta, eu nu voi merge la tine, nici pâine nu voi mânca şi nici apă nu voi bea în acest loc.</span>
<span class="v-num v-9">9&nbsp;</span><span class="v K113_9" data-id="K113_9">Căci aşa mi s-a poruncit prin cuvântul Domnului: Să nu mănânci acolo pâine, apă să nu bei, nici să te întorci pe drumul pe care te-ai dus!"</span>
<span class="v-num v-10">10&nbsp;</span><span class="v K113_10" data-id="K113_10">Şi a plecat el pe alt drum şi nu s-a întors înapoi pe drumul pe care venise la Betel.</span>
<span class="v-num v-11">11&nbsp;</span><span class="v K113_11" data-id="K113_11">În Betel trăia atunci un prooroc bătrân; şi au venit fiii săi şi i-au istorisit tot ce a făcut omul lui Dumnezeu în acea zi în Betel; de asemenea au istorisit ei tatălui lor şi cuvintele care le-a grăit el regelui.</span>
<span class="v-num v-12">12&nbsp;</span><span class="v K113_12" data-id="K113_12">Şi i-a întrebat tatăl lor: "Pe ce drum a apucat el?" Şi fiii lui i-au arătat drumul pe care a apucat omul lui Dumnezeu, care venise din Iuda.</span>
<span class="v-num v-13">13&nbsp;</span><span class="v K113_13" data-id="K113_13">Şi a zis el fiilor săi: "Puneţi-mi şaua pe asin". Şi i-a pus şaua pe asin şi a încălecat pe el.</span>
<span class="v-num v-14">14&nbsp;</span><span class="v K113_14" data-id="K113_14">Şi a plecat după omul lui Dumnezeu şi l-a găsit şezând sub un stejar şi i-a zis: "Tu eşti omul lui Dumnezeu venit din Iuda?" El a zis: "Da, eu sunt!"</span>
<span class="v-num v-15">15&nbsp;</span><span class="v K113_15" data-id="K113_15">Şi i-a zis lui: "Hai cu mine acasă, ca să mănânci pâine!</span>
<span class="v-num v-16">16&nbsp;</span><span class="v K113_16" data-id="K113_16">Acela a zis: "Nu pot să mă întorc, nici să merg la tine, că eu pâine nu voi mânca şi nici apă nu voi bea în acest loc la tine,</span>
<span class="v-num v-17">17&nbsp;</span><span class="v K113_17" data-id="K113_17">Căci prin cuvântul Domnului mi s-a spus: "Să nu mănânci pâine, să nu bei acolo apă şi nici să te întorci pe drumul pe care te-ai dus!"</span>
<span class="v-num v-18">18&nbsp;</span><span class="v K113_18" data-id="K113_18">Şi i-a zis el: "Şi eu sunt prooroc ca tine; şi îngerul mi-a grăit prin cuvântul Domnului şi a zis: Întoarce-l la tine acasă, ca să mănânce pâine şi să bea apă!"</span>
<span class="v-num v-19">19&nbsp;</span><span class="v K113_19" data-id="K113_19">Şi l-a înşelat, căci s-a întors cu el şi a mâncat pâine şi a băut apă în casa lui.</span>
<span class="v-num v-20">20&nbsp;</span><span class="v K113_20" data-id="K113_20">Pe când ei încă şedeau la masă, cuvântul Domnului a fost către proorocul cel întors din drum şi a grăit omului lui Dumnezeu venit din Iuda</span>
<span class="v-num v-21">21&nbsp;</span><span class="v K113_21" data-id="K113_21">Şi a zis: "Aşa zice Domnul: Fiindcă tu nu te-ai supus cuvintelor Domnului şi nici n-ai păzit porunca dată de Domnul Dumnezeul tău,</span>
<span class="v-num v-22">22&nbsp;</span><span class="v K113_22" data-id="K113_22">Ci te-ai întors, ai mâncat pâine şi ai băut apă în locul de care El ţi-a spus: Să nu mănânci pâine, nici să bei apă, trupul tău nu va fi îngropat în mormântul părinţilor tăi!",</span>
<span class="v-num v-23">23&nbsp;</span><span class="v K113_23" data-id="K113_23">Iar după ce el a mâncat pâine şi a băut apă, proorocul bătrân a pus şaua pe asinul său pentru proorocul care fusese întors.</span>
<span class="v-num v-24">24&nbsp;</span><span class="v K113_24" data-id="K113_24">Şi a plecat acela şi l-a întâlnit un leu în drum şi l-a omorât. Şi zăcea trupul lui, aruncat în drum; iar asinul şi leul stăteau lângă el.</span>
<span class="v-num v-25">25&nbsp;</span><span class="v K113_25" data-id="K113_25">Şi iată nişte drumeţi, care au trecut pe alături, i-au văzut trupul aruncat în drum şi pe leu stând lângă trup. Aceştia au venit şi au vestit cetăţii în care trăia proorocul cel bătrân.</span>
<span class="v-num v-26">26&nbsp;</span><span class="v K113_26" data-id="K113_26">Proorocul care l-a întors de pe drum, auzind acestea, a zis: "Acesta este omul lui Dumnezeu, acela care nu s-a supus cuvintelor Domnului; Domnul l-a dat leului care l-a sfâşiat şi l-a omorât, după cuvântul Domnului, pe care l-a grăit pentru el".</span>
<span class="v-num v-27">27&nbsp;</span><span class="v K113_27" data-id="K113_27">Şi a zis fiilor săi: "Puneţi şaua pe asin!" Şi i-au pus ei şaua pe asin.</span>
<span class="v-num v-28">28&nbsp;</span><span class="v K113_28" data-id="K113_28">Şi a plecat şi a găsit trupul lui, aruncat în drum, iar asinul şi leul stăteau lângă trup; leul nu mâncase trupul omului lui Dumnezeu şi nici pe asin nu-l sfâşiase.</span>
<span class="v-num v-29">29&nbsp;</span><span class="v K113_29" data-id="K113_29">Şi a ridicat proorocul trupul omului lui Dumnezeu şi l-a pus pe asin şi l-a adus înapoi. Şi a venit proorocul cel bătrân în cetatea sa, ca să-l plângă şi să-l înmormânteze.</span>
<span class="v-num v-30">30&nbsp;</span><span class="v K113_30" data-id="K113_30">Şi i-a pus trupul lui într-un mormânt al său şi l-a plâns, zicând: "Vai, vai, fratele meu!"</span>
<span class="v-num v-31">31&nbsp;</span><span class="v K113_31" data-id="K113_31">Iar după ce l-a înmormântat, a zis el fiilor săi: "Când eu voi muri, să mă înmormântaţi şi pe mine tot în mormântul în care este înmormântat omul lui Dumnezeu; să puneţi oasele mele lângă oasele lui;</span>
<span class="v-num v-32">32&nbsp;</span><span class="v K113_32" data-id="K113_32">Căci cu adevărat se va împlini cuvântul, care l-a grăit el din porunca Domnului pentru jertfelnicul din Betel şi pentru toate capiştele înălţimilor, care sunt în cetăţile Samariei".</span>
<span class="v-num v-33">33&nbsp;</span><span class="v K113_33" data-id="K113_33">Dar Ieroboam nu s-a întors din calea lui cea rea nici după întâmplarea aceasta, ci a venit iarăşi la calea dinainte şi a făcut din poporul de rând preoţi pentru înălţimi; pe cine vrea, pe acela îşi punea mâna lui şi-l făcea pe acela preot de înălţimi.</span>
<span class="v-num v-34">34&nbsp;</span><span class="v K113_34" data-id="K113_34">Aceasta a dus casa lui Ieroboam la păcat şi la pieire şi la stârpirea ei de pe faţa pământului.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="K112.html">&lt;</a>
<a class="home" href="index.html">=</a>
<a class="next" href="K114.html">&gt;</a>
</div></div>
</body>
</html>