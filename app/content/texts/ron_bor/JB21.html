<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOV 21 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JB.html">Biblia Ortodoxă Română Sinodală (2006)</a><a class="location" href="JB.html">CARTEA LUI IOV 21</a><a class="prev" href="JB20.html">&lt;</a>
<a class="home" href="index.html">=</a>
<a class="next" href="JB22.html">&gt;</a>
</div></div>
<div class="section chapter JB JB21 ron_bor ron " dir="ltr" lang="ro" data-id="JB21" data-nextid="JB22" data-previd="JB20">
<div class="c">21</div>
<div class="p">
<span class="v-num v-1">1&nbsp;</span><span class="v JB21_1" data-id="JB21_1">Atunci Iov a vorbit încă o dată şi a zis:</span>
<span class="v-num v-2">2&nbsp;</span><span class="v JB21_2" data-id="JB21_2">"Ascultaţi cu luare-aminte cuvântul meu şi aici să se oprească mângâierile voastre.</span>
<span class="v-num v-3">3&nbsp;</span><span class="v JB21_3" data-id="JB21_3">Îngăduiţi-mi să vorbesc şi eu, şi după ce voi vorbi, atunci poţi să-ţi baţi joc.</span>
<span class="v-num v-4">4&nbsp;</span><span class="v JB21_4" data-id="JB21_4">Oare plângerea mea se înalţă împotriva unui om? Şi atunci răbdarea mea cum n-o să fie pe sfârşite?</span>
<span class="v-num v-5">5&nbsp;</span><span class="v JB21_5" data-id="JB21_5">Uitaţi-vă la mine şi miraţi-vă foarte şi puneţi mâna la gură.</span>
<span class="v-num v-6">6&nbsp;</span><span class="v JB21_6" data-id="JB21_6">Căci, când mă gândesc, mă apucă groaza şi toată carnea de pe mine tremură.</span>
<span class="v-num v-7">7&nbsp;</span><span class="v JB21_7" data-id="JB21_7">Pentru ce ticăloşii au viaţă, ajung la adânci bătrâneţe şi sporesc în putere?</span>
<span class="v-num v-8">8&nbsp;</span><span class="v JB21_8" data-id="JB21_8">Urmaşii lor se ridică voinici în faţa lor şi odraslele lor dăinuiesc sub ochii lor.</span>
<span class="v-num v-9">9&nbsp;</span><span class="v JB21_9" data-id="JB21_9">Casele lor stau nevătămate, fără teamă şi varga lui Dumnezeu nu stă deasupra lor.</span>
<span class="v-num v-10">10&nbsp;</span><span class="v JB21_10" data-id="JB21_10">Taurii sunt plini de vlagă şi prăsitori, juncanele lor fată şi nu leapădă.</span>
<span class="v-num v-11">11&nbsp;</span><span class="v JB21_11" data-id="JB21_11">Copiii lor zburdă ca oile şi odraslele lor dănţuiesc împrejur.</span>
<span class="v-num v-12">12&nbsp;</span><span class="v JB21_12" data-id="JB21_12">Ei cântă din tobă şi din harfă şi se desfată la sunetele flautului.</span>
<span class="v-num v-13">13&nbsp;</span><span class="v JB21_13" data-id="JB21_13">Îşi isprăvesc zilele în fericire şi coboară cu pace în împărăţia morţii.</span>
<span class="v-num v-14">14&nbsp;</span><span class="v JB21_14" data-id="JB21_14">Şi tocmai ei ziceau lui Dumnezeu: "În lături de la noi! Nu vrem deloc să cunoaştem căile Tale!</span>
<span class="v-num v-15">15&nbsp;</span><span class="v JB21_15" data-id="JB21_15">Cine este Cel Atotputernic ca să-I slujim Lui şi ce folos vom avea să-I înălţăm rugăciuni?"</span>
<span class="v-num v-16">16&nbsp;</span><span class="v JB21_16" data-id="JB21_16">N-ai zice, oare, că fericirea lor e în mâna lor? Sfatul celor răi nu este totdeauna departe de Dumnezeu?</span>
<span class="v-num v-17">17&nbsp;</span><span class="v JB21_17" data-id="JB21_17">De câte ori se stinge candela nelegiuiţilor şi nenorocirea dă năvală peste ei? De câte ori Dumnezeu nimiceşte cu mânia Sa pe cei răufăcători,</span>
<span class="v-num v-18">18&nbsp;</span><span class="v JB21_18" data-id="JB21_18">Ca să fie ei ca paiul în bătaia vântului şi ca pleava pe care o răsuceşte vârtejul?</span>
<span class="v-num v-19">19&nbsp;</span><span class="v JB21_19" data-id="JB21_19">Dumnezeu, vei zice, păstrează pentru copiii lui răsplata fărădelegii lui. Dar să-l pedepsească pe el însuşi, ca să se înveţe.</span>
<span class="v-num v-20">20&nbsp;</span><span class="v JB21_20" data-id="JB21_20">Să-şi vadă cu ochii nenorocirea şi să se adape din mânia Celui Atotputernic!</span>
<span class="v-num v-21">21&nbsp;</span><span class="v JB21_21" data-id="JB21_21">Fiindcă ce-i mai pasă de casa lui, după moartea lui, când numărul lunilor lui a fost retezat?</span>
<span class="v-num v-22">22&nbsp;</span><span class="v JB21_22" data-id="JB21_22">Dar nu cumva Îi vom da noi învăţătură lui Dumnezeu, Lui care stă şi judecă pe cei de sus?</span>
<span class="v-num v-23">23&nbsp;</span><span class="v JB21_23" data-id="JB21_23">Unul moare, în plinătatea puterii sale, când este înconjurat de fericire şi de pace,</span>
<span class="v-num v-24">24&nbsp;</span><span class="v JB21_24" data-id="JB21_24">Când găleţile îi sunt pline de lapte şi oasele pe care le suge, pline cu măduvă.</span>
<span class="v-num v-25">25&nbsp;</span><span class="v JB21_25" data-id="JB21_25">Altul moare, cu sufletul copleşit de amărăciune, fără să fi gustat vreo fericire.</span>
<span class="v-num v-26">26&nbsp;</span><span class="v JB21_26" data-id="JB21_26">Şi unul şi altul se culcă în ţărână şi viermii îi cotropesc.</span>
<span class="v-num v-27">27&nbsp;</span><span class="v JB21_27" data-id="JB21_27">Ştiu prea bine gândurile voastre şi socotinţele pe care vi le făuriţi în privinţa mea.</span>
<span class="v-num v-28">28&nbsp;</span><span class="v JB21_28" data-id="JB21_28">Voi ziceţi în mintea voastră: Unde este casa asupritorului şi unde este cortul în care locuiau nelegiuiţii?</span>
<span class="v-num v-29">29&nbsp;</span><span class="v JB21_29" data-id="JB21_29">N-aţi întrebat oare pe cei ce trec pe drum şi n-aţi recunoscut dreptatea spuselor lor?</span>
<span class="v-num v-30">30&nbsp;</span><span class="v JB21_30" data-id="JB21_30">Anume cum că în ziua nenorocirii cel rău este cruţat şi că în ceasul mâniei el scapă?</span>
<span class="v-num v-31">31&nbsp;</span><span class="v JB21_31" data-id="JB21_31">Cine îl mustră în faţă pentru purtarea lui şi cine-i întoarce cu aceeaşi măsură faptele pe care le-a făcut?</span>
<span class="v-num v-32">32&nbsp;</span><span class="v JB21_32" data-id="JB21_32">Iar când este dus la locul de odihnă, din stâlpul de la căpătâi el parcă stă de strajă.</span>
<span class="v-num v-33">33&nbsp;</span><span class="v JB21_33" data-id="JB21_33">Bulgării pământului îi sunt uşori; în convoi pe urma lui înaintează toată lumea, şi înaintea lui o mulţime nenumărată.</span>
<span class="v-num v-34">34&nbsp;</span><span class="v JB21_34" data-id="JB21_34">Atunci ce sunt deşartele mângâieri pe care mi le daţi? Din toate cuvintele voastre nu rămâne decât înşelăciune".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JB20.html">&lt;</a>
<a class="home" href="index.html">=</a>
<a class="next" href="JB22.html">&gt;</a>
</div></div>
</body>
</html>