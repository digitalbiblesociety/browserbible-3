<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEȘIREA A DOUA CARTE A LUI MOISE 33 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EX.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="EX.html">IEȘIREA A DOUA CARTE A LUI MOISE 33</a><a class="prev" href="EX32.html">&lt;</a>
<a class="home" href="index.html">=</a>
<a class="next" href="EX34.html">&gt;</a>
</div></div>
<div class="section chapter EX EX33 ron_roa ron " dir="ltr" lang="ro" data-id="EX33" data-nextid="EX34" data-previd="EX32">
<div class="c">33</div>
<div class="p">
<span class="v-num v-1">1&nbsp;</span><span class="v EX33_1" data-id="EX33_1">Şi a zis Domnul către Moise: "Du-te de aici, tu şi poporul tău pe care l-ai scos din ţara Egiptului şi suiţi-vă în ţara pentru care Eu M'am jurat lui Avraam, lui Isaac şi lui Iacob, zicând: - Urmaşilor voştri le-o voi da!</span>
<span class="v-num v-2">2&nbsp;</span><span class="v EX33_2" data-id="EX33_2">Eu îl voi trimite pe îngerul Meu înaintea feţei tale şi-i voi izgoni pe Canaaneeni, pe Amorei, pe Hetei, pe Ferezei, pe Gherghesei, pe Hevei şi pe Iebusei,</span>
<span class="v-num v-3">3&nbsp;</span><span class="v EX33_3" data-id="EX33_3">şi te voi duce în ţara unde curge lapte şi miere. Dar Eu nu mă voi sui împreună cu tine , fiindcă tu eşti popor îndărătnic şi s'ar putea să te nimicesc pe drum!"</span>
<span class="v-num v-4">4&nbsp;</span><span class="v EX33_4" data-id="EX33_4">Auzind poporul acest cuvânt grozav, a plâns cu lacrimi, şi nimeni nu şi-a mai pus podoabele.</span>
<span class="v-num v-5">5&nbsp;</span><span class="v EX33_5" data-id="EX33_5">Şi a zis Domnul către Moise: "Spune-le fiilor lui Israel: - Voi, popor îndărătnic, vedeţi să nu aduc Eu peste voi o altă bătaie şi să vă dau pierzării! Scoateţi acum de pe voi hainele voastre cele de slavă şi podoabele voastre, şi vă voi arăta ce-am să fac Eu cu voi".</span>
<span class="v-num v-6">6&nbsp;</span><span class="v EX33_6" data-id="EX33_6">Şi fiii lui Israel şi-au scos podoabele şi şi-au dezbrăcat hainele cele slăvite acolo, la muntele Horeb .</span>
<span class="v-num v-7">7&nbsp;</span><span class="v EX33_7" data-id="EX33_7">Iar Moise, luându-şi cortul, l-a întins afară din tabără, departe de ea, şi l-a numit cortul mărturiei ; şi a fost că tot cel care-L căuta pe Domnul, venea la cort, în afara taberei.</span>
<span class="v-num v-8">8&nbsp;</span><span class="v EX33_8" data-id="EX33_8">Şi când Moise mergea spre cortul cel din afara taberei, tot poporul se ridica'n picioare şi fiecare privea din uşa cortului său şi-l urmărea cu ochii pe Moise până ce el intra în cort.</span>
<span class="v-num v-9">9&nbsp;</span><span class="v EX33_9" data-id="EX33_9">Iar după ce intra Moise în cort, stâlpul cel de nor se pogora şi stătea la intrarea cortului şi-i vorbea lui Moise.</span>
<span class="v-num v-10">10&nbsp;</span><span class="v EX33_10" data-id="EX33_10">Şi'ntregul popor vedea stâlpul cel de nor stând la intrarea cortului, şi'ntregul popor se ridica'n picioare şi fiecare se'nchina din uşa cortului său.</span>
<span class="v-num v-11">11&nbsp;</span><span class="v EX33_11" data-id="EX33_11">Domnul grăia cu Moise faţă către faţă , aşa cum ar grăi cineva cu prietenul său. Apoi [Moise] se întorcea în tabără, dar tânărul său slujitor Iosua, fiul lui Navi, nu părăsea cortul.</span>
<span class="v-num v-12">12&nbsp;</span><span class="v EX33_12" data-id="EX33_12">Şi a zis Moise către Domnul: "Iată, Tu îmi spui: - Du-l pe poporul acesta!, dar nu mi-ai arătat pe cine ai să trimiţi împreună cu mine, ci mi-ai spus: - Pe tine te ştiu mai mult decât pe toţi, şi har ai aflat tu la Mine.</span>
<span class="v-num v-13">13&nbsp;</span><span class="v EX33_13" data-id="EX33_13">Aşadar, dac'am aflat eu har în ochii Tăi, arată-mi-Te mie pe Tine Însuţi, să Te văd eu lămurit , ca să aflu eu har în ochii Tăi şi să cunosc că acest neam e poporul Tău".</span>
<span class="v-num v-14">14&nbsp;</span><span class="v EX33_14" data-id="EX33_14">Şi i-a zis [Domnulî: "Voi merge înaintea ta şi te voi odihni!"</span>
<span class="v-num v-15">15&nbsp;</span><span class="v EX33_15" data-id="EX33_15">Zis-a Moise către Domnul: "Dacă nu vei merge Tu Însuţi cu noi, atunci pe mine să nu mă scoţi de aici;</span>
<span class="v-num v-16">16&nbsp;</span><span class="v EX33_16" data-id="EX33_16">căci prin ce se va cunoaşte cu adevărat că eu şi poporul Tău am aflat har în ochii Tăi, dacă nu prin aceea că Tu vei merge împreună cu noi? Atunci eu şi poporul Tău vom fi cei mai slăviţi dintre toate neamurile de pe pământ".</span>
<span class="v-num v-17">17&nbsp;</span><span class="v EX33_17" data-id="EX33_17">Şi a zis Domnul către Moise: "Voi face şi ceea ce zici tu, pentru că tu ai aflat har în ochii Mei şi te cunosc pe tine mai mult decât pe toţi".</span>
<span class="v-num v-18">18&nbsp;</span><span class="v EX33_18" data-id="EX33_18">Şi [Moise] a zis: "Arată-mi slava Ta!"</span>
<span class="v-num v-19">19&nbsp;</span><span class="v EX33_19" data-id="EX33_19">[Domnul] i-a zis: "Eu Îmi voi trece slava pe dinaintea ta, şi'n faţa ta voi rosti numele Meu: "Domnul" , şi-l voi milui pe cel de care-Mi va fi milă şi Mă voi îndura de cel ce-Mi este de'ndurare".</span>
<span class="v-num v-20">20&nbsp;</span><span class="v EX33_20" data-id="EX33_20">Şi a zis: "Faţa Mea însă nu vei putea s'o vezi; că nu va putea omul să-Mi vadă faţa şi să trăiască".</span>
<span class="v-num v-21">21&nbsp;</span><span class="v EX33_21" data-id="EX33_21">Şi iarăşi a zis Domnul: "Iată, e un loc aici la Mine; şezi pe stâncă</span>
<span class="v-num v-22">22&nbsp;</span><span class="v EX33_22" data-id="EX33_22">şi când va trece slava Mea, Eu te voi pune în scobitura stâncii şi cu mâna Mea te voi acoperi până ce voi trece;</span>
<span class="v-num v-23">23&nbsp;</span><span class="v EX33_23" data-id="EX33_23">iar când Îmi voi lua mâna de pe tine, tu Îmi vei vedea spatele; dar faţa Mea nu ţi se va arăta".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EX32.html">&lt;</a>
<a class="home" href="index.html">=</a>
<a class="next" href="EX34.html">&gt;</a>
</div></div>
</body>
</html>