<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>DEUTERONOMUL 9 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="DT.html">Biblia Ortodoxă Română Sinodală (2006)</a><a class="location" href="DT.html">DEUTERONOMUL 9</a><a class="prev" href="DT8.html">&lt;</a>
<a class="home" href="index.html">=</a>
<a class="next" href="DT10.html">&gt;</a>
</div></div>
<div class="section chapter DT DT9 ron_bor ron " dir="ltr" lang="ron" data-id="DT9" data-nextid="DT10" data-previd="DT8">
<div class="c">9</div>
<div class="p">
<span class="v-num v-1">1&nbsp;</span><span class="v DT9_1" data-id="DT9_1">"Ascultă, Israele, de acum tu vei trece Iordanul, ca să intri şi să cuprinzi popoare mai mari şi mai puternice decât tine şi cetăţi mari cu ziduri până la cer,</span>
<span class="v-num v-2">2&nbsp;</span><span class="v DT9_2" data-id="DT9_2">Precum şi pe poporul cei mare, mult la număr şi înalt la statură, pe fiii lui Enac, de care tu ai auzit spunându-se: Cine se va împotrivi fiilor lui Enac?"</span>
<span class="v-num v-3">3&nbsp;</span><span class="v DT9_3" data-id="DT9_3">Află dar astăzi că Domnul Dumnezeul tău merge înaintea ta. Acesta este foc mistuitor: pierde-i-va şi-i va doborî înaintea ta, şi tu îi vei izgoni şi-i vei omorî curând, cum ji-a grăit Domnul.</span>
<span class="v-num v-4">4&nbsp;</span><span class="v DT9_4" data-id="DT9_4">Când îi va izgoni Domnul Dumnezeul tău de la faţa ta, să nu zici în inima ta: Pentru dreptatea mea m-a adus Domnul să stăpânesc pe acest pământ bun", căci pentru necredincioşia popoarelor acestora le izgoneşte Domnul de la fata ta.</span>
<span class="v-num v-5">5&nbsp;</span><span class="v DT9_5" data-id="DT9_5">Nu pentru dreptatea ta şi nici pentru dreptatea inimii tale mergi să moşteneşti pământul lor, ci pentru necredinţa şi fărădelegile popoarelor acestora le izgoneşte Domnul Dumnezeul tău de la faţa ta şi ca să împlinească făgăduinţa cu care S-a jurat Domnul părinţilor tăi: lui Avraam, lui Isaac şi lui Iacov.</span>
<span class="v-num v-6">6&nbsp;</span><span class="v DT9_6" data-id="DT9_6">De aceea să ştii astăzi că nu pentru dreptatea ta îţi dă Domnul Dumnezeul tău să moşteneşti acest pământ bun, că tu eşti un popor tare la cerbice.</span>
<span class="v-num v-7">7&nbsp;</span><span class="v DT9_7" data-id="DT9_7">Ţine minte şi nu uita de câte ori ai mâniat pe Domnul Dumnezeul tău în pustie; din ziua când aţi ieşit din pământul Egiptului şi până ce au sosit la locul acesta, necontenit v-aţi împotrivit Domnului.</span>
<span class="v-num v-8">8&nbsp;</span><span class="v DT9_8" data-id="DT9_8">La Horeb aţi mâniat pe Domnul şi aţi pornit pe Domnul asupra voastră, aşa încât a vrut să vă piardă.</span>
<span class="v-num v-9">9&nbsp;</span><span class="v DT9_9" data-id="DT9_9">Când m-am suit eu pe munte, ca să primesc lespezile de piatră, tablele legământului, pe care 1-a încheiat Domnul cu voi, am stat în munte patruzeci de zile şi patruzeci de nopţi,</span>
<span class="v-num v-10">10&nbsp;</span><span class="v DT9_10" data-id="DT9_10">Şi nici pâine n-am mâncat, nici apă n-am băut. Atunci mi-a dat Domnul două table de piatră, scrise cu degetul lui Dumnezeu; pe acelea erau scrise toate cuvintele pe care vi le-a grăit Domnul pe munte, din mijlocul focului, în ziua adunării.</span>
<span class="v-num v-11">11&nbsp;</span><span class="v DT9_11" data-id="DT9_11">Dar după trecerea celor patruzeci de zile şi patruzeci de nopţi, când mi-a dat Domnul cele două table de piatră, tablele legământului, mi-a zis Domnul:</span>
<span class="v-num v-12">12&nbsp;</span><span class="v DT9_12" data-id="DT9_12">"Scoală şi te pogoară repede de aici, că s-a răzvrătit poporul tău pe care l-ai scos din Egipt; curând s-a abătut el de la calea pe care i-am poruncit să meargă şi şi-a făcut chip turnat".</span>
<span class="v-num v-13">13&nbsp;</span><span class="v DT9_13" data-id="DT9_13">Tot atunci mi-a mai zis Domnul: "De mai multe ori ti-am grăit şi ţi-am zis: Mă uit la poporul acesta şi văd că este popor tare la cerbice.</span>
<span class="v-num v-14">14&nbsp;</span><span class="v DT9_14" data-id="DT9_14">Lasă-Mă dar acum să-l pierd şi să şterg numele lui de sub cer şi voi ridica din tine popor mai mare, mai puternic şi mai mult la număr decât ei".</span>
<span class="v-num v-15">15&nbsp;</span><span class="v DT9_15" data-id="DT9_15">Atunci eu m-am întors şi m-am pogorât din munte, iar muntele ardea în foc. Cele două table ale legământului erau în amândouă mâinile mele.</span>
<span class="v-num v-16">16&nbsp;</span><span class="v DT9_16" data-id="DT9_16">Am văzut însă că voi păcătuiserăţi înaintea Domnului Dumnezeului vostru, vă făcuserăţi un viţel turnat şi vă abătuserăţi curând de la calea pe care vă poruncise Domnul să o urmaţi.</span>
<span class="v-num v-17">17&nbsp;</span><span class="v DT9_17" data-id="DT9_17">Am luat atunci cele două table şi, aruncându-le cu amândouă mâinile mele, le-am sfărâmat înaintea ochilor voştri.</span>
<span class="v-num v-18">18&nbsp;</span><span class="v DT9_18" data-id="DT9_18">Apoi am îngenunchiat a doua oară înaintea Domnului, ca şi întâia oară, patruzeci de zile şi patruzeci de nopţi, fără să mănânc pâine şi fără să beau apă; m-am rugat pentru păcatele voastre cu care aţi greşit voi, făcând rău înaintea ochilor Domnului Dumnezeului vostru şi mîniindu-L.</span>
<span class="v-num v-19">19&nbsp;</span><span class="v DT9_19" data-id="DT9_19">Că eu am fost îngrozit de mânia şi de iuţimea cu care Se mâniase Domnul pe voi, voind să vă piardă. Şi m-a auzit Domnul şi de data aceasta.</span>
<span class="v-num v-20">20&nbsp;</span><span class="v DT9_20" data-id="DT9_20">Atunci Se mâniase Domnul foarte tare şi pe Aaron, vrând să-l piardă şi pe el; dar m-am rugat eu în vremea aceea şi pentru Aaron.</span>
<span class="v-num v-21">21&nbsp;</span><span class="v DT9_21" data-id="DT9_21">Iar păcatul vostru pe care l-aţi făcut, adică viţelul, l-am luat, l-am ars în foc, l-am sfărâmat şi l-am pisat bine, până când s-a făcut mărunt ca praful, şi. praful acesta l-am aruncat în pârâul ce curgea din munte.</span>
<span class="v-num v-22">22&nbsp;</span><span class="v DT9_22" data-id="DT9_22">La Tabeerah, la Masa şi la Chibrot-Hataava voi iarăşi aţi mâniat pe Domnul Dumnezeul vostru.</span>
<span class="v-num v-23">23&nbsp;</span><span class="v DT9_23" data-id="DT9_23">Când v-a trimis Domnul din Cadeş-Barnea, zicând: Mergeţi de luaţi pământul pe care vi-l dau Eu, v-aţi împotrivit poruncii Domnului Dumnezeului vostru şi nu l-aţi crezut, nici n-aţi ascultat glasul Lui.</span>
<span class="v-num v-24">24&nbsp;</span><span class="v DT9_24" data-id="DT9_24">Nesupuşi aţi fost Domnului chiar din ziua când am început a vă cunoaşte.</span>
<span class="v-num v-25">25&nbsp;</span><span class="v DT9_25" data-id="DT9_25">Îngenunchind, aşadar, înaintea Domnului, m-am rugat eu patruzeci de zile şi patruzeci de nopţi, căci Domnul zisese să vă piardă. Eu însă m-am rugat Domnului şi am zis:</span>
<span class="v-num v-26">26&nbsp;</span><span class="v DT9_26" data-id="DT9_26">Stăpâne Doamne, Împărate, Dumnezeule, nu pierde pe poporul Tău şi moştenirea Ta, pe care l-ai izbăvit cu mărirea puterii Tale şi pe care l-ai scos din Egipt cu mână tare şi cu braţul Tău cel înalt.</span>
<span class="v-num v-27">27&nbsp;</span><span class="v DT9_27" data-id="DT9_27">Adu-Ţi aminte de robii Tăi: Avraam, Isaac şi Iacov, cărora Te-ai jurat pe Tine Însuţi; nu Te uita la cerbicia poporului acestuia, nici la necredinţa lui, nici la păcatele lui,</span>
<span class="v-num v-28">28&nbsp;</span><span class="v DT9_28" data-id="DT9_28">Ca cei ce trăiesc în pământul de unde ne-ai scos Tu să nu zică: Domnul nu i-a putut duce în pământul ce le-a făgăduit şi, urându-i, i-a scos ca să-i omoare în pustiu.</span>
<span class="v-num v-29">29&nbsp;</span><span class="v DT9_29" data-id="DT9_29">Ei sunt poporul Tău şi moştenirea Ta, pe care l-ai scos din pământul Egiptului cu puterea Ta cea mare şi cu braţul Tău cel înalt".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="DT8.html">&lt;</a>
<a class="home" href="index.html">=</a>
<a class="next" href="DT10.html">&gt;</a>
</div></div>
</body>
</html>