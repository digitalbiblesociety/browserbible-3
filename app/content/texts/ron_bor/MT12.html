<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>MATEI 12 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="MT.html">Biblia Ortodoxă Română Sinodală (2006)</a><a class="location" href="MT.html">MATEI 12</a><a class="prev" href="MT11.html">&lt;</a>
<a class="home" href="index.html">=</a>
<a class="next" href="MT13.html">&gt;</a>
</div></div>
<div class="section chapter MT MT12 ron_bor ron " dir="ltr" lang="ro" data-id="MT12" data-nextid="MT13" data-previd="MT11">
<div class="c">12</div>
<div class="p">
<span class="v-num v-1">1&nbsp;</span><span class="v MT12_1" data-id="MT12_1">În vremea aceea, mergea Iisus, într-o zi de sâmbătă, printre semănături, iar ucenicii Lui au flămânzit şi au început să smulgă spice şi să mănânce.</span>
<span class="v-num v-2">2&nbsp;</span><span class="v MT12_2" data-id="MT12_2">Văzând aceasta, fariseii au zis Lui: Iată, ucenicii Tăi fac ceea ce nu se cuvine să facă sâmbăta.</span>
<span class="v-num v-3">3&nbsp;</span><span class="v MT12_3" data-id="MT12_3">Iar El le-a zis: Au n-aţi citit ce-a făcut David când a flămânzit, el şi cei ce erau cu el?</span>
<span class="v-num v-4">4&nbsp;</span><span class="v MT12_4" data-id="MT12_4">Cum a intrat în casa Domnului şi a mâncat pâinile punerii înainte, care nu se cuveneau lui să le mănânce, nici celor ce erau cu el, ci numai preoţilor?</span>
<span class="v-num v-5">5&nbsp;</span><span class="v MT12_5" data-id="MT12_5">Sau n-aţi citit în Lege că preoţii, sâmbăta, în templu, calcă sâmbăta şi sunt fără de vină?</span>
<span class="v-num v-6">6&nbsp;</span><span class="v MT12_6" data-id="MT12_6">Ci grăiesc vouă că mai mare decât templul este aici.</span>
<span class="v-num v-7">7&nbsp;</span><span class="v MT12_7" data-id="MT12_7">Dacă ştiaţi ce înseamnă: Milă voiesc iar nu jertfă, n-aţi fi osândit pe cei nevinovaţi.</span>
<span class="v-num v-8">8&nbsp;</span><span class="v MT12_8" data-id="MT12_8">Că Domn este şi al sâmbetei Fiul Omului.</span>
<span class="v-num v-9">9&nbsp;</span><span class="v MT12_9" data-id="MT12_9">Şi trecând de acolo, a venit în sinagoga lor.</span>
<span class="v-num v-10">10&nbsp;</span><span class="v MT12_10" data-id="MT12_10">Şi iată un om având mâna uscată. Şi L-au întrebat, zicând: Cade-se, oare, a vindeca sâmbăta? Ca să-L învinuiască.</span>
<span class="v-num v-11">11&nbsp;</span><span class="v MT12_11" data-id="MT12_11">El le-a zis: Cine va fi între voi omul care va avea o oaie şi, de va cădea ea sâmbăta în groapă, nu o va apuca şi o va scoate?</span>
<span class="v-num v-12">12&nbsp;</span><span class="v MT12_12" data-id="MT12_12">Cu cât se deosebeşte omul de oaie! De aceea se cade a face bine sâmbăta.</span>
<span class="v-num v-13">13&nbsp;</span><span class="v MT12_13" data-id="MT12_13">Atunci i-a zis omului: Întinde mâna ta. El a întins-o şi s-a făcut sănătoasă ca şi cealaltă.</span>
<span class="v-num v-14">14&nbsp;</span><span class="v MT12_14" data-id="MT12_14">Şi ieşind, fariseii s-au sfătuit împotriva Lui cum să-L piardă.</span>
<span class="v-num v-15">15&nbsp;</span><span class="v MT12_15" data-id="MT12_15">Iisus însă, cunoscându-i, S-a dus de acolo. Şi mulţi au venit după El şi i-a vindecat pe toţi.</span>
<span class="v-num v-16">16&nbsp;</span><span class="v MT12_16" data-id="MT12_16">Dar le-a poruncit ca să nu-L dea în vileag,</span>
<span class="v-num v-17">17&nbsp;</span><span class="v MT12_17" data-id="MT12_17">Ca să se împlinească ceea ce s-a spus prin Isaia proorocul, care zice:</span>
<span class="v-num v-18">18&nbsp;</span><span class="v MT12_18" data-id="MT12_18">"Iată Fiul Meu pe Care L-am ales, iubitul Meu întru Care a binevoit sufletul Meu; pune-voi Duhul Meu peste El şi judecată neamurilor va vesti.</span>
<span class="v-num v-19">19&nbsp;</span><span class="v MT12_19" data-id="MT12_19">Nu se va certa, nici nu va striga, nu va auzi nimeni, pe uliţe, glasul Lui.</span>
<span class="v-num v-20">20&nbsp;</span><span class="v MT12_20" data-id="MT12_20">Trestie strivită nu va frânge şi feştilă fumegândă nu va stinge, până ce nu va scoate, spre biruinţă, judecata.</span>
<span class="v-num v-21">21&nbsp;</span><span class="v MT12_21" data-id="MT12_21">Şi în numele Lui vor nădăjdui neamurile".</span>
<span class="v-num v-22">22&nbsp;</span><span class="v MT12_22" data-id="MT12_22">Atunci au adus la El pe un demonizat, orb şi mut, şi l-a vindecat, încât cel orb şi mut vorbea şi vedea.</span>
<span class="v-num v-23">23&nbsp;</span><span class="v MT12_23" data-id="MT12_23">Mulţimile toate se mirau zicând: Nu este, oare, Acesta, Fiul lui David?</span>
<span class="v-num v-24">24&nbsp;</span><span class="v MT12_24" data-id="MT12_24">Fariseii însă, auzind, ziceau: Acesta nu scoate pe demoni decât cu Beelzebul, căpetenia demonilor.</span>
<span class="v-num v-25">25&nbsp;</span><span class="v MT12_25" data-id="MT12_25">Cunoscând gândurile lor, Iisus le-a zis: Orice împărăţie care se dezbină în sine se pustieşte, orice cetate sau casă care se dezbină în sine nu va dăinui.</span>
<span class="v-num v-26">26&nbsp;</span><span class="v MT12_26" data-id="MT12_26">Dacă satana scoate pe satana, s-a dezbinat în sine; dar atunci cum va dăinui împărăţia lui?</span>
<span class="v-num v-27">27&nbsp;</span><span class="v MT12_27" data-id="MT12_27">Şi dacă Eu scot pe demoni cu Beelzebul, feciorii voştri cu cine îi scot? De aceea ei vă vor fi judecători.</span>
<span class="v-num v-28">28&nbsp;</span><span class="v MT12_28" data-id="MT12_28">Iar dacă Eu cu Duhul lui Dumnezeu scot pe demoni, iată a ajuns la voi împărăţia lui Dumnezeu.</span>
<span class="v-num v-29">29&nbsp;</span><span class="v MT12_29" data-id="MT12_29">Cum poate cineva să intre în casa celui tare şi să-i jefuiască lucrurile, dacă nu va lega întâi pe cel tare şi pe urmă să-i prade casa?</span>
<span class="v-num v-30">30&nbsp;</span><span class="v MT12_30" data-id="MT12_30">Cine nu este cu Mine este împotriva Mea şi cine nu adună cu Mine risipeşte.</span>
<span class="v-num v-31">31&nbsp;</span><span class="v MT12_31" data-id="MT12_31">De aceea vă zic: Orice păcat şi orice hulă se va ierta oamenilor, dar hula împotriva Duhului nu se va ierta.</span>
<span class="v-num v-32">32&nbsp;</span><span class="v MT12_32" data-id="MT12_32">Celui care va zice cuvânt împotriva Fiului Omului, se va ierta lui; dar celui care va zice împotriva Duhului Sfânt, nu i se va ierta lui, nici în veacul acesta, nici în cel ce va să fie.</span>
<span class="v-num v-33">33&nbsp;</span><span class="v MT12_33" data-id="MT12_33">Ori spuneţi că pomul este bun şi rodul lui e bun, ori spuneţi că pomul e rău şi rodul lui e rău, căci după roadă se cunoaşte pomul.</span>
<span class="v-num v-34">34&nbsp;</span><span class="v MT12_34" data-id="MT12_34">Pui de vipere, cum puteţi să grăiţi cele bune, odată ce sunteţi răi? Căci din prisosul inimii grăieşte gura.</span>
<span class="v-num v-35">35&nbsp;</span><span class="v MT12_35" data-id="MT12_35">Omul cel bun din comoara lui cea bună scoate afară cele bune, pe când omul cel rău, din comoara lui cea rea scoate afară cele rele.</span>
<span class="v-num v-36">36&nbsp;</span><span class="v MT12_36" data-id="MT12_36">Vă spun că pentru orice cuvânt deşert, pe care-l vor rosti, oamenii vor da socoteală în ziua judecăţii.</span>
<span class="v-num v-37">37&nbsp;</span><span class="v MT12_37" data-id="MT12_37">Căci din cuvintele tale vei fi găsit drept, şi din cuvintele tale vei fi osândit.</span>
<span class="v-num v-38">38&nbsp;</span><span class="v MT12_38" data-id="MT12_38">Atunci I-au răspuns unii dintre cărturari şi farisei, zicând: Învăţătorule, voim să vedem de la Tine un semn.</span>
<span class="v-num v-39">39&nbsp;</span><span class="v MT12_39" data-id="MT12_39">Iar El, răspunzând, le-a zis: Neam viclean şi desfrânat cere semn, dar semn nu i se va da, decât semnul lui Iona proorocul.</span>
<span class="v-num v-40">40&nbsp;</span><span class="v MT12_40" data-id="MT12_40">Că precum a fost Iona în pântecele chitului trei zile şi trei nopţi, aşa va fi şi Fiul Omului în inima pământului trei zile şi trei nopţi.</span>
<span class="v-num v-41">41&nbsp;</span><span class="v MT12_41" data-id="MT12_41">Bărbaţii din Ninive se vor scula la judecată cu neamul acesta şi-l vor osândi, că s-au pocăit la propovăduirea lui Iona; iată aici este mai mult decât Iona.</span>
<span class="v-num v-42">42&nbsp;</span><span class="v MT12_42" data-id="MT12_42">Regina de la miazăzi se va scula la judecată cu neamul acesta şi-l va osândi, căci a venit de la marginile pământului ca să asculte înţelepciunea lui Solomon, şi iată aici este mai mult decât Solomon.</span>
<span class="v-num v-43">43&nbsp;</span><span class="v MT12_43" data-id="MT12_43">Şi când duhul necurat a ieşit din om, umblă prin locuri fără apă, căutând odihnă şi nu găseşte.</span>
<span class="v-num v-44">44&nbsp;</span><span class="v MT12_44" data-id="MT12_44">Atunci zice: Mă voi întoarce la casa mea de unde am ieşit; şi venind, o află golită, măturată şi împodobită.</span>
<span class="v-num v-45">45&nbsp;</span><span class="v MT12_45" data-id="MT12_45">Atunci se duce şi ia cu sine alte şapte duhuri mai rele decât el şi, intrând, sălăşluiesc aici şi se fac cele de pe urmă ale omului aceluia mai rele decât cele dintâi. Aşa va fi şi cu acest neam viclean.</span>
<span class="v-num v-46">46&nbsp;</span><span class="v MT12_46" data-id="MT12_46">Şi încă vorbind El mulţimilor, iată mama şi fraţii Lui stăteau afară, căutând să vorbească cu El.</span>
<span class="v-num v-47">47&nbsp;</span><span class="v MT12_47" data-id="MT12_47">Cineva I-a zis: Iată mama Ta şi fraţii Tăi stau afară, căutând să-Ţi vorbească.</span>
<span class="v-num v-48">48&nbsp;</span><span class="v MT12_48" data-id="MT12_48">Iar El i-a zis: Cine este mama Mea şi cine sunt fraţii Mei?</span>
<span class="v-num v-49">49&nbsp;</span><span class="v MT12_49" data-id="MT12_49">Şi, întinzând mâna către ucenicii Săi, a zis: Iată mama Mea şi fraţii Mei.</span>
<span class="v-num v-50">50&nbsp;</span><span class="v MT12_50" data-id="MT12_50">Că oricine va face voia Tatălui Meu Celui din ceruri, acela îmi este frate şi soră şi mamă.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="MT11.html">&lt;</a>
<a class="home" href="index.html">=</a>
<a class="next" href="MT13.html">&gt;</a>
</div></div>
</body>
</html>