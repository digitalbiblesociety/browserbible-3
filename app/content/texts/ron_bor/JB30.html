<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOV 30 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JB.html">Biblia Ortodoxă Română Sinodală (2006)</a><a class="location" href="JB.html">CARTEA LUI IOV 30</a><a class="prev" href="JB29.html">&lt;</a>
<a class="home" href="index.html">=</a>
<a class="next" href="JB31.html">&gt;</a>
</div></div>
<div class="section chapter JB JB30 ron_bor ron " dir="ltr" lang="ro" data-id="JB30" data-nextid="JB31" data-previd="JB29">
<div class="c">30</div>
<div class="p">
<span class="v-num v-1">1&nbsp;</span><span class="v JB30_1" data-id="JB30_1">Iar acum am ajuns de batjocură pentru cei mai tineri decât mine şi pe ai căror părinţi îi preţuiam prea puţin, ca să-i pun alături cu câinii turmelor mele.</span>
<span class="v-num v-2">2&nbsp;</span><span class="v JB30_2" data-id="JB30_2">Ce aş fi făcut cu puterea braţelor lor, odată ce vlaga lor se dusese toată?</span>
<span class="v-num v-3">3&nbsp;</span><span class="v JB30_3" data-id="JB30_3">Din pricina sărăciei şi a foametei înspăimântătoare, ei mânţcau rădăcini din locuri uscate şi mama lor era câmpia pustie şi jalnică.</span>
<span class="v-num v-4">4&nbsp;</span><span class="v JB30_4" data-id="JB30_4">Ei culegeau ierburi de prin mărăcini şi pâinea lor era rădăcina de ienupăr.</span>
<span class="v-num v-5">5&nbsp;</span><span class="v JB30_5" data-id="JB30_5">Erau goniţi din mijlocul oamenilor şi după ei lumea urla ca după nişte hoţi.</span>
<span class="v-num v-6">6&nbsp;</span><span class="v JB30_6" data-id="JB30_6">Drept aceea, au ajuns să se aciueze pe marginea şuvoaielor, prin găurile pământului şi prin văgăunile stâncilor.</span>
<span class="v-num v-7">7&nbsp;</span><span class="v JB30_7" data-id="JB30_7">Zbiară prin hăţişuri, stau grămadă pe sub scaieţi.</span>
<span class="v-num v-8">8&nbsp;</span><span class="v JB30_8" data-id="JB30_8">Neam de oameni ticăloşi, neam de oameni fără nume, ei erau gunoaiele pe care le arunci din ţară!</span>
<span class="v-num v-9">9&nbsp;</span><span class="v JB30_9" data-id="JB30_9">şi astăzi, iată că sunt cântecul lor, am ajuns basmul lor.</span>
<span class="v-num v-10">10&nbsp;</span><span class="v JB30_10" data-id="JB30_10">Le e groază de mine, s-au depărtat de mine şi pentru obrazul meu n-au făcut economie cu scuipatul lor!</span>
<span class="v-num v-11">11&nbsp;</span><span class="v JB30_11" data-id="JB30_11">Cel ce şi-a deznodat ştreangul robiei mă asupreşte şi tot aşa cel ce şi-a scos zăbalele din gură.</span>
<span class="v-num v-12">12&nbsp;</span><span class="v JB30_12" data-id="JB30_12">În dreapta mea se ridică martori potrivnici mie, în cursa lor au prins picioarele mele şi şi-au croit drumuri împotrivă-mi.</span>
<span class="v-num v-13">13&nbsp;</span><span class="v JB30_13" data-id="JB30_13">Au dărâmat poteca mea, cu gând ca să mă piardă, ei se suie încoace şi nimeni nu le este stavilă.</span>
<span class="v-num v-14">14&nbsp;</span><span class="v JB30_14" data-id="JB30_14">Ca printr-o spărtură largă, ei dau iureş şi în dărâmături se tăvălesc.</span>
<span class="v-num v-15">15&nbsp;</span><span class="v JB30_15" data-id="JB30_15">Mulţimea spaimelor s-a întors asupra mea, slava mea au gonit-o ca vântul şi izbăvirea mea a trecut ca un nor.</span>
<span class="v-num v-16">16&nbsp;</span><span class="v JB30_16" data-id="JB30_16">Şi acum sufletul meu se topeşte în mine, zile de amărăciune mă cuprind.</span>
<span class="v-num v-17">17&nbsp;</span><span class="v JB30_17" data-id="JB30_17">Noaptea oasele mele sunt ca sfredelite şi nervii mei nu ştiu de odihnă.</span>
<span class="v-num v-18">18&nbsp;</span><span class="v JB30_18" data-id="JB30_18">Cu o putere năpraznică, Dumnezeu mă tine de haină şi mă strânge de gât ca gulerul cămăşii.</span>
<span class="v-num v-19">19&nbsp;</span><span class="v JB30_19" data-id="JB30_19">Mi-a dat brânci în noroi şi am ajuns să fiu la fel cu praful şi cu cenuşa.</span>
<span class="v-num v-20">20&nbsp;</span><span class="v JB30_20" data-id="JB30_20">Strig către Tine şi nu-mi răspunzi, stau în picioare şi Tu nu mă vezi.</span>
<span class="v-num v-21">21&nbsp;</span><span class="v JB30_21" data-id="JB30_21">Tu Te-ai făcut asupritorul meu şi cu toată puterea braţului Tău mă prigoneşti.</span>
<span class="v-num v-22">22&nbsp;</span><span class="v JB30_22" data-id="JB30_22">Tu mă ridici deasupra vântului şi mă pui pe el călare şi apoi mă nimiceşti cu iureşul furtunii.</span>
<span class="v-num v-23">23&nbsp;</span><span class="v JB30_23" data-id="JB30_23">Ştiu foarte bine că Tu mă duci spre moarte şi la locul de întâlnire al tuturor muritorilor.</span>
<span class="v-num v-24">24&nbsp;</span><span class="v JB30_24" data-id="JB30_24">Totuşi împotriva sărmanului nu ridicam mâna mea, când striga către mine, în nenorocirea lui.</span>
<span class="v-num v-25">25&nbsp;</span><span class="v JB30_25" data-id="JB30_25">N-am plâns oare şi eu împreună cu cel care-şi ducea viaţa greu? Sufletul meu n-avea milă de cel sărman?</span>
<span class="v-num v-26">26&nbsp;</span><span class="v JB30_26" data-id="JB30_26">Mă aşteptam la fericire şi iată că a venit nenorocirea; aşteptam lumina şi a venit întunericul.</span>
<span class="v-num v-27">27&nbsp;</span><span class="v JB30_27" data-id="JB30_27">Măruntaiele mele au fiert în clocote fără încetare; zile de jale grea mi-au sosit înainte.</span>
<span class="v-num v-28">28&nbsp;</span><span class="v JB30_28" data-id="JB30_28">Am umblat înnegrit la faţă, dar nu de soare; m-am ridicat în adunare şi am strigat.</span>
<span class="v-num v-29">29&nbsp;</span><span class="v JB30_29" data-id="JB30_29">Am ajuns frate cu şacalii, am ajuns tovarăş cu struţii.</span>
<span class="v-num v-30">30&nbsp;</span><span class="v JB30_30" data-id="JB30_30">Pielea s-a făcut pe mine neagră şi oasele mele sunt arse de friguri.</span>
<span class="v-num v-31">31&nbsp;</span><span class="v JB30_31" data-id="JB30_31">Astfel harfa mea a ajuns instrument tânguirii şi flautul meu glasul bocitoarelor.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JB29.html">&lt;</a>
<a class="home" href="index.html">=</a>
<a class="next" href="JB31.html">&gt;</a>
</div></div>
</body>
</html>