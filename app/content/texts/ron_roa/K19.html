<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A TREIA A REGILOR 9 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="K1.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="K1.html">CARTEA A TREIA A REGILOR 9</a><a class="prev" href="K18.html">&lt;</a>
<a class="home" href="index.html">=</a>
<a class="next" href="K110.html">&gt;</a>
</div></div>
<div class="section chapter K1 K19 ron_roa ron " dir="ltr" lang="ro" data-id="K19" data-nextid="K110" data-previd="K18">
<div class="c">9</div>
<div class="p">
<span class="v-num v-1">1&nbsp;</span><span class="v K19_1" data-id="K19_1">Şi a fost că după ce Solomon a terminat de zidit casa Domnului şi casa domnească şi toate lucrările, câte i-a plăcut lui să-şi facă,</span>
<span class="v-num v-2">2&nbsp;</span><span class="v K19_2" data-id="K19_2">Domnul i S'a arătat lui Solomon a doua oară, aşa cum i Se arătase în Gabaon.</span>
<span class="v-num v-3">3&nbsp;</span><span class="v K19_3" data-id="K19_3">Şi a zis Domnul către el: "Am auzit glasul rugăciunii tale şi pe al cererii tale cu care te-ai rugat în faţa Mea şi ţi-am plinit după cum în întregime M'ai rugat: am sfinţit această casă pe care tu ai zidit-o spre a-Mi aşeza într'însa numele în veac; acolo vor fi ochii Mei şi acolo va fi inima Mea pe'ntotdeauna.</span>
<span class="v-num v-4">4&nbsp;</span><span class="v K19_4" data-id="K19_4">Şi dacă tu vei umbla înaintea Mea aşa cum a umblat David, părintele tău, cu inimă curată şi cu dreptate, în aşa fel încât tu să faci tot ceea ce Eu i-am poruncit lui, şi dacă-Mi vei păzi rânduielile şi poruncile,</span>
<span class="v-num v-5">5&nbsp;</span><span class="v K19_5" data-id="K19_5">atunci tronul domniei tale peste Israel îl voi ridica pentru vecie, aşa cum i-am grăit lui David, părintele tău, zicând: "Nu-ţi va lipsi bărbat cârmuitor în Israel".</span>
<span class="v-num v-6">6&nbsp;</span><span class="v K19_6" data-id="K19_6">Dar dacă voi sau copiii voştri vă veţi întoarce dinspre Mine şi nu-Mi veţi păzi poruncile şi rânduielile pe care Moise le-a dat înaintea voastră, şi dacă veţi merge şi veţi sluji unor dumnezei străini şi vă veţi închina lor,</span>
<span class="v-num v-7">7&nbsp;</span><span class="v K19_7" data-id="K19_7">atunci pe fiii lui Israel îi voi stârpi din ţara pe care le-am dat-o, iar casa aceasta, pe care Eu i-am sfinţit-o numelui Meu, o voi lepăda de la faţa Mea, iar Israel va fi de arătat cu degetul şi de poveste la toate neamurile.</span>
<span class="v-num v-8">8&nbsp;</span><span class="v K19_8" data-id="K19_8">Şi casa aceasta, pe cât e ea de înaltă, pe atât va fi că tot cel ce va trece pe lângă ea va da din cap şi va fluiera şi va zice: - De ce a făcut Domnul astfel cu ţara aceasta şi cu această casă?...</span>
<span class="v-num v-9">9&nbsp;</span><span class="v K19_9" data-id="K19_9">Şi vor răspunde: - Pentru că ei L-au părăsit pe Domnul, Dumnezeul lor, Cel ce i-a scos pe părinţii lor din ţara Egiptului, din casa robiei, şi s'au lipit de dumnezei străini şi lor li s'au închinat şi le-au slujit; de aceea a adus Domnul peste ei tot răul acesta". După aceea a adus-o Solomon pe fiica Faraonului din cetatea lui David în casa pe care el o zidise în zilele acelea.</span>
<span class="v-num v-10">10&nbsp;</span><span class="v K19_10" data-id="K19_10">Şi a fost că după cei douăzeci de ani - în care Solomon a zidit cele două case (casa Domnului şi casa domnească),</span>
<span class="v-num v-11">11&nbsp;</span><span class="v K19_11" data-id="K19_11">timp în care Hiram, regele Tirului, l-a ajutat pe Solomon cu lemn de cedru şi cu lemn de pin şi cu aur şi cu tot ceea ce a mai vrut - regele Solomon i-a dat regelui Hiram douăzeci de cetăţi în ţinutul Galileii.</span>
<span class="v-num v-12">12&nbsp;</span><span class="v K19_12" data-id="K19_12">Aşa că Hiram a plecat din Tir şi s'a dus în Galileea să vadă cetăţile pe care i le dăduse Solomon, dar nu i-au plăcut.</span>
<span class="v-num v-13">13&nbsp;</span><span class="v K19_13" data-id="K19_13">Şi a zis: "Ce sunt aceste cetăţi pe care mi le-ai dat mie, frate?" Şi le-a numit Hotar , până'n ziua de azi.</span>
<span class="v-num v-14">14&nbsp;</span><span class="v K19_14" data-id="K19_14">Hiram i-a trimis lui Solomon o sută douăzeci de talanţi de aur .</span>
<span class="v-num v-15">15&nbsp;</span><span class="v K19_15" data-id="K19_15">Aceasta a fost îndreptăţirea birului pe care regele Solomon l-a rânduit spre a zidi casa Domnului şi casa domnească şi îngrădirea cetăţii lui David şi zidul Ierusalimului şi Haţorul şi Meghiddo şi Ghezerul.</span>
<span class="v-num v-16">16&nbsp;</span><span class="v K19_16" data-id="K19_16">Faraon, regele Egiptului, s'a ridicat şi a luat Ghezerul şi l-a ars cu foc, iar pe Canaaneenii care locuiau în cetate i-a omorât; şi l-a dat de zestre fiicei sale, soţia lui Solomon.</span>
<span class="v-num v-17">17&nbsp;</span><span class="v K19_17" data-id="K19_17">Iar Solomon a rezidit Ghezerul şi Bet-Horonul de Jos</span>
<span class="v-num v-18">18&nbsp;</span><span class="v K19_18" data-id="K19_18">şi Balaatul şi Tadmorul din pustiu</span>
<span class="v-num v-19">19&nbsp;</span><span class="v K19_19" data-id="K19_19">şi toate cetăţile-tabără, care erau ale lui Solomon, şi toate cetăţile carelor de luptă şi toate cetăţile călăreţilor şi tot ceea ce i-a plăcut lui Solomon să zidească în Ierusalim şi în Liban şi'n toată ţara pe care el o stăpânea.</span>
<span class="v-num v-20">20&nbsp;</span><span class="v K19_20" data-id="K19_20">Pe tot poporul care rămăsese din Amorei, din Hetei, din Ferezei, din Canaaneeni, din Hevei, din Iebusei şi din Ghergheseni, care nu erau dintre fiii lui Israel,</span>
<span class="v-num v-21">21&nbsp;</span><span class="v K19_21" data-id="K19_21">precum şi pe fiii acestora, rămaşi în ţară după ei şi pe care fiii lui Israel n'au putut să-i doboare, Solomon i-a făcut birnici până'n ziua de azi.</span>
<span class="v-num v-22">22&nbsp;</span><span class="v K19_22" data-id="K19_22">Solomon însă nu a pus la lucru pe nimeni dintre fiii lui Israel, de vreme ce aceştia erau războinicii şi slujitorii şi căpitanii şi dregătorii lui şi mai-mari peste carele de luptă şi peste călăreţii lui.</span>
<span class="v-num v-23">23&nbsp;</span><span class="v K19_23" data-id="K19_23">Iar ispravnicii rânduiţi peste lucrările lui Solomon erau în număr de cinci sute cincizeci, cei ce vegheau asupra poporului pus la lucru.</span>
<span class="v-num v-24">24&nbsp;</span><span class="v K19_24" data-id="K19_24">Iar fiica lui Faraon s'a mutat din cetatea lui David în casa ei care-i fusese ridicată la vremea când se zidea Milo.</span>
<span class="v-num v-25">25&nbsp;</span><span class="v K19_25" data-id="K19_25">De trei ori pe an aducea Solomon arderi-de-tot şi jertfe de pace pe jertfelnicul pe care i-L zidise Domnului, făcând deasupră-i tămâieri în faţa Domnului. Casa o isprăvise.</span>
<span class="v-num v-26">26&nbsp;</span><span class="v K19_26" data-id="K19_26">Regele Solomon a făcut o flotă la Eţion-Gheber, care se află lângă Elat, pe ţărmul de la Coada-Mării , în ţara Edom.</span>
<span class="v-num v-27">27&nbsp;</span><span class="v K19_27" data-id="K19_27">Iar Hiram a trimis în flotă, pe lângă oamenii lui Solomon, o seamă de corăbieri dintre supuşii săi, care ştiau să umble pe mare.</span>
<span class="v-num v-28">28&nbsp;</span><span class="v K19_28" data-id="K19_28">Şi s'au dus la Ofir şi au luat de acolo patru sute douăzeci de talanţi de aur şi i-au dus regelui Solomon.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="K18.html">&lt;</a>
<a class="home" href="index.html">=</a>
<a class="next" href="K110.html">&gt;</a>
</div></div>
</body>
</html>