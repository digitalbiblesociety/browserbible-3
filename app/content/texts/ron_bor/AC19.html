<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FAPTE 19 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="AC.html">Biblia Ortodoxă Română Sinodală (2006)</a><a class="location" href="AC.html">FAPTE 19</a><a class="prev" href="AC18.html">&lt;</a>
<a class="home" href="index.html">=</a>
<a class="next" href="AC20.html">&gt;</a>
</div></div>
<div class="section chapter AC AC19 ron_bor ron " dir="ltr" lang="ro" data-id="AC19" data-nextid="AC20" data-previd="AC18">
<div class="c">19</div>
<div class="p">
<span class="v-num v-1">1&nbsp;</span><span class="v AC19_1" data-id="AC19_1">Şi pe când Apollo era în Corint, Pavel, după ce a străbătut părţile de sus, a venit în Efes. Şi găsind câţiva ucenici,</span>
<span class="v-num v-2">2&nbsp;</span><span class="v AC19_2" data-id="AC19_2">A zis către ei: Primit-aţi voi Duhul Sfânt când aţi crezut? Iar ei au zis către el: Dar nici n-am auzit dacă este Duh Sfânt.</span>
<span class="v-num v-3">3&nbsp;</span><span class="v AC19_3" data-id="AC19_3">Şi el a zis: Deci în ce v-aţi botezat? Ei au zis: În botezul lui Ioan.</span>
<span class="v-num v-4">4&nbsp;</span><span class="v AC19_4" data-id="AC19_4">Iar Pavel a zis: Ioan a botezat cu botezul pocăinţei, spunând poporului să creadă în Cel ce avea să vină după el, adică în Iisus Hristos.</span>
<span class="v-num v-5">5&nbsp;</span><span class="v AC19_5" data-id="AC19_5">Şi auzind ei, s-au botezat în numele Domnului Iisus.</span>
<span class="v-num v-6">6&nbsp;</span><span class="v AC19_6" data-id="AC19_6">Şi punându-şi Pavel mâinile peste ei, Duhul Sfânt a venit asupra lor şi vorbeau în limbi şi prooroceau.</span>
<span class="v-num v-7">7&nbsp;</span><span class="v AC19_7" data-id="AC19_7">Şi erau toţi ca la doisprezece bărbaţi.</span>
<span class="v-num v-8">8&nbsp;</span><span class="v AC19_8" data-id="AC19_8">Şi el, intrând în sinagogă, a vorbit cu îndrăzneală timp de trei luni, vorbind cu ei şi căutând să-i încredinţeze de împărăţia lui Dumnezeu.</span>
<span class="v-num v-9">9&nbsp;</span><span class="v AC19_9" data-id="AC19_9">Dar fiindcă unii erau învârtoşaţi şi nu credeau, bârfind calea Domnului înaintea mulţimii, Pavel, plecând de la ei, a osebit pe ucenici, învăţând în fiecare zi în şcoala unuia Tiranus.</span>
<span class="v-num v-10">10&nbsp;</span><span class="v AC19_10" data-id="AC19_10">Şi acesta a ţinut vreme de doi ani, încât toţi, cei ce locuiau în Asia, şi iudei şi elini, au auzit cuvântul Domnului.</span>
<span class="v-num v-11">11&nbsp;</span><span class="v AC19_11" data-id="AC19_11">Şi Dumnezeu făcea, prin mâinile lui Pavel, minuni nemaiîntâlnite.</span>
<span class="v-num v-12">12&nbsp;</span><span class="v AC19_12" data-id="AC19_12">Încât şi peste cei ce erau bolnavi se puneau ştergare sau şorţuri purtate de Pavel, şi bolile se depărtau de ei, iar duhurile cele rele ieşeau din ei.</span>
<span class="v-num v-13">13&nbsp;</span><span class="v AC19_13" data-id="AC19_13">Şi au încercat unii dintre iudeii care cutreierau lumea, scoţând demoni, să cheme peste cei ce aveau duhuri rele, numele Domnului Iisus, zicând: Vă jur pe Iisus, pe Care-l propovăduieşte Pavel!</span>
<span class="v-num v-14">14&nbsp;</span><span class="v AC19_14" data-id="AC19_14">Iar cei care făceau aceasta erau cei şapte fii ai unuia Scheva, arhiereu iudeu.</span>
<span class="v-num v-15">15&nbsp;</span><span class="v AC19_15" data-id="AC19_15">Şi răspunzând, duhul cel rău le-a zis: Pe Iisus Îl cunosc şi îl ştiu şi pe Pavel, dar voi cine sunteţi?</span>
<span class="v-num v-16">16&nbsp;</span><span class="v AC19_16" data-id="AC19_16">Şi sărind asupra lor omul în care era duhul cel rău şi biruindu-i, s-a întărâtat asupra lor, încât ei au fugit goi şi răniţi din casa aceea.</span>
<span class="v-num v-17">17&nbsp;</span><span class="v AC19_17" data-id="AC19_17">Şi acest lucru s-a făcut cunoscut tuturor iudeilor şi elinilor care locuiau în Efes, şi frică a căzut peste toţi aceştia şi se slăvea numele Domnului Iisus.</span>
<span class="v-num v-18">18&nbsp;</span><span class="v AC19_18" data-id="AC19_18">Şi mulţi dintre cei ce crezuseră veneau ca să se mărturisească şi să spună faptele lor.</span>
<span class="v-num v-19">19&nbsp;</span><span class="v AC19_19" data-id="AC19_19">Iar mulţi dintre cei ce făcuseră vrăjitorie, aducând cărţile, le ardeau în faţa tuturor. Şi au socotit preţul lor şi au găsit cincizeci de mii de arginţi.</span>
<span class="v-num v-20">20&nbsp;</span><span class="v AC19_20" data-id="AC19_20">Astfel creştea cu putere cuvântul Domnului şi se întărea.</span>
<span class="v-num v-21">21&nbsp;</span><span class="v AC19_21" data-id="AC19_21">Şi după ce s-au săvârşit acestea, Pavel şi-a pus în gând să treacă prin Macedonia şi prin Ahaia şi să se ducă la Ierusalim, zicând că: După ce voi fi acolo, trebuie să văd şi Roma.</span>
<span class="v-num v-22">22&nbsp;</span><span class="v AC19_22" data-id="AC19_22">Şi trimiţând în Macedonia pe doi dintre cei care îl slujeau, pe Timotei şi pe Erast, el a rămas o vreme în Asia.</span>
<span class="v-num v-23">23&nbsp;</span><span class="v AC19_23" data-id="AC19_23">Şi în vremea aceea s-a făcut mare tulburare pentru calea Domnului.</span>
<span class="v-num v-24">24&nbsp;</span><span class="v AC19_24" data-id="AC19_24">Căci un argintar, cu numele Dimitrie, care făcea temple de argint Artemisei şi da meşterilor săi foarte mare câştig,</span>
<span class="v-num v-25">25&nbsp;</span><span class="v AC19_25" data-id="AC19_25">I-a adunat pe aceştia şi pe cei care lucrau unele ca acestea, şi le-a zis: Bărbaţilor, ştiţi că din această îndeletnicire este câştigul vostru.</span>
<span class="v-num v-26">26&nbsp;</span><span class="v AC19_26" data-id="AC19_26">Şi voi vedeţi şi auziţi că nu numai în Efes, ci aproape în toată Asia, Pavel acesta, convingând, a întors multă mulţime, zicând că nu sunt dumnezei cei făcuţi de mâini.</span>
<span class="v-num v-27">27&nbsp;</span><span class="v AC19_27" data-id="AC19_27">Din aceasta nu numai că meseria noastră e în primejdie să ajungă fără trecere, dar şi templul marii zeiţe Artemisa e în primejdie să nu mai aibă nici un preţ, iar cu vremea, mărirea ei - căreia i se închină toată Asia şi toată lumea - să fie doborâtă.</span>
<span class="v-num v-28">28&nbsp;</span><span class="v AC19_28" data-id="AC19_28">Şi auzind ei şi umplându-se de mânie, strigau zicând: Mare este Artemisa efesenilor!</span>
<span class="v-num v-29">29&nbsp;</span><span class="v AC19_29" data-id="AC19_29">Şi s-a umplut toată cetatea de tulburare şi au pornit într-un cuget la teatru, răpind împreună pe macedonenii Gaius şi Aristarh, însoţitorii lui Pavel.</span>
<span class="v-num v-30">30&nbsp;</span><span class="v AC19_30" data-id="AC19_30">Iar Pavel, voind să intre în mijlocul poporului, ucenicii nu l-au lăsat.</span>
<span class="v-num v-31">31&nbsp;</span><span class="v AC19_31" data-id="AC19_31">Încă şi unii dintre dregătorii Asiei, care îi erau prieteni, trimiţând la el, îl rugau să nu se ducă la teatru.</span>
<span class="v-num v-32">32&nbsp;</span><span class="v AC19_32" data-id="AC19_32">Deci unii strigau una, alţii strigau alta, căci adunarea era învălmăşită, iar cei mai mulţi nu ştiau pentru ce s-au adunat acolo.</span>
<span class="v-num v-33">33&nbsp;</span><span class="v AC19_33" data-id="AC19_33">Iar unii din mulţime l-au smuls pe Alexandru, pe care l-au împins înainte iudeii. Iar el, făcând semn cu mâna, voia să se apere înaintea poporului.</span>
<span class="v-num v-34">34&nbsp;</span><span class="v AC19_34" data-id="AC19_34">Şi cunoscând ei că este iudeu, toţi într-un glas au strigat aproape două ceasuri: Mare este Artemisa efesenilor!</span>
<span class="v-num v-35">35&nbsp;</span><span class="v AC19_35" data-id="AC19_35">Iar secretarul, potolind mulţimea, a zis: Bărbaţi efeseni, cine este, între oameni, care să nu ştie că cetatea efesenilor este păzitoarea templului Artemisei celei mari şi a statuii ei, căzută din cer?</span>
<span class="v-num v-36">36&nbsp;</span><span class="v AC19_36" data-id="AC19_36">Deci, acestea fiind mai presus de orice îndoială, trebuie să vă liniştiţi şi să nu faceţi nimic cu uşurinţă.</span>
<span class="v-num v-37">37&nbsp;</span><span class="v AC19_37" data-id="AC19_37">Căci aţi adus pe bărbaţii aceştia, care nu sunt nici furi de cele sfinte, nici nu hulesc pe zeiţa voastră.</span>
<span class="v-num v-38">38&nbsp;</span><span class="v AC19_38" data-id="AC19_38">Deci dacă Dimitrie şi meşterii cei împreună cu el au vreo plângere împotriva cuiva, au judecători şi proconsuli care să judece, şi să se cheme în judecată unii pe alţii.</span>
<span class="v-num v-39">39&nbsp;</span><span class="v AC19_39" data-id="AC19_39">Iar dacă urmăriţi altceva, se va hotărî în adunarea cea legiuită,</span>
<span class="v-num v-40">40&nbsp;</span><span class="v AC19_40" data-id="AC19_40">Căci noi suntem în primejdie să fim învinuiţi de răscoală pentru ziua de azi, fiindcă nu avem nici o pricină pentru care am putea da seama de tulburarea aceasta.</span>
<span class="v-num v-41">41&nbsp;</span><span class="v AC19_41" data-id="AC19_41">Zicând acestea, a slobozit adunarea.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="AC18.html">&lt;</a>
<a class="home" href="index.html">=</a>
<a class="next" href="AC20.html">&gt;</a>
</div></div>
</body>
</html>