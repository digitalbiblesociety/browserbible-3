<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI TOBIT 14 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="TB.html">Biblia Ortodoxă Română Sinodală (2006)</a><a class="location" href="TB.html">CARTEA LUI TOBIT 14</a><a class="prev" href="TB13.html">&lt;</a>
<a class="home" href="index.html">=</a>
<a class="next" href="JT1.html">&gt;</a>
</div></div>
<div class="section chapter TB TB14 ron_bor ron " dir="ltr" lang="ron" data-id="TB14" data-nextid="JT1" data-previd="TB13">
<div class="c">14</div>
<div class="p">
<span class="v-num v-1">1&nbsp;</span><span class="v TB14_1" data-id="TB14_1">Şi a sfârşit Tobit cântarea lui de laudă.</span>
<span class="v-num v-2">2&nbsp;</span><span class="v TB14_2" data-id="TB14_2">Când şi-a pierdut el vederea era de cincizeci şi opt de ani, şi a văzut după opt ani. Şi a făcut milostenii, şi binecuvânta totdeauna pe Dumnezeu şi lăuda slava Lui.</span>
<span class="v-num v-3">3&nbsp;</span><span class="v TB14_3" data-id="TB14_3">Când era aproape să moară el a chemat pe fiul său Tobie, şi pe cei şapte fii ai lui şi i-a zis: "Fiule, ia pe fiii tăi; iată, eu am îmbătrânit şi sunt la capătul vieţii mele.</span>
<span class="v-num v-4">4&nbsp;</span><span class="v TB14_4" data-id="TB14_4">Du-te în Media, fiule, căci sunt încredinţat că Ninive va fi dărâmată, după cum a spus proorocul Iona, iar în Media va fi mai linişte o vreme. Fraţii noştri, care se află în ţară, vor fi împrăştiaţi din acel scump pământ, Ierusalimul va fi pustiit, şi templul lui Dumnezeu din el va fi ars şi va rămâne o vreme pustiu.</span>
<span class="v-num v-5">5&nbsp;</span><span class="v TB14_5" data-id="TB14_5">Dar Dumnezeu iarăşi îi va milui şi-i va întoarce în rară; şi templul lui Dumnezeu se va ridica, dar nu aşa ca acel de mai înainte, până nu se vor împlini timpurile veacului. şi după aceea se vor întoarce din robie şi vor zidi minunat Ierusalimul, şi templul lui Dumnezeu se va face din nou în el pentru toate neamurile veacului - zidire măreaţă, cum au grăit despre el proorocii.</span>
<span class="v-num v-6">6&nbsp;</span><span class="v TB14_6" data-id="TB14_6">Şi se vor întoarce toate popoarele şi se vor închina cu adevărat înaintea Domnului Dumnezeu şi vor sfărâma idolii lor.</span>
<span class="v-num v-7">7&nbsp;</span><span class="v TB14_7" data-id="TB14_7">Şi toate popoarele vor binecuvânta pe Domnul, şi va binecuvânta şi poporul Lui pe Dumnezeu şi Domnul va înălţa pe poporul Său. Şi toţi cei ce iubesc adevărat şi drept pe Domnul Dumnezeu se vor bucura şi vor face milă cu fraţii noştri.</span>
<span class="v-num v-8">8&nbsp;</span><span class="v TB14_8" data-id="TB14_8">Deci, fiule, pleacă din Ninive, că negreşit se va împlini ceea ce a zis Iona.</span>
<span class="v-num v-9">9&nbsp;</span><span class="v TB14_9" data-id="TB14_9">Să păzeşti legea şi poruncile; să fii blând, milostiv şi drept, ca să-ţi fie bine.</span>
<span class="v-num v-10">10&nbsp;</span><span class="v TB14_10" data-id="TB14_10">Pe mine să mă îngropi după cuviinţă, şi pe mama ta alături de mine, şi după aceea să nu mai rămâneţi în Ninive.</span>
<span class="v-num v-11">11&nbsp;</span><span class="v TB14_11" data-id="TB14_11">Fiule, vezi ce-a făcut Nadab cu Ahiacar, care l-a crescut. Cum l-a dus el din lumină la întuneric, şi cum i s-a răsplătit. Dar Dumnezeu a mântuit pe Ahiacar, iar acela a primit vrednică răsplată, coborându-se în întuneric. Ahiacar a făcut milostenie şi s-a mântuit din cursa morţii, care i se întinsese, iar Nadab a căzut în laţuri şi a pierit.</span>
<span class="v-num v-12">12&nbsp;</span><span class="v TB14_12" data-id="TB14_12">Deci, copiilor, iată ce face milostenia şi cum izbăveşte dreptatea".</span>
<span class="v-num v-13">13&nbsp;</span><span class="v TB14_13" data-id="TB14_13">Şi după ce a spus el acestea, i-a ieşit sufletul. Şi era el atunci de o sută cincizeci şi opt de ani şi fiul său l-a îngropat cu cinste.</span>
<span class="v-num v-14">14&nbsp;</span><span class="v TB14_14" data-id="TB14_14">Şi după ce a murit şi Ana, a îngropat-o şi pe ea cu tatăl său. Iar după aceea Tobie cu femeia şi copiii săi a plecat la Ecbatana, la sacrul său Raguel, şi a ajuns la bătrâneţe cinstită şi a îngropat cu cinste pe socrul şi pe soacra sa şi a căpătat moştenire averea lor şi a lui Tobit, tatăl său, şi a murit de o sută douăzeci şi şapte de ani, în Ecbatana Mediei.</span>
<span class="v-num v-15">15&nbsp;</span><span class="v TB14_15" data-id="TB14_15">Dar înainte de a muri a auzit el de pieirea Ninivei, pe care a cucerit-o Nabucodonosor şi Ahaşveroş, şi s-a bucurat înainte de moartea sa pentru Ninive.</span>
</div>
</div>
<div class="footnotes">

</div>

<div class="footer"><div class="nav">
<a class="prev" href="TB13.html">&lt;</a>
<a class="home" href="index.html">=</a>
<a class="next" href="JT1.html">&gt;</a>
</div></div>
</body>
</html>