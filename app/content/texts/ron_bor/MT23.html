<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>MATEI 23 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="MT.html">Biblia Ortodoxă Română Sinodală (2006)</a><a class="location" href="MT.html">MATEI 23</a><a class="prev" href="MT22.html">&lt;</a>
<a class="home" href="index.html">=</a>
<a class="next" href="MT24.html">&gt;</a>
</div></div>
<div class="section chapter MT MT23 ron_bor ron " dir="ltr" lang="ron" data-id="MT23" data-nextid="MT24" data-previd="MT22">
<div class="c">23</div>
<div class="p">
<span class="v-num v-1">1&nbsp;</span><span class="v MT23_1" data-id="MT23_1">Atunci a vorbit Iisus mulţimilor şi ucenicilor Săi,</span>
<span class="v-num v-2">2&nbsp;</span><span class="v MT23_2" data-id="MT23_2">Zicând: Cărturarii şi fariseii au şezut în scaunul lui Moise;</span>
<span class="v-num v-3">3&nbsp;</span><span class="v MT23_3" data-id="MT23_3">Deci toate câte vă vor zice vouă, faceţi-le şi păziţi-le; dar după faptele lor nu faceţi, că ei zic, dar nu fac.</span>
<span class="v-num v-4">4&nbsp;</span><span class="v MT23_4" data-id="MT23_4">Că leagă sarcini grele şi cu anevoie de purtat şi le pun pe umerii oamenilor, iar ei nici cu degetul nu voiesc să le mişte.</span>
<span class="v-num v-5">5&nbsp;</span><span class="v MT23_5" data-id="MT23_5">Toate faptele lor le fac ca să fie priviţi de oameni; căci îşi lăţesc filacteriile şi îşi măresc ciucurii de pe poale.</span>
<span class="v-num v-6">6&nbsp;</span><span class="v MT23_6" data-id="MT23_6">Şi le place să stea în capul mesei la ospeţe şi în băncile dintâi, în sinagogi,</span>
<span class="v-num v-7">7&nbsp;</span><span class="v MT23_7" data-id="MT23_7">Şi să li se plece lumea în pieţe şi să fie numiţi de oameni: Rabi.</span>
<span class="v-num v-8">8&nbsp;</span><span class="v MT23_8" data-id="MT23_8">Voi însă să nu vă numiţi rabi, că unul este Învăţătorul vostru: Hristos, iar voi toţi sunteţi fraţi.</span>
<span class="v-num v-9">9&nbsp;</span><span class="v MT23_9" data-id="MT23_9">Şi tată al vostru să nu numiţi pe pământ, că Tatăl vostru unul este, Cel din ceruri.</span>
<span class="v-num v-10">10&nbsp;</span><span class="v MT23_10" data-id="MT23_10">Nici învăţători să nu vă numiţi, că Învăţătorul vostru este unul: Hristos.</span>
<span class="v-num v-11">11&nbsp;</span><span class="v MT23_11" data-id="MT23_11">Şi care este mai mare între voi să fie slujitorul vostru.</span>
<span class="v-num v-12">12&nbsp;</span><span class="v MT23_12" data-id="MT23_12">Cine se va înălţa pe sine se va smeri, şi cine se va smeri pe sine se va înălţa.</span>
<span class="v-num v-13">13&nbsp;</span><span class="v MT23_13" data-id="MT23_13">Vai vouă, cărturarilor şi fariseilor făţarnici! Că închideţi împărăţia cerurilor înaintea oamenilor; că voi nu intraţi, şi nici pe cei ce vor să intre nu-i lăsaţi.</span>
<span class="v-num v-14">14&nbsp;</span><span class="v MT23_14" data-id="MT23_14">Vai vouă, cărturarilor şi fariseilor făţarnici! Că mâncaţi casele văduvelor şi cu făţărnicie vă rugaţi îndelung; pentru aceasta mai multă osândă veţi lua.</span>
<span class="v-num v-15">15&nbsp;</span><span class="v MT23_15" data-id="MT23_15">Vai vouă, cărturarilor şi fariseilor făţarnici! Că înconjuraţi marea şi uscatul ca să faceţi un ucenic, şi dacă l-aţi făcut, îl faceţi fiu al gheenei şi îndoit decât voi.</span>
<span class="v-num v-16">16&nbsp;</span><span class="v MT23_16" data-id="MT23_16">Vai vouă, călăuze oarbe, care ziceţi: Cel ce se va jura pe templu nu este cu nimic legat, dar cel ce se va jura pe aurul templului este legat.</span>
<span class="v-num v-17">17&nbsp;</span><span class="v MT23_17" data-id="MT23_17">Nebuni şi orbi! Ce este mai mare, aurul sau templul care sfinţeşte aurul?</span>
<span class="v-num v-18">18&nbsp;</span><span class="v MT23_18" data-id="MT23_18">Ziceţi iar: Cel ce se va jura pe altar cu nimic nu este legat, dar cel ce se va jura pe darul ce este deasupra altarului este legat.</span>
<span class="v-num v-19">19&nbsp;</span><span class="v MT23_19" data-id="MT23_19">Nebuni şi orbi! Ce este mai mare, darul sau altarul care sfinţeşte darul?</span>
<span class="v-num v-20">20&nbsp;</span><span class="v MT23_20" data-id="MT23_20">Deci, cel ce se jură pe altar se jură pe el şi pe toate câte sunt deasupra lui.</span>
<span class="v-num v-21">21&nbsp;</span><span class="v MT23_21" data-id="MT23_21">Deci cel ce se jură pe templu se jură pe el şi pe Cel care locuieşte în el.</span>
<span class="v-num v-22">22&nbsp;</span><span class="v MT23_22" data-id="MT23_22">Cel ce se jură pe cer se jură pe tronul lui Dumnezeu şi pe Cel ce şade pe el.</span>
<span class="v-num v-23">23&nbsp;</span><span class="v MT23_23" data-id="MT23_23">Vai vouă, cărturarilor şi fariseilor făţarnici! Că daţi zeciuială din izmă, din mărar şi din chimen, dar aţi lăsat părţile mai grele ale Legii: judecata, mila şi credinţa; pe acestea trebuia să le faceţi şi pe acelea să nu le lăsaţi</span>
<span class="v-num v-24">24&nbsp;</span><span class="v MT23_24" data-id="MT23_24">Călăuze oarbe care strecuraţi ţânţarul şi înghiţiţi cămila!</span>
<span class="v-num v-25">25&nbsp;</span><span class="v MT23_25" data-id="MT23_25">Vai vouă, cărturarilor şi fariseilor făţarnici! Că voi curăţiţi partea din afară a paharului şi a blidului, iar înăuntru sunt pline de răpire şi de lăcomie.</span>
<span class="v-num v-26">26&nbsp;</span><span class="v MT23_26" data-id="MT23_26">Fariseule orb! Curăţă întâi partea dinăuntru a paharului şi a blidului, ca să fie curată şi cea din afară.</span>
<span class="v-num v-27">27&nbsp;</span><span class="v MT23_27" data-id="MT23_27">Vai vouă, cărturarilor şi fariseilor făţarnici! Că semănaţi cu mormintele cele văruite, care pe din afară se arată frumoase, înăuntru însă sunt pline de oase de morţi şi de toată necurăţia.</span>
<span class="v-num v-28">28&nbsp;</span><span class="v MT23_28" data-id="MT23_28">Aşa şi voi, pe din afară vă arătaţi drepţi oamenilor, înăuntru însă sunteţi plini de făţărnicie şi de fărădelege.</span>
<span class="v-num v-29">29&nbsp;</span><span class="v MT23_29" data-id="MT23_29">Vai vouă, cărturarilor şi fariseilor făţarnici! Că zidiţi mormintele proorocilor şi împodobiţi pe ale drepţilor,</span>
<span class="v-num v-30">30&nbsp;</span><span class="v MT23_30" data-id="MT23_30">Şi ziceţi: De am fi fost noi în zilele părinţilor noştri, n-am fi fost părtaşi cu ei la vărsarea sângelui proorocilor.</span>
<span class="v-num v-31">31&nbsp;</span><span class="v MT23_31" data-id="MT23_31">Astfel, dar, mărturisiţi voi înşivă că sunteţi fii ai celor ce au ucis pe prooroci.</span>
<span class="v-num v-32">32&nbsp;</span><span class="v MT23_32" data-id="MT23_32">Dar voi întreceţi măsura părinţilor voştri!</span>
<span class="v-num v-33">33&nbsp;</span><span class="v MT23_33" data-id="MT23_33">Şerpi, pui de vipere, cum veţi scăpa de osânda gheenei?</span>
<span class="v-num v-34">34&nbsp;</span><span class="v MT23_34" data-id="MT23_34">De aceea, iată Eu trimit la voi prooroci şi înţelepţi şi cărturari; dintre ei veţi ucide şi veţi răstigni; dintre ei veţi biciui în sinagogi şi-i veţi urmări din cetate în cetate,</span>
<span class="v-num v-35">35&nbsp;</span><span class="v MT23_35" data-id="MT23_35">Ca să cadă asupra voastră tot sângele drepţilor răspândit pe pământ, de la sângele dreptului Abel, până la sângele lui Zaharia, fiul lui Varahia, pe care l-aţi ucis între templu şi altar.</span>
<span class="v-num v-36">36&nbsp;</span><span class="v MT23_36" data-id="MT23_36">Adevărat grăiesc vouă, vor veni acestea toate asupra acestui neam.</span>
<span class="v-num v-37">37&nbsp;</span><span class="v MT23_37" data-id="MT23_37">Ierusalime, Ierusalime, care omori pe prooroci şi cu pietre ucizi pe cei trimişi la tine; de câte ori am voit să adun pe fiii tăi, după cum adună pasărea puii săi sub aripi, dar nu aţi voit.</span>
<span class="v-num v-38">38&nbsp;</span><span class="v MT23_38" data-id="MT23_38">Iată, casa voastră vi se lasă pustie;</span>
<span class="v-num v-39">39&nbsp;</span><span class="v MT23_39" data-id="MT23_39">Căci vă zic vouă: De acum nu Mă veţi mai vedea, până când nu veţi zice: Binecuvântat este Cel ce vine întru numele Domnului.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="MT22.html">&lt;</a>
<a class="home" href="index.html">=</a>
<a class="next" href="MT24.html">&gt;</a>
</div></div>
</body>
</html>