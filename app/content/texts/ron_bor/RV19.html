<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>APOCALIPSA 19 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="RV.html">Biblia Ortodoxă Română Sinodală (2006)</a><a class="location" href="RV.html">APOCALIPSA 19</a><a class="prev" href="RV18.html">&lt;</a>
<a class="home" href="index.html">=</a>
<a class="next" href="RV20.html">&gt;</a>
</div></div>
<div class="section chapter RV RV19 ron_bor ron " dir="ltr" lang="ron" data-id="RV19" data-nextid="RV20" data-previd="RV18">
<div class="c">19</div>
<div class="p">
<span class="v-num v-1">1&nbsp;</span><span class="v RV19_1" data-id="RV19_1">După acestea, am auzit, în cer, ca un glas puternic de mulţime multă zicând: Aliluia! Mântuirea şi slava şi puterea sunt ale Dumnezeului nostru!</span>
<span class="v-num v-2">2&nbsp;</span><span class="v RV19_2" data-id="RV19_2">Pentru că adevărate şi drepte sunt judecăţile Lui! Pentru că a judecat pe desfrânata cea mare, care a stricat pământul cu desfrânarea ei, şi a răzbunat sângele robilor Săi, din mâna ei!</span>
<span class="v-num v-3">3&nbsp;</span><span class="v RV19_3" data-id="RV19_3">Şi a doua oară au zis: Aliluia! Şi fumul focului în care arde ea se ridică în vecii vecilor.</span>
<span class="v-num v-4">4&nbsp;</span><span class="v RV19_4" data-id="RV19_4">Iar cei douăzeci şi patru de bătrâni şi cele patru fiinţe au căzut şi s-au închinat lui Dumnezeu, Cel ce şade pe tron, zicând: Amin! Aliluia!</span>
<span class="v-num v-5">5&nbsp;</span><span class="v RV19_5" data-id="RV19_5">Şi un glas a ieşit din tron, zicând: Lăudaţi pe Dumnezeul nostru toate slugile Lui, cei ce vă temeţi de El, mici şi mari.</span>
<span class="v-num v-6">6&nbsp;</span><span class="v RV19_6" data-id="RV19_6">Şi am auzit ca un glas de mulţime multă şi ca un vuiet de ape multe şi ca un bubuit de tunete puternice, zicând: Aliluia! pentru că Domnul Dumnezeul nostru, Atotţiitorul, împărăţeşte.</span>
<span class="v-num v-7">7&nbsp;</span><span class="v RV19_7" data-id="RV19_7">Să ne bucurăm şi să ne veselim şi să-I dăm slavă, căci a venit nunta Mielului şi mireasa Lui s-a pregătit,</span>
<span class="v-num v-8">8&nbsp;</span><span class="v RV19_8" data-id="RV19_8">Şi i s-a dat ei să se înveşmânteze cu vison curat, luminos, căci visonul sunt faptele cele drepte ale sfinţilor.</span>
<span class="v-num v-9">9&nbsp;</span><span class="v RV19_9" data-id="RV19_9">Şi mi-a zis: Scrie: Fericiţi cei chemaţi la cina nunţii Mielului! Şi mi-a zis: Acestea sunt adevăratele cuvinte ale lui Dumnezeu.</span>
<span class="v-num v-10">10&nbsp;</span><span class="v RV19_10" data-id="RV19_10">Şi am căzut înaintea picioarelor lui, ca să mă închin lui. Şi el mi-a zis: Vezi să nu faci aceasta! Sunt împreună-slujitor cu tine şi cu fraţii tăi, care au mărturia lui Iisus. Lui Dumnezeu închină-te, căci mărturia lui Iisus este duhul proorociei.</span>
<span class="v-num v-11">11&nbsp;</span><span class="v RV19_11" data-id="RV19_11">Şi am văzut cerul deschis şi iată un cal alb, şi Cel ce şedea pe el se numeşte Credincios şi Adevărat şi judecă şi se războieşte întru dreptate.</span>
<span class="v-num v-12">12&nbsp;</span><span class="v RV19_12" data-id="RV19_12">Iar ochii Lui sunt ca para focului şi pe capul Lui sunt cununi multe şi are nume scris pe care nimeni nu-l înţelege decât numai El.</span>
<span class="v-num v-13">13&nbsp;</span><span class="v RV19_13" data-id="RV19_13">Şi este îmbrăcat în veşmânt stropit cu sânge şi numele Lui se cheamă: Cuvântul lui Dumnezeu.</span>
<span class="v-num v-14">14&nbsp;</span><span class="v RV19_14" data-id="RV19_14">Şi oştile din cer veneau după El, călare pe cai albi, purtând veşminte de vison alb, curat.</span>
<span class="v-num v-15">15&nbsp;</span><span class="v RV19_15" data-id="RV19_15">Iar din gura Lui ieşea sabie ascuţită, ca să lovească neamurile cu ea. Şi El îi va păstori cu toiag de fier şi va călca teascul vinului aprinderii mâniei lui Dumnezeu, Atotţiitorul.</span>
<span class="v-num v-16">16&nbsp;</span><span class="v RV19_16" data-id="RV19_16">Şi pe haina Lui şi pe coapsa Lui are nume scris: Împăratul împăraţilor şi Domnul domnilor.</span>
<span class="v-num v-17">17&nbsp;</span><span class="v RV19_17" data-id="RV19_17">Şi am văzut un înger stând în soare; şi a strigat cu glas puternic, grăind tuturor păsărilor care zboară spre înaltul cerului: Veniţi şi vă adunaţi la ospăţul cel mare al lui Dumnezeu,</span>
<span class="v-num v-18">18&nbsp;</span><span class="v RV19_18" data-id="RV19_18">Ca să mâncaţi trupuri de împăraţi şi trupuri de căpetenii de oşti şi trupurile celor puternici, şi trupurile cailor şi ale călăreţilor lor, şi trupurile tuturor celor slobozi şi celor robi, şi ale celor mici şi celor mari.</span>
<span class="v-num v-19">19&nbsp;</span><span class="v RV19_19" data-id="RV19_19">Şi am văzut fiara şi pe împăraţii pământului, şi oştirile lor adunate, ca să facă război ce Cel ce şade pe cal şi cu oştirea Lui.</span>
<span class="v-num v-20">20&nbsp;</span><span class="v RV19_20" data-id="RV19_20">Şi fiara a fost răpusă şi, cu ea, proorocul cel mincinos, cel ce făcea înaintea ei semnele cu care amăgea pe cei ce au purtat semnul fiarei şi pe cei ce s-au închinat chipului ei. Amândoi au fost aruncaţi de vii în iezerul de foc unde arde pucioasă.</span>
<span class="v-num v-21">21&nbsp;</span><span class="v RV19_21" data-id="RV19_21">Iar ceilalţi au fost ucişi cu sabia care iese din gura Celui ce şade pe cal, şi toate păsările s-au săturat din trupurile lor.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="RV18.html">&lt;</a>
<a class="home" href="index.html">=</a>
<a class="next" href="RV20.html">&gt;</a>
</div></div>
</body>
</html>