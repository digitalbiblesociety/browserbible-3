<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA JUDECĂTORILOR 10 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JG.html">Biblia Ortodoxă Română Sinodală (2006)</a><a class="location" href="JG.html">CARTEA JUDECĂTORILOR 10</a><a class="prev" href="JG9.html">&lt;</a>
<a class="home" href="index.html">=</a>
<a class="next" href="JG11.html">&gt;</a>
</div></div>
<div class="section chapter JG JG10 ron_bor ron " dir="ltr" lang="ron" data-id="JG10" data-nextid="JG11" data-previd="JG9">
<div class="c">10</div>
<div class="p">
<span class="v-num v-1">1&nbsp;</span><span class="v JG10_1" data-id="JG10_1">După Abimelec s-a ridicat ca să izbăvească pe Israel Tola, fiul lui Pua, fiul lui Dodo, din seminţia lui Isahar. Acesta trăia în Şamir, pe muntele lui Efraim.</span>
<span class="v-num v-2">2&nbsp;</span><span class="v JG10_2" data-id="JG10_2">Şi a fost el judecătorul lui Israel douăzeci şi trei de ani şi; murind, a fost îngropat în Şamir.</span>
<span class="v-num v-3">3&nbsp;</span><span class="v JG10_3" data-id="JG10_3">După dânsul s-a sculat Iair din Galaad şi a fost judecător lui Israel douăzeci şi doi de ani.</span>
<span class="v-num v-4">4&nbsp;</span><span class="v JG10_4" data-id="JG10_4">Acesta a avut treizeci şi doi de fii, care călăreau pe treizeci şi doi de asini şi aveau treizeci şi două de cetăţi.</span>
<span class="v-num v-5">5&nbsp;</span><span class="v JG10_5" data-id="JG10_5">Murind Iair, a fost îngropat în Camon.</span>
<span class="v-num v-6">6&nbsp;</span><span class="v JG10_6" data-id="JG10_6">Dar fiii lui Israel au făcut iarăşi rele înaintea ochilor Domnului şi au slujit baalilor şi astartelor şi dumnezeilor Amoreilor, dumnezeilor Sidonului, dumnezeilor Amoniţilor, dumnezeilor Moabiţilor şi dumnezeilor Filistenilor, iar pe Domnul L-au părăsit şi nu L-au slujit.</span>
<span class="v-num v-7">7&nbsp;</span><span class="v JG10_7" data-id="JG10_7">Atunci s-a aprins mânia Domnului asupra lui Israel, şi l-a dat în mâinile Filistenilor şi în mâinile Amoniţilor.</span>
<span class="v-num v-8">8&nbsp;</span><span class="v JG10_8" data-id="JG10_8">Aceştia au strâmtorat ţi au chinuit pe fiii lui Israel din anul acela optsprezece ani în şir, adică pe toţi fiii lui Israel de dincolo de Iordan, din ţara Amoreilor, care este în Galaad.</span>
<span class="v-num v-9">9&nbsp;</span><span class="v JG10_9" data-id="JG10_9">Iar Amoniţii au trecut Iordanul, ca să se războiască cu Iuda, cu Veniamin şi cu casa lui Efraim. Aşa că fiii lui Israel erau foarte strâmtoraţi.</span>
<span class="v-num v-10">10&nbsp;</span><span class="v JG10_10" data-id="JG10_10">Atunci au strigat fiii lui Israel către Domnul şi au zis: "Greşit-am înaintea Ta, pentru că am părăsit pe Dumnezeul nostru şi am slujit baalilor".</span>
<span class="v-num v-11">11&nbsp;</span><span class="v JG10_11" data-id="JG10_11">Domnul însă a zis către fiii lui Israel: "Nu v-au împilat oare Egiptenii, Amoreii, Amoniţii şi Filistenii,</span>
<span class="v-num v-12">12&nbsp;</span><span class="v JG10_12" data-id="JG10_12">Sidonienii, Amaleciţii şi Moabiţii, şi când aţi strigat către Mine, nu v-am izbăvit Eu oare din mâinile lor?</span>
<span class="v-num v-13">13&nbsp;</span><span class="v JG10_13" data-id="JG10_13">Dar voi M-aţi părăsit iarăşi şi v-aţi apucat să slujiţi la alţi dumnezei. De aceea nu vă voi mai izbăvi.</span>
<span class="v-num v-14">14&nbsp;</span><span class="v JG10_14" data-id="JG10_14">Mergeţi şi strigaţi către dumnezeii pe care vi i-aţi ales; să vă izbăvească aceia la vreme de necaz!"</span>
<span class="v-num v-15">15&nbsp;</span><span class="v JG10_15" data-id="JG10_15">Iar fiii lui Israel au zis către Domnul: "Greşit-am! Fă cu noi cum vei crede că e mai bine, numai izbăveşte-ne şi acum".</span>
<span class="v-num v-16">16&nbsp;</span><span class="v JG10_16" data-id="JG10_16">Şi au lepădat de la ei pe dumnezeii cei străini şi au început să slujească numai Domnului. Şi S-a îndurat Domnul de suferinţele lui Israel.</span>
<span class="v-num v-17">17&nbsp;</span><span class="v JG10_17" data-id="JG10_17">Amoniţii însă s-au adunat şi şi-au aşezat tabăra în Galaad. S-au adunat de asemenea şi fiii lui Israel şi au tăbărât la Miţpa.</span>
<span class="v-num v-18">18&nbsp;</span><span class="v JG10_18" data-id="JG10_18">Atunci poporul şi căpeteniile Galaadului au zis unii către alţii: "Cine va începe lupta contra Amoniţilor acela va fi căpetenie peste toţi locuitorii Galaadului".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JG9.html">&lt;</a>
<a class="home" href="index.html">=</a>
<a class="next" href="JG11.html">&gt;</a>
</div></div>
</body>
</html>