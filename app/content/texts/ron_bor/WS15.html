<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNȚELEPCIUNII LUI SOLOMON 15 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="WS.html">Biblia Ortodoxă Română Sinodală (2006)</a><a class="location" href="WS.html">CARTEA ÎNȚELEPCIUNII LUI SOLOMON 15</a><a class="prev" href="WS14.html">&lt;</a>
<a class="home" href="index.html">=</a>
<a class="next" href="WS16.html">&gt;</a>
</div></div>
<div class="section chapter WS WS15 ron_bor ron " dir="ltr" lang="ro" data-id="WS15" data-nextid="WS16" data-previd="WS14">
<div class="c">15</div>
<div class="p">
<span class="v-num v-1">1&nbsp;</span><span class="v WS15_1" data-id="WS15_1">Iar Tu, Dumnezeul nostru, eşti bun şi adevărat, îndelung-răbdător şi cu milă cârmuitor a toate.</span>
<span class="v-num v-2">2&nbsp;</span><span class="v WS15_2" data-id="WS15_2">Chiar când păcătuim, ai Tăi suntem, noi cei ce cunoaştem puterea Ta, dar nu vom păcătui, ştiind bine că suntem din numărul celor număraţi ai Tăi.</span>
<span class="v-num v-3">3&nbsp;</span><span class="v WS15_3" data-id="WS15_3">Că a Te cunoaşte pe Tine este dreptate desăvârşită şi a şti puterea Ta este rădăcina nemuririi.</span>
<span class="v-num v-4">4&nbsp;</span><span class="v WS15_4" data-id="WS15_4">Pe noi nu ne-au înşelat născocirile omeneşti ale unui meşteşug viclean; ici truda deşartă a zugravilor, adică chipul mânjit cu multe feluri de vopsele,</span>
<span class="v-num v-5">5&nbsp;</span><span class="v WS15_5" data-id="WS15_5">A cărui înfăţişare aţâţă patima celor nebuni, cu pofta chipului neînsufleţit al unei arătări fără viaţă.</span>
<span class="v-num v-6">6&nbsp;</span><span class="v WS15_6" data-id="WS15_6">Iubitori de rele precum sunt, ei sunt vrednici să aibă asemenea nădejdi, şi cei care le fac şi cei care le poftesc şi li se închină.</span>
<span class="v-num v-7">7&nbsp;</span><span class="v WS15_7" data-id="WS15_7">Olarul frământă pământul moale cu osteneală şi face spre slujba noastră orice vas şi din acelaşi pământ face vase spre curată întrebuinţare şi altele dimpotrivă, dar toate asemenea; şi care vas de ce treabă să fie, hotărăşte olarul.</span>
<span class="v-num v-8">8&nbsp;</span><span class="v WS15_8" data-id="WS15_8">Apoi cu nelegiuită trudă, din acelaşi pământ, tot el scoate un deşert chip de idol, el care, cu puţin mai înainte, din pământ a fost făcut şi după puţin se va întoarce iarăşi de unde a fost luat, când se va cere să dea sufletul cu care este dator.</span>
<span class="v-num v-9">9&nbsp;</span><span class="v WS15_9" data-id="WS15_9">Dar el se îngrijeşte nu de aceea că puterile lui slăbesc, nici că viaţa este scurtă, ci se ia la întrecere cu meşterii aurari şi argintari şi face ce fac făurarii în aramă şi, ca mare cinste pentru el, ţine să facă chipuri amăgitoare.</span>
<span class="v-num v-10">10&nbsp;</span><span class="v WS15_10" data-id="WS15_10">Inima lui este cenuşă şi nădejdea lui mai slabă ca pământul şi viaţa lui mai mică în cinste decât lutul.</span>
<span class="v-num v-11">11&nbsp;</span><span class="v WS15_11" data-id="WS15_11">Fiindcă el n-a cunoscut pe Făcătorul său, şi pe Cel care i-a insuflat duhul faptelor şi a pus în el putere de viaţă,</span>
<span class="v-num v-12">12&nbsp;</span><span class="v WS15_12" data-id="WS15_12">Ci socoteşte că viaţa noastră este jucărie şi traiul nostru ca un târg de câştig, pentru că - aşa zic ei - trebuie să câştigi bani în orice chip, chiar făcând rău.</span>
<span class="v-num v-13">13&nbsp;</span><span class="v WS15_13" data-id="WS15_13">Dar bine să ştie că păcătuieşte mai mult decât toţi ceilalţi acela care, din acelaşi lut, scoate vase care se pot uşor sparge şi chipuri idoleşti.</span>
<span class="v-num v-14">14&nbsp;</span><span class="v WS15_14" data-id="WS15_14">Ci toţi aceştia sunt mai nebuni şi mai de plâns decât sufletul unui copil; sunt toţi duşmanii poporului tău şi asupritorii lui;</span>
<span class="v-num v-15">15&nbsp;</span><span class="v WS15_15" data-id="WS15_15">Căci pe toţi idolii neamurilor i-au socotit drept dumnezei pe cei care nici cu ochii nu văd, nici cu nasul nu respiră, nici cu urechile nu aud, nici cu degetele mâinilor nu pipăie, nici cu picioarele nu umblă.</span>
<span class="v-num v-16">16&nbsp;</span><span class="v WS15_16" data-id="WS15_16">Cel care i-a făcut a fost un om, şi cel care a primit duhul în dar, tocmai el i-a închipuit, căci nici un om nu poate să facă un dumnezeu la fel cu el.</span>
<span class="v-num v-17">17&nbsp;</span><span class="v WS15_17" data-id="WS15_17">El fiind muritor, el face un lucru fără viaţă cu mâinile lui nelegiuite, el preţuieşte mai mult decât idolii săi, fiindcă el este viu, iar aceia nicidecum.</span>
<span class="v-num v-18">18&nbsp;</span><span class="v WS15_18" data-id="WS15_18">Ei se închină dobitoacelor celor mai urâcioase, care, după prostia lor, sunt mai rele decât celelalte.</span>
<span class="v-num v-19">19&nbsp;</span><span class="v WS15_19" data-id="WS15_19">N-au în ele nici o bunătate care să ni le facă dragi şi ele sunt în afară şi de la lauda lui Dumnezeu, şi de la binecuvântarea Lui.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="WS14.html">&lt;</a>
<a class="home" href="index.html">=</a>
<a class="next" href="WS16.html">&gt;</a>
</div></div>
</body>
</html>