<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>DEUTERONOMUL (A CINCEA CARTE A LUI MOISE) 3 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="DT.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="DT.html">DEUTERONOMUL (A CINCEA CARTE A LUI MOISE) 3</a><a class="prev" href="DT2.html">&lt;</a>
<a class="home" href="index.html">=</a>
<a class="next" href="DT4.html">&gt;</a>
</div></div>
<div class="section chapter DT DT3 ron_roa ron " dir="ltr" lang="ro" data-id="DT3" data-nextid="DT4" data-previd="DT2">
<div class="c">3</div>
<div class="p">
<span class="v-num v-1">1&nbsp;</span><span class="v DT3_1" data-id="DT3_1">Întorcându-ne acolo, ne-am suit pe calea ce duce spre Vasan. Iar Og, regele Vasanului, ne-a ieşit înainte la Edreea, el şi tot poporul său, gata de luptă.</span>
<span class="v-num v-2">2&nbsp;</span><span class="v DT3_2" data-id="DT3_2">Dar Domnul mi-a zis: Nu te teme de el, că'n mâinile tale l-am dat, pe el şi tot poporul lui şi toată ţara lui; vei face cu el ce-ai făcut cu Sihon, regele Amoreilor, cel ce locuia în Heşbon.</span>
<span class="v-num v-3">3&nbsp;</span><span class="v DT3_3" data-id="DT3_3">Domnul, Dumnezeul nostru, l-a dat în mâinile noastre şi pe Og, regele Vasanului, cu tot poporul lui, şi l-am bătut până n'a mai rămas din el sămânţă.</span>
<span class="v-num v-4">4&nbsp;</span><span class="v DT3_4" data-id="DT3_4">Atunci, la vremea aceea, i-am luat noi toate cetăţile; n'a fost cetate pe care noi să n'o fi luat de la ei: şaizeci de cetăţi, tot ţinutul din preajma Argobului, [ce se ţinea] de regele Og al Vasanului,</span>
<span class="v-num v-5">5&nbsp;</span><span class="v DT3_5" data-id="DT3_5">toate, cetăţi întărite, cu ziduri înalte, cu porţi şi zăvoare; nu punem la socoteală şi cetăţile neîntărite , care erau foarte multe.</span>
<span class="v-num v-6">6&nbsp;</span><span class="v DT3_6" data-id="DT3_6">Le-am nimicit aşa cum făcuserăm şi cu Sihon, regele Heşbonului; fiecare cetate am nimicit-o: bărbaţi, femei şi copii.</span>
<span class="v-num v-7">7&nbsp;</span><span class="v DT3_7" data-id="DT3_7">Iar toate vitele şi ceea ce se jefuise de prin cetăţi ni le-am luat ca pradă.</span>
<span class="v-num v-8">8&nbsp;</span><span class="v DT3_8" data-id="DT3_8">Atunci, la vremea aceea, am luat noi din mâinile celor doi regi ai Amoreilor ţara de dincoace de Iordan, de la râul Arnonului până la muntele Hermon</span>
<span class="v-num v-9">9&nbsp;</span><span class="v DT3_9" data-id="DT3_9">(Sidonienii numesc Hermonul Sirion, iar Amoreii îl numesc Senir),</span>
<span class="v-num v-10">10&nbsp;</span><span class="v DT3_10" data-id="DT3_10">toate cetăţile din şes, tot Galaadul şi tot Vasanul, până la Salca şi Edreea, cetăţi în ţara lui Og al Vasanului.</span>
<span class="v-num v-11">11&nbsp;</span><span class="v DT3_11" data-id="DT3_11">Căci numai Og, regele Vasanului, doar el mai rămăsese din Refaimi. Iată patul lui, pat de fier, încă se mai află în Rabotul fiilor lui Amon: de nouă coţi în lungime şi de patru coţi în lăţime, coţi bărbăteşti.</span>
<span class="v-num v-12">12&nbsp;</span><span class="v DT3_12" data-id="DT3_12">Atunci, la vremea aceea, am luat noi în stăpânire ţinutul acesta. De la Aroer, care este lângă râul Arnon, precum şi jumătate din muntele Galaadului cu cetăţile lui l-am dat [seminţiilor] lui Ruben şi Gad;</span>
<span class="v-num v-13">13&nbsp;</span><span class="v DT3_13" data-id="DT3_13">iar ceea ce a rămas din Galaad, precum şi tot Vasanul, ţara lui Og, le-am dat la jumătate din seminţia lui Manase (tot ţinutul Argob şi tot Vasanul acela se socotea a fi ţara Refaimilor;</span>
<span class="v-num v-14">14&nbsp;</span><span class="v DT3_14" data-id="DT3_14">Iair, fiul lui Manase, a luat tot ţinutul Argob până la hotarele Gheşuriţilor şi Maacatiţilor; iar [sălaşurile] Vasanului le-a numit după numele său: sălaşurile lui Iair, [aşa cum sunt] până astăzi).</span>
<span class="v-num v-15">15&nbsp;</span><span class="v DT3_15" data-id="DT3_15">Lui Machir i-am dat Galaadul;</span>
<span class="v-num v-16">16&nbsp;</span><span class="v DT3_16" data-id="DT3_16">iar [seminţiilor] lui Ruben şi Gad le-am dat de la Galaad până la râul Arnon (hotarul e pe mijlocul râului) şi până la râul Iaboc (râul este hotarul fiilor lui Amon),</span>
<span class="v-num v-17">17&nbsp;</span><span class="v DT3_17" data-id="DT3_17">precum şi Araba, cu Iordanul drept hotar, de la Chineret până la Marea Araba, Marea Sărată, la poalele muntelui Fazga, spre soare-răsare.</span>
<span class="v-num v-18">18&nbsp;</span><span class="v DT3_18" data-id="DT3_18">În acea vreme v'am poruncit eu vouă, zicând: Domnul, Dumnezeul vostru, v'a dat pământul acesta ca să-l stăpâniţi; voi toţi, cei destoinici, înarmaţi-vă şi mergeţi înaintea fraţilor voştri, fiii lui Israel.</span>
<span class="v-num v-19">19&nbsp;</span><span class="v DT3_19" data-id="DT3_19">Numai femeile voastre, copiii voştri şi vitele voastre (ştiu că aveţi vite multe) să rămână în cetăţile voastre pe care vi le-am dat,</span>
<span class="v-num v-20">20&nbsp;</span><span class="v DT3_20" data-id="DT3_20">până când Domnul Dumnezeu le va da fraţilor voştri odihnă aşa ca şi vouă, şi până când îşi vor lua şi ei în stăpânire pământul pe care Domnul, Dumnezeul vostru, li-l dă peste Iordan; atunci vă veţi întoarce fiecare la moşia sa pe care eu v'am dat-o.</span>
<span class="v-num v-21">21&nbsp;</span><span class="v DT3_21" data-id="DT3_21">Şi tot în vremea aceea i-am poruncit lui Iosua, zicând: Cu ochii voştri aţi văzut tot ceea ce Domnul, Dumnezeul nostru, a făcut cu aceşti doi regi; tot aşa va face Domnul, Dumnezeul nostru, şi cu toate regatele prin care vei trece.</span>
<span class="v-num v-22">22&nbsp;</span><span class="v DT3_22" data-id="DT3_22">Nu vă temeţi de ele, fiindcă Domnul, Dumnezeul vostru, Însuşi El Se va lupta pentru voi.</span>
<span class="v-num v-23">23&nbsp;</span><span class="v DT3_23" data-id="DT3_23">În vremea aceea m'am rugat Domnului, zicând:</span>
<span class="v-num v-24">24&nbsp;</span><span class="v DT3_24" data-id="DT3_24">Doamne, Doamne, Tu eşti Cel ce ai început să-i arăţi robului Tău tăria Ta şi puterea Ta, mâna cea tare şi braţul cel înalt; cine este oare Dumnezeu, în cer sau pe pământ, Care să facă aşa cum Tu ai făcut şi aşa cum Tu ai întărit?</span>
<span class="v-num v-25">25&nbsp;</span><span class="v DT3_25" data-id="DT3_25">Ajută-mă dar să trec şi să văd pământul cel bun care este peste Iordan, muntele acela frumos şi Libanul.</span>
<span class="v-num v-26">26&nbsp;</span><span class="v DT3_26" data-id="DT3_26">Din pricina voastră însă Domnul nu m'a luat în seamă şi nu m'a ascultat; şi mi-a zis Domnul: Ajunge!; de-acum să nu mai vorbeşti de lucrul acesta!</span>
<span class="v-num v-27">27&nbsp;</span><span class="v DT3_27" data-id="DT3_27">Suie-te pe vârful Fazgăi şi uită-te cu ochii tăi spre apus şi spre miazănoapte şi spre miazăzi şi spre răsărit şi vezi cu ochii tăi; căci tu nu vei trece Iordanul acesta.</span>
<span class="v-num v-28">28&nbsp;</span><span class="v DT3_28" data-id="DT3_28">Dă-i porunci lui Iosua: întăreşte-l şi îmbărbătează-l, căci el va merge înaintea acestui popor şi el va da în stăpânire tot pământul pe care l-ai văzut.</span>
<span class="v-num v-29">29&nbsp;</span><span class="v DT3_29" data-id="DT3_29">Aşa că noi am rămas în vale, aproape de templul lui Bet-Peor.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="DT2.html">&lt;</a>
<a class="home" href="index.html">=</a>
<a class="next" href="DT4.html">&gt;</a>
</div></div>
</body>
</html>