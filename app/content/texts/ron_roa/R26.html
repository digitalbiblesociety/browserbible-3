<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A DOUA PARALIPOMENA 6 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="R2.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="R2.html">CARTEA A DOUA PARALIPOMENA 6</a><a class="prev" href="R25.html">&lt;</a>
<a class="home" href="index.html">=</a>
<a class="next" href="R27.html">&gt;</a>
</div></div>
<div class="section chapter R2 R26 ron_roa ron " dir="ltr" lang="ro" data-id="R26" data-nextid="R27" data-previd="R25">
<div class="c">6</div>
<div class="p">
<span class="v-num v-1">1&nbsp;</span><span class="v R26_1" data-id="R26_1">Atunci a grăit Solomon: "Domnul a zis că vrea să locuiască'n întuneric;</span>
<span class="v-num v-2">2&nbsp;</span><span class="v R26_2" data-id="R26_2">dar eu i-am zidit numelui Tău un templu care să-Ţi fie sfânt şi pregătit să locuieşti în el pe veci".</span>
<span class="v-num v-3">3&nbsp;</span><span class="v R26_3" data-id="R26_3">Regele şi-a întors faţa şi a binecuvântat toată adunarea lui Israel (şi întreaga adunare a lui Israel era de faţă);</span>
<span class="v-num v-4">4&nbsp;</span><span class="v R26_4" data-id="R26_4">şi a zis: "Binecuvântat fie Domnul, Dumnezeul lui Israel, Cel ce cu gura Sa a grăit despre David, părintele meu, şi cu mâinile Sale a plinit, zicând:</span>
<span class="v-num v-5">5&nbsp;</span><span class="v R26_5" data-id="R26_5">"Din ziua în care l-am scos pe poporul meu din ţara Egiptului, în nici una din seminţiile lui Israel nu am ales o cetate unde să fie zidit templul în care să se afle numele Meu şi nu am ales un alt om care să fie cârmuitor peste poporul Meu Israel;</span>
<span class="v-num v-6">6&nbsp;</span><span class="v R26_6" data-id="R26_6">ci am ales Ierusalimul, pentru ca acolo să fie numele Meu, şi l-am ales pe David, pentru ca el să fie peste poporul Meu Israel".</span>
<span class="v-num v-7">7&nbsp;</span><span class="v R26_7" data-id="R26_7">Iar David, părintele meu, îşi pusese la inimă să zidească el templu numelui Domnului, Dumnezeului lui Israel.</span>
<span class="v-num v-8">8&nbsp;</span><span class="v R26_8" data-id="R26_8">Dar Domnul a zis către David, părintele meu: "De vreme ce ţi-ai pus la inimă să zideşti templu numelui Meu, bine ai făcut că ţi l-ai pus la inimă;</span>
<span class="v-num v-9">9&nbsp;</span><span class="v R26_9" data-id="R26_9">cu toate acestea, nu tu vei zidi templul, ci fiul tău care va ieşi din coapsele tale, el îi va zidi numelui Meu casă".</span>
<span class="v-num v-10">10&nbsp;</span><span class="v R26_10" data-id="R26_10">Iar Domnul Şi-a plinit cuvântul pe care l-a grăit; şi'n locul lui David, părintele meu, m'am ridicat eu şi am şezut pe tronul lui Israel, aşa cum Domnul a grăit, şi am zidit templu numelui Domnului, Dumnezeului lui Israel.</span>
<span class="v-num v-11">11&nbsp;</span><span class="v R26_11" data-id="R26_11">Şi am aşezat în el chivotul în care se află legământul Domnului, cel pe care El l-a făcut cu Israel".</span>
<span class="v-num v-12">12&nbsp;</span><span class="v R26_12" data-id="R26_12">Şi a stat înaintea jertfelnicului Domnului, în faţa a toată obştea lui Israel, şi şi-a întins mâinile</span>
<span class="v-num v-13">13&nbsp;</span><span class="v R26_13" data-id="R26_13">(căci Solomon făcuse un amvon de aramă, lung de cinci coţi şi lat de cinci coţi şi înalt de trei coţi, şi-l pusese în mijlocul curţii templului; şi a stat pe el şi a îngenunchiat în faţa a toată obştea lui Israel) şi şi-a întins mâinile spre cer şi a zis:</span>
<span class="v-num v-14">14&nbsp;</span><span class="v R26_14" data-id="R26_14">"Doamne, Dumnezeul lui Israel, nu este Dumnezeu asemenea Ţie, nici sus în cer, nici jos pe pământ; Tu eşti Cel ce păzeşti legământul şi le faci milă robilor Tăi care umblă înaintea Ta cu toată inima lor.</span>
<span class="v-num v-15">15&nbsp;</span><span class="v R26_15" data-id="R26_15">Tu eşti Cel ce i-ai stat de pază robului Tău David, părintele meu, Tu eşti Cel ce cu gura Ta ai grăit şi cu mâinile Tale ai plinit ceea ce este astăzi.</span>
<span class="v-num v-16">16&nbsp;</span><span class="v R26_16" data-id="R26_16">Şi acum, Doamne, Dumnezeul lui Israel, păzeşte-i robului Tău David, părintele meu, ceea ce i-ai grăit, zicând: "Înaintea Mea nu-ţi va lipsi niciodată un om care să şadă pe tronul lui Israel, dar numai dacă fiii tăi îşi vor păzi căile şi vor umbla în legea Mea aşa cum ai umblat tu".</span>
<span class="v-num v-17">17&nbsp;</span><span class="v R26_17" data-id="R26_17">Şi acum, Doamne, Dumnezeul lui Israel, adeverească-se cuvântul pe care Tu i l-ai grăit robului Tău David.</span>
<span class="v-num v-18">18&nbsp;</span><span class="v R26_18" data-id="R26_18">Adevărat să fie oare că Dumnezeu va locui cu oamenii pe pământ? Că dacă cerul şi cerul-cerurilor nu Te încap, cum oare o va face templul acesta pe care eu l-am zidit?</span>
<span class="v-num v-19">19&nbsp;</span><span class="v R26_19" data-id="R26_19">Aşadar, Doamne, Dumnezeul meu, cată spre rugăciunea robului Tău şi spre cererea mea, ca să asculţi cererea mea şi rugăciunea cu care robul Tău se roagă astăzi în faţa Ta;</span>
<span class="v-num v-20">20&nbsp;</span><span class="v R26_20" data-id="R26_20">şi să fie ochii Tăi deschişi spre templul acesta ziua şi noaptea, spre locul despre care Tu ai zis ca într'însul să fie chemat numele Tău, ca să asculţi rugăciunea cu care robul Tău se roagă în locul acesta.</span>
<span class="v-num v-21">21&nbsp;</span><span class="v R26_21" data-id="R26_21">Şi să auzi rugăciunea robului Tău şi a poporului Tău Israel: ei se vor ruga din locul acesta, iar Tu să-i asculţi din sălaşul Tău din cer; să-i asculţi şi milostiv să fii.</span>
<span class="v-num v-22">22&nbsp;</span><span class="v R26_22" data-id="R26_22">Dacă cineva îi va greşi aproapelui său şi-şi va lua asupră-şi blestem cu care el-însuşi s'a blestemat pe sine şi va veni şi se va mărturisi înaintea jertfelnicului din templul acesta,</span>
<span class="v-num v-23">23&nbsp;</span><span class="v R26_23" data-id="R26_23">Tu să-l asculţi din cer şi să plineşti şi să-i judeci pe robii Tăi: celui nelegiuit să-i plăteşti întorcându-i fapta asupra capului său, iar pe cel drept să-l îndreptăţeşti, fiecăruia răsplătindu-i după dreptatea lui.</span>
<span class="v-num v-24">24&nbsp;</span><span class="v R26_24" data-id="R26_24">Dacă poporul Tău Israel se va frânge în faţa vrăjmaşilor, dacă ei ar păcătui faţă de Tine şi dacă se vor întoarce şi se vor mărturisi numelui Tău şi se vor ruga şi-Ţi vor înălţa cereri în templul acesta,</span>
<span class="v-num v-25">25&nbsp;</span><span class="v R26_25" data-id="R26_25">Tu să auzi din cer şi să fii milostiv faţă de păcatele poporului Tău Israel şi să-i întorci în ţara pe care le-ai dat-o lor şi părinţilor lor.</span>
<span class="v-num v-26">26&nbsp;</span><span class="v R26_26" data-id="R26_26">Dacă se va închide cerul şi nu va ploua - din pricină că ei au păcătuit faţă de Tine - şi dacă ei se vor ruga în locul acesta şi se vor mărturisi numelui Tău şi se vor întoarce de la păcatele lor fiindcă Tu i-ai umilit,</span>
<span class="v-num v-27">27&nbsp;</span><span class="v R26_27" data-id="R26_27">Tu să-i asculţi din cer şi să fii milostiv faţă de păcatele robilor Tăi şi ale poporului Tău Israel şi să le arăţi calea cea bună în care să umble, şi să trimiţi ploaie pe pământul Tău, pe care Tu l-ai dat moştenire poporului Tău.</span>
<span class="v-num v-28">28&nbsp;</span><span class="v R26_28" data-id="R26_28">Dacă va fi foamete pe pământ, sau dacă va fi moarte sau vătămare de vânt rău sau tăciune, sau dacă va fi lăcustă sau omidă, sau dacă duşmanul îi va hărţui în faţa cetăţilor lor: în orice fel de plagă şi necaz [ar fi eiî,</span>
<span class="v-num v-29">29&nbsp;</span><span class="v R26_29" data-id="R26_29">atunci orice rugăciune sau cerere pe care o va face fiecare om sau întregul popor al lui Israel - dacă-şi va cunoaşte omul rana şi păcatul şi-şi va întinde mâinile spre templul acesta -,</span>
<span class="v-num v-30">30&nbsp;</span><span class="v R26_30" data-id="R26_30">Tu să auzi din cer, din locaşul Tău cel pregătit, şi să Te milostiveşti şi să-i dai omului după căile lui, aşa cum Tu îi vei cunoaşte inima - căci numai Tu cunoşti inima fiilor oamenilor -,</span>
<span class="v-num v-31">31&nbsp;</span><span class="v R26_31" data-id="R26_31">pentru ca ei să se teamă de Tine şi să umble în toate căile Tale atât cât vor trăi pe faţa pământului pe care Tu l-ai dat părinţilor noştri.</span>
<span class="v-num v-32">32&nbsp;</span><span class="v R26_32" data-id="R26_32">Cât despre străinul care nu face parte din poporul Tău Israel, dar care, de dragul numelui Tău celui mare şi al mâinii Tale celei tari şi al braţului Tău celui înalt, va veni din vreo ţară de departe -, dacă va veni şi se va închina în locul acesta,</span>
<span class="v-num v-33">33&nbsp;</span><span class="v R26_33" data-id="R26_33">Tu să-l auzi din cer, din locaşul Tău cel pregătit, şi să-i faci pe potriva a tot ceea ce străinul acela Te va ruga, pentru ca toate popoarele pământului să cunoască numele Tău şi să se teamă de Tine întocmai ca poporul Tău, Israel, şi să ştie că numele Tău a fost chemat asupra acestui templu pe care l-am zidit.</span>
<span class="v-num v-34">34&nbsp;</span><span class="v R26_34" data-id="R26_34">Dacă va fi ca poporul Tău să iasă la război împotriva vrăjmaşilor lui, pe drumul arătat de Tine, şi dacă Ţi se va ruga cu ochii îndreptaţi spre această cetate pe care Tu ai ales-o şi spre templul pe care eu l-am zidit numelui Tău,</span>
<span class="v-num v-35">35&nbsp;</span><span class="v R26_35" data-id="R26_35">Tu din cer să le asculţi rugăciunea şi cererea şi să faci ceea ce le este cu dreptate.</span>
<span class="v-num v-36">36&nbsp;</span><span class="v R26_36" data-id="R26_36">Dacă-Ţi vor greşi - că nu este om care să nu greşască -, iar Tu îi vei lovi şi-i vei da în mâinile vrăjmaşilor, şi dacă cei ce robesc îi vor robi şi-i vor duce în ţara vrăjmaşilor - într'o ţară de departe sau de aproape -</span>
<span class="v-num v-37">37&nbsp;</span><span class="v R26_37" data-id="R26_37">şi dacă ei, acolo, în ţara unde sunt robi, îşi vor întoarce inimile şi ei-înşişi se vor întoarce, şi'n robia lor Ţi se vor ruga, zicând: - Am păcătuit, făcut-am fărădelege şi nedreptate!...,</span>
<span class="v-num v-38">38&nbsp;</span><span class="v R26_38" data-id="R26_38">şi dacă ei, cu toată inima lor şi cu tot sufletul lor se vor întoarce spre Tine, acolo, în ţara robiei lor, unde i-au dus cei ce i-au robit, şi dacă Ţi se vor ruga cu ochii întorşi spre calea ce duce'n ţara lor - aceea pe care Tu le-ai dat-o părinţilor lor - şi spre cetatea pe care Tu ai ales-o şi spre templul pe care eu l-am zidit numelui Tău,</span>
<span class="v-num v-39">39&nbsp;</span><span class="v R26_39" data-id="R26_39">Tu din cer - din locaşul Tău cel pregătit - să le auzi rugăciunea şi cererea şi să faci dreptate şi să-i fii milostiv poporului care a păcătuit faţă de Tine.</span>
<span class="v-num v-40">40&nbsp;</span><span class="v R26_40" data-id="R26_40">Şi acum, Doamne, să fie ochii Tăi deschişi, iar auzul Tău să ia aminte la rugăciunea [ce se face] din locul acesta.</span>
<span class="v-num v-41">41&nbsp;</span><span class="v R26_41" data-id="R26_41">Şi acum, Doamne, Dumnezeule,scoală-Te întru odihna Ta,Tu şi chivotul puterii Tale!Preoţii Tăi, Doamne, Dumnezeule,s'au îmbrăcat în mântuire,iar fiii Tăi întru cele bune se vor bucura.</span>
<span class="v-num v-42">42&nbsp;</span><span class="v R26_42" data-id="R26_42">Doamne, Dumnezeule,să nu întorci faţa unsului Tău!Adu-ţi aminte de milele Tale pe care i le-ai făcut lui David, robul Tău!"</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="R25.html">&lt;</a>
<a class="home" href="index.html">=</a>
<a class="next" href="R27.html">&gt;</a>
</div></div>
</body>
</html>