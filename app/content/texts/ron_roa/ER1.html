<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI EZDRA 1 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="ER.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="ER.html">CARTEA LUI EZDRA 1</a><a class="prev" href="R236.html">&lt;</a>
<a class="home" href="index.html">=</a>
<a class="next" href="ER2.html">&gt;</a>
</div></div>
<div class="section chapter ER ER1 ron_roa ron " dir="ltr" lang="ro" data-id="ER1" data-nextid="ER2" data-previd="R236">
<div class="mt">CARTEA LUI EZDRA</div>
<div class="c">1</div>
<div class="p">
<span class="v-num v-1">1&nbsp;</span><span class="v ER1_1" data-id="ER1_1">În primul an al lui Cirus, regele Perşilor , ca să se plinească cuvântul Domnului [cel rostit] prin gura lui Ieremia -, Domnul a stârnit duhul lui Cirus, regele Perşilor , iar acesta a poruncit să se vestească în toată ţara - ba încă chiar în scris -, zicând:</span>
<span class="v-num v-2">2&nbsp;</span><span class="v ER1_2" data-id="ER1_2">"Aşa grăieşte Cirus, regele Perşilor: Domnul, Dumnezeul cerului, mi-a dat mie toate regatele pământului şi mi-a poruncit să-I zidesc casă în Ierusalim, adică în Iudeea.</span>
<span class="v-num v-3">3&nbsp;</span><span class="v ER1_3" data-id="ER1_3">Cine dintre voi face parte din poporul Său?: cu el fie Dumnezeul său!, şi să se ducă în Ierusalim, adică în Iudeea, şi să zidească templul Dumnezeului lui Israel; Acela e Dumnezeul Ce se află în Ierusalim.</span>
<span class="v-num v-4">4&nbsp;</span><span class="v ER1_4" data-id="ER1_4">Fiecăruia din cei rămaşi , oriunde s'ar afla, oamenii acelui loc îi va veni în ajutor cu argint, cu aur, cu bunuri, cu vite, laolaltă cu orice va voi să dea de bună voie pentru templul lui Dumnezeu Care Se află în Ierusalim".</span>
<span class="v-num v-5">5&nbsp;</span><span class="v ER1_5" data-id="ER1_5">Atunci s'au ridicat capii de familie ai lui Iuda şi ai lui Veniamin, precum şi toţi preoţii şi leviţii, toţi cei al căror duh a fost stârnit de Dumnezeu, să se urce să zidească templul Domnului Care Se află în Ierusalim.</span>
<span class="v-num v-6">6&nbsp;</span><span class="v ER1_6" data-id="ER1_6">Şi toţi cei ce le erau în preajmă i-au ajutat cu vase de argint, cu aur, cu bunuri, cu vite şi cu daruri scumpe, în afară de ceea ce dăduseră de bună voie.</span>
<span class="v-num v-7">7&nbsp;</span><span class="v ER1_7" data-id="ER1_7">Şi regele Cirus a scos vasele templului Domnului , pe care Nabucodonosor le luase din Ierusalim şi le pusese în capiştea dumnezeului său;</span>
<span class="v-num v-8">8&nbsp;</span><span class="v ER1_8" data-id="ER1_8">pe acestea le-a scos Cirus, regele Perşilor, prin mâna vistiernicului Mitridat, care le-a dat pe seama lui Şeşbaţar, căpetenia lui Iuda .</span>
<span class="v-num v-9">9&nbsp;</span><span class="v ER1_9" data-id="ER1_9">Iată numărul lor: treizeci de cupe de aur, o mie de cupe de argint, douăzeci şi nouă de obiecte felurite,</span>
<span class="v-num v-10">10&nbsp;</span><span class="v ER1_10" data-id="ER1_10">treizeci de căţui de aur, patru sute zece [vase] de argint de mâna a doua şi o mie de alte vase.</span>
<span class="v-num v-11">11&nbsp;</span><span class="v ER1_11" data-id="ER1_11">Numărul total al vaselor de aur şi de argint era de cinci mii patru sute; toate s'au suit cu Şeşbaţar, pe drumul de întoarcere a robilor, de la Babilon la Ierusalim.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="R236.html">&lt;</a>
<a class="home" href="index.html">=</a>
<a class="next" href="ER2.html">&gt;</a>
</div></div>
</body>
</html>