<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEȘIREA A DOUA CARTE A LUI MOISE 6 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EX.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="EX.html">IEȘIREA A DOUA CARTE A LUI MOISE 6</a><a class="prev" href="EX5.html">&lt;</a>
<a class="home" href="index.html">=</a>
<a class="next" href="EX7.html">&gt;</a>
</div></div>
<div class="section chapter EX EX6 ron_roa ron " dir="ltr" lang="ron" data-id="EX6" data-nextid="EX7" data-previd="EX5">
<div class="c">6</div>
<div class="p">
<span class="v-num v-1">1&nbsp;</span><span class="v EX6_1" data-id="EX6_1">A zis atunci Domnul către Moise: "Acum vei vedea ce-am să-i fac Eu lui Faraon: silit de mână tare, îi va lăsa să plece; silit de braţ înalt, îi va alunga din ţara lui".</span>
<span class="v-num v-2">2&nbsp;</span><span class="v EX6_2" data-id="EX6_2">Dumnezeu a grăit către Moise şi i-a zis: "Eu sunt Domnul .</span>
<span class="v-num v-3">3&nbsp;</span><span class="v EX6_3" data-id="EX6_3">Lui Avraam, lui Isaac şi lui Iacob M'am arătat ca Dumnezeu Atotputernic , dar numele Meu de Domnul nu li l-am arătat.</span>
<span class="v-num v-4">4&nbsp;</span><span class="v EX6_4" data-id="EX6_4">Am încheiat cu ei legământ să le dau pământul Canaanului, pământul în care-au pribegit şi-au locuit ca străini.</span>
<span class="v-num v-5">5&nbsp;</span><span class="v EX6_5" data-id="EX6_5">Eu Însumi am auzit suspinul fiilor lui Israel pe care-i ţin Egiptenii în robie, şi Mi-am adus aminte de legământul Meu cu voi.</span>
<span class="v-num v-6">6&nbsp;</span><span class="v EX6_6" data-id="EX6_6">Mergi dar şi vorbeşte-le fiilor lui Israel şi spune-le: - Eu sunt Domnul, Eu vă voi scoate de sub stăpânirea Egiptenilor şi vă voi elibera din robia lor; cu braţ înalt şi prin mari pedepse vă voi răscumpăra -</span>
<span class="v-num v-7">7&nbsp;</span><span class="v EX6_7" data-id="EX6_7">şi vă voi lua drept popor al Meu şi voi fi Dumnezeul vostru; şi voi veţi cunoaşte că Eu sunt Domnul, Dumnezeul vostru, Cel ce v'a scos de sub stăpânirea Egiptenilor.</span>
<span class="v-num v-8">8&nbsp;</span><span class="v EX6_8" data-id="EX6_8">Şi vă voi duce'n ţara pe care-am jurat s'o dau lui Avraam, lui Isaac şi lui Iacob; vouă vă voi da-o ca moştenire; Eu sunt Domnul!"</span>
<span class="v-num v-9">9&nbsp;</span><span class="v EX6_9" data-id="EX6_9">Iar Moise'ntocmai aşa le-a grăit fiilor lui Israel, dar ei nu l-au ascultat pe Moise din pricina deznădejdii şi a grelelor corvezi.</span>
<span class="v-num v-10">10&nbsp;</span><span class="v EX6_10" data-id="EX6_10">Şi iarăşi a grăit Domnul către Moise şi i-a zis:</span>
<span class="v-num v-11">11&nbsp;</span><span class="v EX6_11" data-id="EX6_11">"Du-te şi spune-i lui Faraon, regele Egiptului, să-i lase pe fiii lui Israel să plece din ţara lui!"</span>
<span class="v-num v-12">12&nbsp;</span><span class="v EX6_12" data-id="EX6_12">Dar Moise a grăit înaintea Domnului şi a zis: "Iată, fiii lui Israel nu m'au ascultat; cum dar mă va asculta Faraon?... că mai sunt şi gângav".</span>
<span class="v-num v-13">13&nbsp;</span><span class="v EX6_13" data-id="EX6_13">Domnul însă le-a grăit lui Moise şi Aaron şi le-a poruncit să-i spună lui Faraon, regele Egiptului, să-i lase pe fiii lui Israel să plece din ţara Egiptului.</span>
<span class="v-num v-14">14&nbsp;</span><span class="v EX6_14" data-id="EX6_14">Iată-i acum pe începătorii neamurilor lor părinteşti: Fiii lui Ruben, întâi-născutul lui Israel: Enoh şi Falu, Heţron şi Carmi. Aceasta-i familia lui Ruben.</span>
<span class="v-num v-15">15&nbsp;</span><span class="v EX6_15" data-id="EX6_15">Fiii lui Simeon: Iemuel şi Iamin, Ohad şi Iachin, Ţohar şi Saul cel [născut] din canaaneancă . Acestea-s familiile lui Simeon.</span>
<span class="v-num v-16">16&nbsp;</span><span class="v EX6_16" data-id="EX6_16">Şi iată numele fiilor lui Levi după neamurile lor: Gherşon, Cahat şi Merari. Anii vieţii lui Levi au fost o sută treizeci şi şapte.</span>
<span class="v-num v-17">17&nbsp;</span><span class="v EX6_17" data-id="EX6_17">Fiii lui Gherşon: Libni şi Şimei, cu familiile lor.</span>
<span class="v-num v-18">18&nbsp;</span><span class="v EX6_18" data-id="EX6_18">Fiii lui Cahat: Amram, Iţhar, Hebron şi Uziel. Anii vieţii lui Cahat au fost o sută treizeci şi trei de ani.</span>
<span class="v-num v-19">19&nbsp;</span><span class="v EX6_19" data-id="EX6_19">Fiii lui Merari: Mahli şi Muşi. Acestea-s familiile lui Levi, după neamurile lor.</span>
<span class="v-num v-20">20&nbsp;</span><span class="v EX6_20" data-id="EX6_20">Amram a luat-o de femeie pe Iochebed, fata unchiului său, iar aceasta i-a născut pe Aaron şi pe Moise, precum şi pe Mariam, sora lor. Anii vieţii lui Amram au fost o sută treizeci şi şapte de ani.</span>
<span class="v-num v-21">21&nbsp;</span><span class="v EX6_21" data-id="EX6_21">Fiii lui Iţhar: Core, Nefeg şi Zicri.</span>
<span class="v-num v-22">22&nbsp;</span><span class="v EX6_22" data-id="EX6_22">Fiii lui Uziel: Misael, Elţafan şi Sitri.</span>
<span class="v-num v-23">23&nbsp;</span><span class="v EX6_23" data-id="EX6_23">Aaron şi-a luat de soţie pe Elisabeta, fata lui Aminadab şi sora lui Naason; aceasta i-a născut pe Nadab şi pe Abiud, pe Eleazar şi pe Itamar.</span>
<span class="v-num v-24">24&nbsp;</span><span class="v EX6_24" data-id="EX6_24">Fiii lui Core: Asir, Elcana şi Abiasaf. Acestea sunt familiile lui Core.</span>
<span class="v-num v-25">25&nbsp;</span><span class="v EX6_25" data-id="EX6_25">Eleazar, fiul lui Aaron, şi-a luat de femeie pe una din fiicele lui Putiel, iar aceasta i l-a născut pe Finees. Aceştia sunt începătorii neamurilor părinteşti ale leviţilor.</span>
<span class="v-num v-26">26&nbsp;</span><span class="v EX6_26" data-id="EX6_26">Acestui Aaron şi acestui Moise le-a spus Dumnezeu să-i scoată pe fiii lui Israel, împreună cu armia lor , din ţara Egiptului.</span>
<span class="v-num v-27">27&nbsp;</span><span class="v EX6_27" data-id="EX6_27">Aceştia sunt cei ce i-au spus lui Faraon, regele Egiptului, să-i lase pe fiii lui Israel să plece din ţara Egiptului: ei sunt acelaşi Aaron şi acelaşi Moise.</span>
<span class="v-num v-28">28&nbsp;</span><span class="v EX6_28" data-id="EX6_28">În ziua'n care i-a grăit Domnul lui Moise în ţara Egiptului,</span>
<span class="v-num v-29">29&nbsp;</span><span class="v EX6_29" data-id="EX6_29">Domnul i-a vorbit lui Moise, zicând: "Eu sunt Domnul. Spune-i lui Faraon, regele Egiptului, tot ceea ce-ţi spun Eu!"</span>
<span class="v-num v-30">30&nbsp;</span><span class="v EX6_30" data-id="EX6_30">Iar Moise a zis în faţa Domnului: "Iată, eu sunt greoi la vorbă; cum dar mă va asculta pe mine Faraon?"</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EX5.html">&lt;</a>
<a class="home" href="index.html">=</a>
<a class="next" href="EX7.html">&gt;</a>
</div></div>
</body>
</html>