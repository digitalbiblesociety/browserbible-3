<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>NUMERELE (A PATRA CARTE A LUI MOISE) 32 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="NU.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="NU.html">NUMERELE (A PATRA CARTE A LUI MOISE) 32</a><a class="prev" href="NU31.html">&lt;</a>
<a class="home" href="index.html">=</a>
<a class="next" href="NU33.html">&gt;</a>
</div></div>
<div class="section chapter NU NU32 ron_roa ron " dir="ltr" lang="ron" data-id="NU32" data-nextid="NU33" data-previd="NU31">
<div class="c">32</div>
<div class="p">
<span class="v-num v-1">1&nbsp;</span><span class="v NU32_1" data-id="NU32_1">Fiii lui Ruben şi fiii lui Gad aveau turme multe, foarte multe. Şi văzând că ţinutul Iazer şi ţinutul Galaad sunt un loc numai bun pentru turme,</span>
<span class="v-num v-2">2&nbsp;</span><span class="v NU32_2" data-id="NU32_2">au venit fiii lui Gad şi fiii lui Ruben şi au grăit cu Moise, cu Eleazar preotul şi cu căpeteniile obştii şi au zis:</span>
<span class="v-num v-3">3&nbsp;</span><span class="v NU32_3" data-id="NU32_3">"Atarotul, Dibonul, Iazerul, Nimra, Heşbonul, Eleale, Sevam, Nebo şi Beon,</span>
<span class="v-num v-4">4&nbsp;</span><span class="v NU32_4" data-id="NU32_4">ţinutul pe care Domnul l-a aşternut înaintea obştii lui Israel, e un pământ numai bun pentru turme, iar robii tăi au turme".</span>
<span class="v-num v-5">5&nbsp;</span><span class="v NU32_5" data-id="NU32_5">Şi au mai zis: "De-am aflat trecere în ochii tăi, dă ţinutul acesta'n stăpânire robilor tăi, şi să nu ne treci peste Iordan".</span>
<span class="v-num v-6">6&nbsp;</span><span class="v NU32_6" data-id="NU32_6">Moise însă a zis către fiii lui Gad şi către fiii lui Ruben: "Fraţii voştri vor merge la război, iar voi să rămâneţi aici?</span>
<span class="v-num v-7">7&nbsp;</span><span class="v NU32_7" data-id="NU32_7">De ce'ndoiţi voi inima fiilor lui Israel, să nu treacă'n ţara pe care Domnul le-o dă?</span>
<span class="v-num v-8">8&nbsp;</span><span class="v NU32_8" data-id="NU32_8">Aşa au făcut părinţii voştri când i-am trimis din Cadeş-Barnea să cerceteze ţara:</span>
<span class="v-num v-9">9&nbsp;</span><span class="v NU32_9" data-id="NU32_9">Au mers până'n valea Eşcol şi, după ce-au văzut ţinutul, au îndoit inima fiilor lui Israel, să nu intre ei în ţara pe care Domnul le-o dă.</span>
<span class="v-num v-10">10&nbsp;</span><span class="v NU32_10" data-id="NU32_10">În aceeaşi zi însă s'a aprins mânia Domnului, Care S'a jurat, zicând:</span>
<span class="v-num v-11">11&nbsp;</span><span class="v NU32_11" data-id="NU32_11">- Nu, oamenii aceştia, care s'au suit din Egipt de la vârsta de douăzeci de ani şi mai sus şi care deci cunosc binele şi răul , nu vor vedea pământul pe care Eu prin jurământ l-am făgăduit lui Avraam şi lui Isaac şi lui Iacob, pentru că ei nu Mi-au urmat Mie,</span>
<span class="v-num v-12">12&nbsp;</span><span class="v NU32_12" data-id="NU32_12">în afară de Caleb, fiul lui Iefone Chenezeul , şi de Iosua, fiul lui Navi, pentru că aceştia I-au urmat Domnului...</span>
<span class="v-num v-13">13&nbsp;</span><span class="v NU32_13" data-id="NU32_13">Şi s'a aprins atunci mânia Domnului asupra lui Israel şi timp de patruzeci de ani i-a tot învârtit prin pustie, până când s'a stins tot neamul care făcuse rele'n faţa Domnului.</span>
<span class="v-num v-14">14&nbsp;</span><span class="v NU32_14" data-id="NU32_14">Şi iată că acum în locul părinţilor voştri v'aţi ridicat voi, un pumn de oameni păcătoşi, ca să sporiţi, o dată mai mult, iuţimea mâniei Domnului asupra lui Israel</span>
<span class="v-num v-15">15&nbsp;</span><span class="v NU32_15" data-id="NU32_15">prin aceea că, abătându-vă voi din cale-I, Îl veţi face să-l lase [pe Israel] şi mai mult în pustie, şi astfel pe această'ntreagă obşte o veţi face să trăiască'n necurmată nelegiuire".</span>
<span class="v-num v-16">16&nbsp;</span><span class="v NU32_16" data-id="NU32_16">Iar ei, apropiindu-se de el, au zis: "Vom face aici stâni pentru turmele noastre şi cetăţi pentru copiii noştri;</span>
<span class="v-num v-17">17&nbsp;</span><span class="v NU32_17" data-id="NU32_17">iar noi, noi ne vom înarma şi vom merge'n fruntea fiilor lui Israel până ce-i vom duce'n locul care este al lor, în timp ce copiii noştri vor rămâne în cetăţile întărite, la adăpost de oamenii locului.</span>
<span class="v-num v-18">18&nbsp;</span><span class="v NU32_18" data-id="NU32_18">Nu ne vom întoarce la casele noastre până când fiii lui Israel nu vor intra fiecare în moştenirea sa;</span>
<span class="v-num v-19">19&nbsp;</span><span class="v NU32_19" data-id="NU32_19">că noi nu vom moşteni'mpreună cu ei dincolo de Iordan şi nici mai departe, de vreme ce moştenirea ne-am luat-o dincoace de Iordan, spre răsărit".</span>
<span class="v-num v-20">20&nbsp;</span><span class="v NU32_20" data-id="NU32_20">Atunci a zis Moise către ei: "De veţi face aceasta, de veţi merge înarmaţi la război în faţa Domnului ,</span>
<span class="v-num v-21">21&nbsp;</span><span class="v NU32_21" data-id="NU32_21">de va trece fiecare din voi înarmat peste Iordan în faţa Domnului până ce duşmanul va pieri de la faţa Sa</span>
<span class="v-num v-22">22&nbsp;</span><span class="v NU32_22" data-id="NU32_22">şi ţara va fi supusă'naintea feţei Domnului, atunci vă veţi întoarce şi nevinovaţi veţi fi'naintea Domnului şi'naintea lui Israel şi veţi avea ţinutul acesta moştenire'naintea Domnului.</span>
<span class="v-num v-23">23&nbsp;</span><span class="v NU32_23" data-id="NU32_23">Iar de nu veţi face aşa, veţi păcătui în faţa Domnului şi vă veţi cunoaşte păcatul atunci când vă vor cuprinde relele.</span>
<span class="v-num v-24">24&nbsp;</span><span class="v NU32_24" data-id="NU32_24">Zidiţi-vă cetăţi pentru copiii voştri şi stâni pentru oile voastre şi faceţi cele ce-aţi rostit cu gura voastră".</span>
<span class="v-num v-25">25&nbsp;</span><span class="v NU32_25" data-id="NU32_25">Zis-au fiii lui Gad şi fiii lui Ruben către Moise: "Robii tăi vor face aşa cum porunceşte stăpânul nostru.</span>
<span class="v-num v-26">26&nbsp;</span><span class="v NU32_26" data-id="NU32_26">Copiii noştri, femeile noastre, turmele noastre şi toate vitele noastre vor rămâne aici în cetăţile Galaadului;</span>
<span class="v-num v-27">27&nbsp;</span><span class="v NU32_27" data-id="NU32_27">iar robii tăi, înarmaţi cu toţii şi pregătiţi, vor merge'n faţa Domnului la război, aşa cum spune stăpânul".</span>
<span class="v-num v-28">28&nbsp;</span><span class="v NU32_28" data-id="NU32_28">Atunci Moise a dat asupră-le porunci lui Eleazar preotul, lui Iosua, fiul lui Navi, şi căpeteniilor peste seminţiile fiilor lui Israel</span>
<span class="v-num v-29">29&nbsp;</span><span class="v NU32_29" data-id="NU32_29">şi le-a zis Moise: "Dacă fiii lui Gad şi fiii lui Ruben vor trece cu voi peste Iordan, întrarmându-se cu toţii pentru război în faţa Domnului, de'ndată ce voi veţi stăpâni ţara de dinaintea voastră le veţi da ţinutul Galaad în stăpânire.</span>
<span class="v-num v-30">30&nbsp;</span><span class="v NU32_30" data-id="NU32_30">Iar dacă ei nu vor merge cu voi înarmaţi pentru război în faţa Domnului, atunci pe copiii lor, pe femeile lor şi vitele lor le veţi trece'naintea voastră în ţara Canaanului şi acolo, în ţara Canaanului, vor primi ei moştenire'mpreună cu voi".</span>
<span class="v-num v-31">31&nbsp;</span><span class="v NU32_31" data-id="NU32_31">Iar fiii lui Gad şi fiii lui Ruben au răspuns şi au zis: "Aşa cum Domnul le-a spus robilor tăi, întocmai vom face:</span>
<span class="v-num v-32">32&nbsp;</span><span class="v NU32_32" data-id="NU32_32">înarmaţi în faţa Domnului vom trece'n ţara Canaanului, iar partea noastră de moşie ne-o veţi da dincoace de Iordan".</span>
<span class="v-num v-33">33&nbsp;</span><span class="v NU32_33" data-id="NU32_33">Atunci Moise le-a dat - fiilor lui Gad, fiilor lui Ruben şi la jumătate din seminţia lui Manase, fiul lui Iosif - regatul lui Sihon, regele Amoreilor, şi regatul lui Og, regele Vasanului, ţara şi cetăţile cu pământurile lor, oraşele ţării de jur-împrejur.</span>
<span class="v-num v-34">34&nbsp;</span><span class="v NU32_34" data-id="NU32_34">Fiii lui Gad au zidit Dibonul, Atarotul, Aroerul,</span>
<span class="v-num v-35">35&nbsp;</span><span class="v NU32_35" data-id="NU32_35">Atarot-Şofanul, Iazerul, Iogbeha,</span>
<span class="v-num v-36">36&nbsp;</span><span class="v NU32_36" data-id="NU32_36">Bet-Nimra şi Bet-Haran, cetăţi întărite, precum şi stâni pentru oi.</span>
<span class="v-num v-37">37&nbsp;</span><span class="v NU32_37" data-id="NU32_37">Fiii lui Ruben au zidit Heşbonul, Eleale, Chiriataimul,</span>
<span class="v-num v-38">38&nbsp;</span><span class="v NU32_38" data-id="NU32_38">Nebo, Baal-Meonul - ale căror nume au fost schimbate - şi Sibma; oraşelor pe care le-au zidit ei le-au dat nume după numele lor.</span>
<span class="v-num v-39">39&nbsp;</span><span class="v NU32_39" data-id="NU32_39">Iar fiii lui Machir, fiul lui Manase, s'au dus în Galaad şi l-au luat în stăpânire şi i-au nimicit pe Amoreii care erau acolo.</span>
<span class="v-num v-40">40&nbsp;</span><span class="v NU32_40" data-id="NU32_40">Iar Moise a dat Galaadul lui Machir, fiul lui Manase, care s'a aşezat acolo.</span>
<span class="v-num v-41">41&nbsp;</span><span class="v NU32_41" data-id="NU32_41">Iair, fiul lui Manase, s'a dus şi le-a luat sălaşurile şi le-a numit Sălaşurile lui Iair.</span>
<span class="v-num v-42">42&nbsp;</span><span class="v NU32_42" data-id="NU32_42">Iar Nobah s'a dus şi a luat în stăpânire Chenatul şi satele care ţineau de el şi l-a numit după numele său: Nobah.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="NU31.html">&lt;</a>
<a class="home" href="index.html">=</a>
<a class="next" href="NU33.html">&gt;</a>
</div></div>
</body>
</html>