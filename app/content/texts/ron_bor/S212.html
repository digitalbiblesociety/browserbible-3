<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A DOUA A REGILOR 12 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="S2.html">Biblia Ortodoxă Română Sinodală (2006)</a><a class="location" href="S2.html">CARTEA A DOUA A REGILOR 12</a><a class="prev" href="S211.html">&lt;</a>
<a class="home" href="index.html">=</a>
<a class="next" href="S213.html">&gt;</a>
</div></div>
<div class="section chapter S2 S212 ron_bor ron " dir="ltr" lang="ro" data-id="S212" data-nextid="S213" data-previd="S211">
<div class="c">12</div>
<div class="p">
<span class="v-num v-1">1&nbsp;</span><span class="v S212_1" data-id="S212_1">Atunci a trimis Domnul pe Natan proorocul la David şi a venit acela la el şi i-a zis: "Erau într-o cetate doi oameni: unul bogat şi altul sărac.</span>
<span class="v-num v-2">2&nbsp;</span><span class="v S212_2" data-id="S212_2">Cel bogat avea foarte multe vite mari şi mărunte,</span>
<span class="v-num v-3">3&nbsp;</span><span class="v S212_3" data-id="S212_3">Iar cel sărac n-avea decât o singură oiţă, pe care el o cumpărase de mică şi o hrănise şi ea crescuse cu copiii lui. Din pâinea lui mâncase şi ea şi se adăpase din ulcica lui, la sânul lui dormise şi era pentru el ca o fiică.</span>
<span class="v-num v-4">4&nbsp;</span><span class="v S212_4" data-id="S212_4">Dar iată că a venit la bogat un călător, şi gazda nu s-a îndurat să ia din oile sale sau din vitele sale, ca să gătească cină pentru călătorul care venise la el, ci a luat oiţa săracului şi a gătit-o pe aceea pentru omul care venise la el".</span>
<span class="v-num v-5">5&nbsp;</span><span class="v S212_5" data-id="S212_5">Atunci s-a mâniat David cumplit asupra acelui om şi a zis către Natan: "Precum este adevărat că Domnul este viu, tot aşa este de adevărat că omul care a făcut aceasta este vrednic de moarte;</span>
<span class="v-num v-6">6&nbsp;</span><span class="v S212_6" data-id="S212_6">Pentru oaie el trebuie să întoarcă împătrit, pentru că a făcut una ca aceasta şi pentru că n-a avut milă".</span>
<span class="v-num v-7">7&nbsp;</span><span class="v S212_7" data-id="S212_7">Atunci Natan a zis către David: "Tu eşti omul care a făcut aceasta. Aşa zice Domnul Dumnezeul lui Israel: Eu te-am uns rege pentru Israel şi Eu te-am izbăvit din mâna lui Saul,</span>
<span class="v-num v-8">8&nbsp;</span><span class="v S212_8" data-id="S212_8">Ţi-am dat casa domnului tău şi femeile domnului tău la sânul tău; ţi-am dat ţie casa lui Israel şi a lui Iuda şi, dacă aceasta este puţin pentru tine, ţi-aş mai adăuga.</span>
<span class="v-num v-9">9&nbsp;</span><span class="v S212_9" data-id="S212_9">Pentru ce însă ai nesocotit tu cuvântul Domnului, făcând rău înaintea ochilor Lui? Pe Urie Heteul tu l-ai lovit cu sabia, pe femeia lui ţi-ai luat-o de soţie, iar pe el l-ai ucis cu sabia Amoniţilor.</span>
<span class="v-num v-10">10&nbsp;</span><span class="v S212_10" data-id="S212_10">Deci nu se va depărta sabia de deasupra casei tale în veac, pentru că tu M-ai nesocotit pe Mine şi ai luat pe femeia lui Urie Heteul, ca să-ţi fie nevastă.</span>
<span class="v-num v-11">11&nbsp;</span><span class="v S212_11" data-id="S212_11">Aşa zice Domnul: Iată Eu voi ridica asupra ta rău chiar din casa ta şi voi lua pe femeile tale înaintea ochilor tăi şi le voi da aproapelui tău şi se va culca acela cu femeile tale în văzul soarelui acestuia.</span>
<span class="v-num v-12">12&nbsp;</span><span class="v S212_12" data-id="S212_12">Tu ai făcut pe ascuns, iar Eu voi face aceasta înaintea a tot Israelul şi înaintea soarelui". "Am păcătuit înaintea Domnului", a zis David către Natan.</span>
<span class="v-num v-13">13&nbsp;</span><span class="v S212_13" data-id="S212_13">"Şi Domnul a ridicat păcatul de deasupra ta, a zis Natan, şi tu nu vei muri.</span>
<span class="v-num v-14">14&nbsp;</span><span class="v S212_14" data-id="S212_14">Dar fiindcă tu prin această faptă ai dat vrăjmaşilor Domnului pricină să-L hulească, de aceea va muri fiul ce ţi se va naşte".</span>
<span class="v-num v-15">15&nbsp;</span><span class="v S212_15" data-id="S212_15">Apoi s-a dus Natan la casa sa, iar Domnul a lovit copilul pe care i-l născuse lui David femeia lui Urie şi acela s-a îmbolnăvit.</span>
<span class="v-num v-16">16&nbsp;</span><span class="v S212_16" data-id="S212_16">Şi s-a rugat David Domnului pentru copil, a postit şi, ducându-se deoparte, a petrecut noaptea întins pe pământ.</span>
<span class="v-num v-17">17&nbsp;</span><span class="v S212_17" data-id="S212_17">Atunci au intrat la el bătrânii casei lui ca să-l ridice de la pământ, dar el n-î voit şi nici n-a mâncat pâine cu ei.</span>
<span class="v-num v-18">18&nbsp;</span><span class="v S212_18" data-id="S212_18">După şapte zile a murit copilul şi slugile lui David se temeau să-i spună că a murit copilul. Căci ei îşi ziceau: "Când copilul era încă viu şi noi îl mângâiam, el nu ne băga în seamă; cum să-i spunem acum: A murit copilul? Ar putea să facă vreun rău".</span>
<span class="v-num v-19">19&nbsp;</span><span class="v S212_19" data-id="S212_19">Dar văzând David că slugile sale şoptesc între ele, a priceput că a murit copilul şi le-a întrebat: "A murit copilul?"A murit", i s-a răspuns.</span>
<span class="v-num v-20">20&nbsp;</span><span class="v S212_20" data-id="S212_20">Atunci David s-a sculat de la pământ, s-a spălat, s-a uns şi şi-a schimbat hainele şi s-a dus în casa Domnului şi s-a rugat. Întorcându-se apoi acasă, a cerut să i se dea pâine şi a mâncat.</span>
<span class="v-num v-21">21&nbsp;</span><span class="v S212_21" data-id="S212_21">Şi i-au zis slugile: "Ce va să zică aceasta? Când copilul era încă în viaţă, ai postit, ai plâns şi n-ai dormit; iar după ce copilul a murit, te-ai sculat, ai mâncat şi ai băut?"</span>
<span class="v-num v-22">22&nbsp;</span><span class="v S212_22" data-id="S212_22">"Câtă vreme copilul era viu, a zis David, am postit şi am plâns, căci socoteam: Cine ştie, poate mă va milui Domnul şi va trăi copilul.</span>
<span class="v-num v-23">23&nbsp;</span><span class="v S212_23" data-id="S212_23">Dar acum el a murit; de ce să mai postesc? Îl mai pot eu, oare, întoarce? Eu mă voi duce la el, iar el nu se va mai întoarce la mine".</span>
<span class="v-num v-24">24&nbsp;</span><span class="v S212_24" data-id="S212_24">Şi a mângâiat David pe Batşeba, femeia sa, a intrat la ea, s-a culcat cu ea şi ea a zămislit şi a mai născut un fiu şi i-a pus numele Solomon. Domnul l-a iubit pe acesta,</span>
<span class="v-num v-25">25&nbsp;</span><span class="v S212_25" data-id="S212_25">Şi a trimis pe proorocul Natan, şi acesta i-a pus numele Iedida, adică iubitul Domnului, cum îi spusese Domnul.</span>
<span class="v-num v-26">26&nbsp;</span><span class="v S212_26" data-id="S212_26">Ioab însă lupta împotriva cetăţii Amoniţilor, Raba, şi aproape luase cetatea domnească.</span>
<span class="v-num v-27">27&nbsp;</span><span class="v S212_27" data-id="S212_27">Atunci a trimis Ioab la David să i se spună: "Am tăbărât asupra cetăţii Raba şi am luat cetatea prin apă.</span>
<span class="v-num v-28">28&nbsp;</span><span class="v S212_28" data-id="S212_28">Adună acum celălalt popor şi vino asupra cetăţii şi o ia; căci de o voi lua eu, atunci se va slăvi numele meu".</span>
<span class="v-num v-29">29&nbsp;</span><span class="v S212_29" data-id="S212_29">Atunci a adunat David tot poporul şi s-a dus asupra cetăţii Raba, s-a luptat împotriva ei şi a luat-o.</span>
<span class="v-num v-30">30&nbsp;</span><span class="v S212_30" data-id="S212_30">Şi a luat David de pe capul regelui ei coroana, care era de un talant de aur şi cu pietre scumpe, şi a pus-o pe capul său; a luat şi foarte multă pradă din cetate.</span>
<span class="v-num v-31">31&nbsp;</span><span class="v S212_31" data-id="S212_31">Iar pe poporul care se afla în ea l-a scos şi l-a pus sub fierăstrău şi sub grapă de fier şi sub securi de fier şi i-a aruncat în cuptoarele de ars cărămidă. Aşa a făcut el cu toate cetăţile Amoniţilor. După aceea David s-a întors la Ierusalim cu tot poporul.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="S211.html">&lt;</a>
<a class="home" href="index.html">=</a>
<a class="next" href="S213.html">&gt;</a>
</div></div>
</body>
</html>