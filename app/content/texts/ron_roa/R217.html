<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A DOUA PARALIPOMENA 17 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="R2.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="R2.html">CARTEA A DOUA PARALIPOMENA 17</a><a class="prev" href="R216.html">&lt;</a>
<a class="home" href="index.html">=</a>
<a class="next" href="R218.html">&gt;</a>
</div></div>
<div class="section chapter R2 R217 ron_roa ron " dir="ltr" lang="ron" data-id="R217" data-nextid="R218" data-previd="R216">
<div class="c">17</div>
<div class="p">
<span class="v-num v-1">1&nbsp;</span><span class="v R217_1" data-id="R217_1">În locul lui a domnit Iosafat, fiul său. Iar Iosafat s'a întărit împotriva lui Israel:</span>
<span class="v-num v-2">2&nbsp;</span><span class="v R217_2" data-id="R217_2">a aşezat câte o oaste în toate cetăţile cele întărite ale lui Iuda şi a rânduit căpetenii în toate cetăţile lui Iuda şi în cetăţile lui Efraim, cele pe care le cucerise Asa, părintele său.</span>
<span class="v-num v-3">3&nbsp;</span><span class="v R217_3" data-id="R217_3">Iar Domnul a fost cu Iosafat, fiindcă acesta a umblat în căile cele dintâi ale lui David, părintele său, şi n'a căutat la idoli,</span>
<span class="v-num v-4">4&nbsp;</span><span class="v R217_4" data-id="R217_4">ci pe Domnul, Dumnezeul părintelui său, L-a căutat, şi întru poruncile tatălui său a umblat, iar nu după faptele lui Israel.</span>
<span class="v-num v-5">5&nbsp;</span><span class="v R217_5" data-id="R217_5">Domnul a întărit regatul în mâna lui; toţi poporenii lui Iuda i-au dat lui Iosafat daruri , iar el a dobândit multă avuţie şi slavă.</span>
<span class="v-num v-6">6&nbsp;</span><span class="v R217_6" data-id="R217_6">Inima i s'a înălţat în calea Domnului; el a desfiinţat capiştile de pe înălţimi şi tufişurile din ţara lui Iuda.</span>
<span class="v-num v-7">7&nbsp;</span><span class="v R217_7" data-id="R217_7">În cel de al treilea an al domniei sale a trimis căpeteniile pe care le avea, pe cele mai viteze, anume pe Benhail, Obadia, Zaharia, Natanael şi Miheia, să înveţe poporul în cetăţile lui Iuda;</span>
<span class="v-num v-8">8&nbsp;</span><span class="v R217_8" data-id="R217_8">şi, împreună cu ei, pe leviţii Şemaia, Netania, Zebadia, Asael, Şemiramot, Ionatan, Adonie, Tobie şi Tob-Adonie; iar dintre preoţi, pe Elişama şi Ioram.</span>
<span class="v-num v-9">9&nbsp;</span><span class="v R217_9" data-id="R217_9">Aceştia au învăţat în Iuda, având cu ei cartea legii Domnului: şi au cutreierat toate cetăţile lui Iuda şi au învăţat poporul.</span>
<span class="v-num v-10">10&nbsp;</span><span class="v R217_10" data-id="R217_10">Şi'n toate regatele dimprejurul lui Iuda intrase frica de Domnul şi nici unul din ele nu a făcut război împotriva lui Iosafat.</span>
<span class="v-num v-11">11&nbsp;</span><span class="v R217_11" data-id="R217_11">Până şi unii dintre Filisteni îi aduceau lui Iosafat daruri şi argint şi plocoane, iar Arabii i-au adus şapte mii şapte sute de berbeci.</span>
<span class="v-num v-12">12&nbsp;</span><span class="v R217_12" data-id="R217_12">Aşa că Iosafat a sporit foarte şi s'a înălţat; şi a zidit în Iudeea sălaşe de locuit şi cetăţi întărite.</span>
<span class="v-num v-13">13&nbsp;</span><span class="v R217_13" data-id="R217_13">Şi multe lucruri a făcut el în Iudeea; iar în Ierusalim avea ostaşi viteji şi puternici.</span>
<span class="v-num v-14">14&nbsp;</span><span class="v R217_14" data-id="R217_14">Iată numărul acestora, după familiile lor dinspre tată: Din Iuda, căpetenii peste mii: Adna, căpetenie, care avea sub el trei sute de mii de viteji puternici;</span>
<span class="v-num v-15">15&nbsp;</span><span class="v R217_15" data-id="R217_15">după el, Iohanan, căpetenie, care avea sub el două sute optzeci de mii;</span>
<span class="v-num v-16">16&nbsp;</span><span class="v R217_16" data-id="R217_16">după acesta, Amasia, fiul lui Zicri, care avea râvnă pentru Domnul: avea sub el două sute de mii de viteji.</span>
<span class="v-num v-17">17&nbsp;</span><span class="v R217_17" data-id="R217_17">Din Veniamin: viteazul ostaş Eliada, care avea sub el două sute de mii de arcaşi şi scutieri;</span>
<span class="v-num v-18">18&nbsp;</span><span class="v R217_18" data-id="R217_18">după acesta Iehozabad, care avea sub el o sută optzeci de mii de viteji războinici.</span>
<span class="v-num v-19">19&nbsp;</span><span class="v R217_19" data-id="R217_19">Aceştia erau slujitorii regelui, în afara celor pe care-i aşezase regele în cetăţile întărite ale lui Iuda.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="R216.html">&lt;</a>
<a class="home" href="index.html">=</a>
<a class="next" href="R218.html">&gt;</a>
</div></div>
</body>
</html>