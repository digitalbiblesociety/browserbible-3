<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CÂNTAREA CÂNTĂRILOR 5 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="SS.html">Biblia Ortodoxă Română Sinodală (2006)</a><a class="location" href="SS.html">CÂNTAREA CÂNTĂRILOR 5</a><a class="prev" href="SS4.html">&lt;</a>
<a class="home" href="index.html">=</a>
<a class="next" href="SS6.html">&gt;</a>
</div></div>
<div class="section chapter SS SS5 ron_bor ron " dir="ltr" lang="ro" data-id="SS5" data-nextid="SS6" data-previd="SS4">
<div class="c">5</div>
<div class="p">
<span class="v-num v-1">1&nbsp;</span><span class="v SS5_1" data-id="SS5_1">Venit-am în grădina mea, sora mea, mireasa mea! Strâns-am miruri aromate, miere am mâncat din faguri, vin şi lapte am băut. Mâncaţi şi beţi, prieteni, fiţi beţi de dragoste, iubiţii mei!</span>
<span class="v-num v-2">2&nbsp;</span><span class="v SS5_2" data-id="SS5_2">De dormit dormeam, dar inima-mi veghea. Auzi glasul celui drag! El la uşă bătând zice: Deschide-mi, surioară, deschide-mi, iubita mea, porumbiţa mea, curata mea, capul îmi este plin de rouă şi părul ud de vlaga nopţii.</span>
<span class="v-num v-3">3&nbsp;</span><span class="v SS5_3" data-id="SS5_3">Haina eu mi-am dezbrăcat, cum s-o-mbrac eu iar? Picioarele mi le-am spălat, cum să le murdăresc eu iar?</span>
<span class="v-num v-4">4&nbsp;</span><span class="v SS5_4" data-id="SS5_4">Iubitul mâna pe fereastră a întins şi inima mi-a tresărit.</span>
<span class="v-num v-5">5&nbsp;</span><span class="v SS5_5" data-id="SS5_5">Iute să-i deschid m-am ridicat, din mână mir mi-a picurat, mir din degete mi-a curs pe închizătoarea uşii.</span>
<span class="v-num v-6">6&nbsp;</span><span class="v SS5_6" data-id="SS5_6">Celui drag eu i-am deschis, dar iubitul meu plecase; sufletu-mi încremenise, când cel drag mie-mi vorbise; iată eu l-am căutat, dar de-aflat nu l-am aflat; pe nume l-am tot strigat, dar răspuns nu mi s-a dat.</span>
<span class="v-num v-7">7&nbsp;</span><span class="v SS5_7" data-id="SS5_7">Întâlnitu-m-au străjerii, cei ce târgul străjuiesc, m-au izbit şi m-au rănit şi vălul mi l-au luat, cei ce zidul îl păzesc.</span>
<span class="v-num v-8">8&nbsp;</span><span class="v SS5_8" data-id="SS5_8">Fete din Ierusalim, vă jur: De-ntâlniţi pe dragul meu, ce să-i spuneţi oare lui? Că-s bolnavă de iubire.</span>
<span class="v-num v-9">9&nbsp;</span><span class="v SS5_9" data-id="SS5_9">Ce are iubitul tău mai mult ca alţii, o tu, cea mai frumoasă-ntre femei? Cu cît iubitul tău e mai ales ca alţi iubiţi, ca să ne rogi aşa cu jurământ?</span>
<span class="v-num v-10">10&nbsp;</span><span class="v SS5_10" data-id="SS5_10">Iubitul meu e alb şi rumen, şi între zeci de mii este întâiul.</span>
<span class="v-num v-11">11&nbsp;</span><span class="v SS5_11" data-id="SS5_11">Capul lui, aur curat; părul lui, păr ondulat, negru-nchis, pană de corb.</span>
<span class="v-num v-12">12&nbsp;</span><span class="v SS5_12" data-id="SS5_12">Ochii lui sunt porumbei, ce în lapte trupu-şi scaldă, la izvor stând mulţumiţi.</span>
<span class="v-num v-13">13&nbsp;</span><span class="v SS5_13" data-id="SS5_13">Trandafir mirositor sunt obrajii lui, strat de ierburi aromate. Iar buzele lui, la fel cu crinii roşii, în mir mirositor sunt scăldate.</span>
<span class="v-num v-14">14&nbsp;</span><span class="v SS5_14" data-id="SS5_14">Braiele-i sunt drugi de aur cu topaze împodobite; pieptul lui e scut de fildeş cu safire ferecat.</span>
<span class="v-num v-15">15&nbsp;</span><span class="v SS5_15" data-id="SS5_15">Stâlpi de marmură sunt picioarele lui, pe temei de aur aşezate. Înfăţişarea lui e ca Libanul şi e măreţ ca cedrul.</span>
<span class="v-num v-16">16&nbsp;</span><span class="v SS5_16" data-id="SS5_16">Gura lui e negrăit de dulce şi totul este în el fermecător; iată cum este al meu iubit, fiice din Ierusalim, iată cum este al meu mire!</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="SS4.html">&lt;</a>
<a class="home" href="index.html">=</a>
<a class="next" href="SS6.html">&gt;</a>
</div></div>
</body>
</html>