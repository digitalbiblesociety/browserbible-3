<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FACEREA 44 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="GN.html">Biblia Ortodoxă Română Sinodală (2006)</a><a class="location" href="GN.html">FACEREA 44</a><a class="prev" href="GN43.html">&lt;</a>
<a class="home" href="index.html">=</a>
<a class="next" href="GN45.html">&gt;</a>
</div></div>
<div class="section chapter GN GN44 ron_bor ron " dir="ltr" lang="ron" data-id="GN44" data-nextid="GN45" data-previd="GN43">
<div class="c">44</div>
<div class="p">
<span class="v-num v-1">1&nbsp;</span><span class="v GN44_1" data-id="GN44_1">După aceea a poruncit Iosif ispravnicului casei sale şi i-a zis: "Umple sacii oamenilor acestora cu bucate, cât vor putea duce, şi argintul fiecăruia să-l pui în gura sacului lui.</span>
<span class="v-num v-2">2&nbsp;</span><span class="v GN44_2" data-id="GN44_2">Iar cupa mea cea de argint să o pui în sacul celui mai mic, cu preţul grâului lui". Şi a făcut acela după cuvântul lui Iosif, cum poruncise el.</span>
<span class="v-num v-3">3&nbsp;</span><span class="v GN44_3" data-id="GN44_3">Iar dimineaţa, în revărsatul zorilor, le-au dat drumul oamenilor acelora şi asinilor lor.</span>
<span class="v-num v-4">4&nbsp;</span><span class="v GN44_4" data-id="GN44_4">Dar ieşind din cetate, ei nu s-au dus departe şi iată că Iosif zise ispravnicului casei sale: "Scoală şi aleargă după oamenii aceia şi, dacă-i vei ajunge, să le zici: "De ce mi-aţi răsplătit cu rău pentru bine?</span>
<span class="v-num v-5">5&nbsp;</span><span class="v GN44_5" data-id="GN44_5">De ce mi-aţi furat cupa cea de argint? Au nu este aceasta cupa din care bea stăpânul meu şi în care ghiceşte? Ceea ce aţi făcut aţi făcut rău!"</span>
<span class="v-num v-6">6&nbsp;</span><span class="v GN44_6" data-id="GN44_6">Şi ajungându-i, le-a zis cuvintele acestea.</span>
<span class="v-num v-7">7&nbsp;</span><span class="v GN44_7" data-id="GN44_7">Iar ei au răspuns: "De ce grăieşte domnul vorbele acestea? Noi, robii tăi, n-am făcut aşa faptă.</span>
<span class="v-num v-8">8&nbsp;</span><span class="v GN44_8" data-id="GN44_8">Dacă noi şi argintul ce l-am găsit în sacii noştri ţi l-am adus înapoi din ţara Canaan, cum dar să furăm din casa stăpânului tău argint sau aur?</span>
<span class="v-num v-9">9&nbsp;</span><span class="v GN44_9" data-id="GN44_9">Acela dintre robii tăi, la care se va găsi cupa, să moară, iar noi să fim robii domnului nostru!"</span>
<span class="v-num v-10">10&nbsp;</span><span class="v GN44_10" data-id="GN44_10">Zis-a lor acela: "Bine: cum aţi zis, aşa să fie! Acela, la care se va găsi cupa, să-mi fie rob, iar voi veţi fi nevinovaţi!"</span>
<span class="v-num v-11">11&nbsp;</span><span class="v GN44_11" data-id="GN44_11">Atunci fiecare a dat repede jos sacul său şi şi-a dezlegat fiecare sacul,</span>
<span class="v-num v-12">12&nbsp;</span><span class="v GN44_12" data-id="GN44_12">Iar acela a căutat, începând de la cel mai mare şi isprăvind cu cel mai mic; şi a găsit cupa în sacul lui Veniamin.</span>
<span class="v-num v-13">13&nbsp;</span><span class="v GN44_13" data-id="GN44_13">Atunci ei şi-au rupt hainele şi, punându-şi fiecare sacul său pe asinul său, s-au întors în cetate.</span>
<span class="v-num v-14">14&nbsp;</span><span class="v GN44_14" data-id="GN44_14">Şi a intrat Iuda şi fraţii săi la Iosif, că era încă acolo, şi au căzut la pământ înaintea lui;</span>
<span class="v-num v-15">15&nbsp;</span><span class="v GN44_15" data-id="GN44_15">Iar Iosif le-a zis: "Pentru ce aţi făcut o faptă ca aceasta? Au n-aţi ştiut voi că un om ca mine va ghici tăinuirea?"</span>
<span class="v-num v-16">16&nbsp;</span><span class="v GN44_16" data-id="GN44_16">Zis-a Iuda: "Ce să răspundem domnului nostru, sau ce să zicem, sau cu ce să ne dezvinovăţim? Dumnezeu a descoperit nedreptatea robilor tăi. Iată acum suntem robii domnului nostru şi noi şi acela la care s-a găsit cupa! "</span>
<span class="v-num v-17">17&nbsp;</span><span class="v GN44_17" data-id="GN44_17">Iosif însă le-a zis: "Ba nu! Eu aceasta nu voi face-o. Ci rob îmi va fi acela la care s-a găsit cupa, iar voi duceţi-vă cu pace la tatăl vostru".</span>
<span class="v-num v-18">18&nbsp;</span><span class="v GN44_18" data-id="GN44_18">Atunci, apropiindu-se de el, Iuda a zis: "Stăpânul meu, îngăduie robului tău să spună o vorbă înaintea ta şi să nu te mânii pe robul tău, căci tu eşti ca şi Faraon.</span>
<span class="v-num v-19">19&nbsp;</span><span class="v GN44_19" data-id="GN44_19">Domnul meu a întrebat pe robii tăi şi a zis: "Aveţi voi tată sau frate?"</span>
<span class="v-num v-20">20&nbsp;</span><span class="v GN44_20" data-id="GN44_20">Şi noi am spus domnului nostru: Avem tată bătrân şi un fiu mai mic, copilul bătrâneţilor sale, al cărui frate a murit şi a rămas numai el singur de la mama lui şi tatăl său îl iubeşte.</span>
<span class="v-num v-21">21&nbsp;</span><span class="v GN44_21" data-id="GN44_21">Iar tu ai zis către robii tăi: Aduceţi-l pe acela la mine, ca să-l văd.</span>
<span class="v-num v-22">22&nbsp;</span><span class="v GN44_22" data-id="GN44_22">Atunci noi am spus domnului nostru: Băiatul nu poate părăsi pe tatăl lui, căci, de ar părăsi el pe tatăl lui, acesta ar muri.</span>
<span class="v-num v-23">23&nbsp;</span><span class="v GN44_23" data-id="GN44_23">Tu însă ai zis către robii tăi: De nu va veni cu voi fratele vostru cel mai mic, să nu vă mai arătaţi înaintea mea.</span>
<span class="v-num v-24">24&nbsp;</span><span class="v GN44_24" data-id="GN44_24">Şi dacă ne-am întors noi la tatăl nostru şi al tău rob, i-am povestit lui vorbele domnului nostru;</span>
<span class="v-num v-25">25&nbsp;</span><span class="v GN44_25" data-id="GN44_25">Iar când tatăl nostru ne-a zis: "Duceţi-vă iar, de mai cumpăraţi puţine bucate",</span>
<span class="v-num v-26">26&nbsp;</span><span class="v GN44_26" data-id="GN44_26">Noi atunci, i-am răspuns: "Nu ne mai putem duce; iar de va fi cu noi fratele nostru cel mai mic, ne ducem, pentru că nu putem să mai vedem faţa omului aceluia, de nu va veni cu noi şi fratele nostru cel mai mic".</span>
<span class="v-num v-27">27&nbsp;</span><span class="v GN44_27" data-id="GN44_27">Atunci tatăl nostru şi al tău rob ne-a zis: "Voi ştiţi că femeia mea mi-a născut doi fii:</span>
<span class="v-num v-28">28&nbsp;</span><span class="v GN44_28" data-id="GN44_28">Unul s-a dus de la mine şi eu am zis: De bună seamă a fost sfâşiat şi până acum nu l-am mai văzut.</span>
<span class="v-num v-29">29&nbsp;</span><span class="v GN44_29" data-id="GN44_29">De-mi veţi lua şi pe acesta de la ochii mei şi i se va întâmpla pe cale vreun rău, veţi pogorî cărunteţile mele amărâte în mormânt".</span>
<span class="v-num v-30">30&nbsp;</span><span class="v GN44_30" data-id="GN44_30">Deci, de mă voi întoarce acum la tatăl nostru şi al tău rob, şi nu va fi cu noi băiatul, de al cărui suflet este legat sufletul său, şi de va vedea el că nu este băiatul, va muri;</span>
<span class="v-num v-31">31&nbsp;</span><span class="v GN44_31" data-id="GN44_31">Şi aşa robii tăi vor pogorî cărunteţile tatălui lor şi ale robului tău cu amărăciune în mormânt.</span>
<span class="v-num v-32">32&nbsp;</span><span class="v GN44_32" data-id="GN44_32">Şi apoi eu, robul tău, m-am prins chezaş la tatăl meu pentru băiat şi am zis: De nu ţi-l voi aduce şi nu ţi-l voi înfăţişa, să rămân eu vinovat înaintea tatălui meu în toate zilele vieţii mele.</span>
<span class="v-num v-33">33&nbsp;</span><span class="v GN44_33" data-id="GN44_33">Deci, să rămân eu, robul tău, rob la domnul meu în locul băiatului, iar băiatul să se întoarcă cu fraţii săi.</span>
<span class="v-num v-34">34&nbsp;</span><span class="v GN44_34" data-id="GN44_34">Căci cum mă voi duce eu la tatăl meu, de nu va fi băiatul cu mine? Nu vreau să văd durerea ce ar ajunge pe tatăl meu!"</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="GN43.html">&lt;</a>
<a class="home" href="index.html">=</a>
<a class="next" href="GN45.html">&gt;</a>
</div></div>
</body>
</html>