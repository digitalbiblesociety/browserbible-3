<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>LEVITICUL A TREIA CARTE A LUI MOISE 5 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="LV.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="LV.html">LEVITICUL A TREIA CARTE A LUI MOISE 5</a><a class="prev" href="LV4.html">&lt;</a>
<a class="home" href="index.html">=</a>
<a class="next" href="LV6.html">&gt;</a>
</div></div>
<div class="section chapter LV LV5 ron_roa ron " dir="ltr" lang="ron" data-id="LV5" data-nextid="LV6" data-previd="LV4">
<div class="c">5</div>
<div class="p">
<span class="v-num v-1">1&nbsp;</span><span class="v LV5_1" data-id="LV5_1">Dacă cineva va păcătui prin aceea că, fiind pus să jure ca martor, nu va spune ce a auzit sau ce ştie, şi astfel va lua păcatul asupră-şi;</span>
<span class="v-num v-2">2&nbsp;</span><span class="v LV5_2" data-id="LV5_2">sau dacă cineva se va atinge de ceva necurat - fie stârv de fiară necurată, fie stârv de animal necurat, fie stârv de târâtoare necurată,</span>
<span class="v-num v-3">3&nbsp;</span><span class="v LV5_3" data-id="LV5_3">fie că se va atinge de necurăţenie omenească sau de orice fel de necurăţenie care spurcă -, dacă acela n'a ştiut, dar după aceea va afla, şi prin aceasta se va face vinovat;</span>
<span class="v-num v-4">4&nbsp;</span><span class="v LV5_4" data-id="LV5_4">sau dacă cineva cu buzele sale se va jura pripit să facă ceva - fie rău, fie bine -, în orice împrejurare în care omul se jură fără să se gândească, uitând de sine, dar după aceea îşi va da seama că a păcătuit în una din acestea;</span>
<span class="v-num v-5">5&nbsp;</span><span class="v LV5_5" data-id="LV5_5">acela îşi va mărturisi păcatul pe care l-a săvârşit</span>
<span class="v-num v-6">6&nbsp;</span><span class="v LV5_6" data-id="LV5_6">aducându-I Domnului jertfă pentru păcatul pe care l-a săvârşit: parte femeiască din turmă, fie o mieluşea, fie o iadă, ca jertfă pentru păcat; aşa se va ruga preotul pentru păcatul aceluia, iar aceluia i se va trece cu vederea păcatul.</span>
<span class="v-num v-7">7&nbsp;</span><span class="v LV5_7" data-id="LV5_7">Iar de nu va fi în stare să aducă ceva din turmă, atunci pentru păcatul săvârşit de el să-I aducă Domnului două turturele sau doi pui de porumbel: unul, jertfă pentru păcat; iar altul, ardere-de-tot.</span>
<span class="v-num v-8">8&nbsp;</span><span class="v LV5_8" data-id="LV5_8">Le va aduce la preot, iar preotul va jertfi mai întâi pe cea pentru păcat, înţepându-i capul în apropierea gâtului, dar fără să despartă capul de trup;</span>
<span class="v-num v-9">9&nbsp;</span><span class="v LV5_9" data-id="LV5_9">apoi cu sângele acestei jertfe pentru păcat va stropi peretele jertfelnicului, iar sângele rămas îl va scurge la temelia jertfelnicului. Aceasta-i jertfă pentru păcat.</span>
<span class="v-num v-10">10&nbsp;</span><span class="v LV5_10" data-id="LV5_10">Iar pe cealaltă pasăre o va aduce ca ardere-de-tot, după rânduială; aşa se va ruga preotul pentru el, iar lui i se va trece cu vederea păcatul pe care l-a săvârşit.</span>
<span class="v-num v-11">11&nbsp;</span><span class="v LV5_11" data-id="LV5_11">Dacă însă nu-i va da mâna să aducă nici măcar o pereche de turturele sau doi pui de porumbel, atunci pentru păcatul pe care l-a săvârşit va aduce a zecea parte dintr'o efă de făină curată, ca jertfă pentru păcat, dar fără să toarne pe ea untdelemn şi fără să pună pe ea tămâie, căci aceasta-i jertfă pentru păcat .</span>
<span class="v-num v-12">12&nbsp;</span><span class="v LV5_12" data-id="LV5_12">O va aduce la preot, iar preotul va lua din ea o mână plină şi I-o va aduce Domnului, spre pomenire, pe jertfelnicul arderii-de-tot; aceasta-i jertfă pentru păcat.</span>
<span class="v-num v-13">13&nbsp;</span><span class="v LV5_13" data-id="LV5_13">Astfel se va ruga preotul pentru el - pentru vreunul din acele păcate ce i s'ar fi întâmplat - şi păcatul îi va fi trecut cu vederea. Rămăşiţa [de făină] va fi a preotului, ca la prinosul de mâncare".</span>
<span class="v-num v-14">14&nbsp;</span><span class="v LV5_14" data-id="LV5_14">Domnul a grăit către Moise, zicându-i:</span>
<span class="v-num v-15">15&nbsp;</span><span class="v LV5_15" data-id="LV5_15">"Dacă va greşi cineva din uitare, sau dacă din neştiinţă va păcătui cu privire la cele afierosite Domnului , pentru păcatul său Îi va aduce Domnului un berbec fără meteahnă, luat din turma sa, pe care tu îl vei preţui în sicli de argint, după preţul siclului sfânt . E jertfă pentru păcat.</span>
<span class="v-num v-16">16&nbsp;</span><span class="v LV5_16" data-id="LV5_16">Pentru ceea ce a păcătuit el cu privire la lucrul cel sfânt, va plăti preţul acestuia şi va mai adăuga a cincea parte din preţ şi i-o va da preotului, iar preotul se va ruga pentru el jertfind berbecul cel pentru păcat, şi i se va trece cu vederea.</span>
<span class="v-num v-17">17&nbsp;</span><span class="v LV5_17" data-id="LV5_17">Oricine va păcătui călcând vreuna din toate poruncile Domnului şi va face ce nu se cuvine să facă, chiar dacă din neştiinţă va greşi, păcat va avea asupră-şi.</span>
<span class="v-num v-18">18&nbsp;</span><span class="v LV5_18" data-id="LV5_18">Acela va aduce la preot, din turma sa, drept jertfă pentru vină, un berbec fără meteahnă, pe care tu îl vei preţui ca atare; preotul se va ruga astfel pentru el, pentru neştiinţa lui, că din neştiinţă a greşit, şi i se va trece cu vederea;</span>
<span class="v-num v-19">19&nbsp;</span><span class="v LV5_19" data-id="LV5_19">aceasta, pentru că el într'adevăr a greşit în faţa Domnului".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="LV4.html">&lt;</a>
<a class="home" href="index.html">=</a>
<a class="next" href="LV6.html">&gt;</a>
</div></div>
</body>
</html>