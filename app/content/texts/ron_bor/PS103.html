<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>PSALMII 103 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="PS.html">Biblia Ortodoxă Română Sinodală (2006)</a><a class="location" href="PS.html">PSALMII 103</a><a class="prev" href="PS102.html">&lt;</a>
<a class="home" href="index.html">=</a>
<a class="next" href="PS104.html">&gt;</a>
</div></div>
<div class="section chapter PS PS103 ron_bor ron " dir="ltr" lang="ro" data-id="PS103" data-nextid="PS104" data-previd="PS102">
<div class="c">Psalmul 103</div>
<div class="p">
<span class="v-num v-1">1&nbsp;</span><span class="v PS103_1" data-id="PS103_1">Binecuvintează, suflete al meu, pe Domnul! Doamne, Dumnezeul meu, măritu-Te-ai foarte.</span>
<span class="v-num v-2">2&nbsp;</span><span class="v PS103_2" data-id="PS103_2">Întru strălucire şi în mare podoabă Te-ai îmbrăcat; Cel ce Te îmbraci cu lumina ca ş i cu o haină;</span>
<span class="v-num v-3">3&nbsp;</span><span class="v PS103_3" data-id="PS103_3">Cel ce întinzi cerul ca un cort; Cel ce acoperi cu ape cele mai de deasupra ale lui;</span>
<span class="v-num v-4">4&nbsp;</span><span class="v PS103_4" data-id="PS103_4">Cel ce pui norii suirea Ta; Cel ce umbli peste aripile vânturilor;</span>
<span class="v-num v-5">5&nbsp;</span><span class="v PS103_5" data-id="PS103_5">Cel ce faci pe îngerii Tăi duhuri şi pe slugile Tale pară de foc;</span>
<span class="v-num v-6">6&nbsp;</span><span class="v PS103_6" data-id="PS103_6">Cel ce ai întemeiat pământul pe întărirea lui şi nu se va clătina în veacul veacului.</span>
<span class="v-num v-7">7&nbsp;</span><span class="v PS103_7" data-id="PS103_7">Adâncul ca o haină este îmbrăcămintea lui; peste munţi vor sta ape.</span>
<span class="v-num v-8">8&nbsp;</span><span class="v PS103_8" data-id="PS103_8">De certarea Ta vor fugi, de glasul tunetului Tău se vor înfricoşa.</span>
<span class="v-num v-9">9&nbsp;</span><span class="v PS103_9" data-id="PS103_9">Se suie munţi şi se coboară văi, în locul în care le-ai întemeiat pe ele.</span>
<span class="v-num v-10">10&nbsp;</span><span class="v PS103_10" data-id="PS103_10">Hotar ai pus, pe care nu-l vor trece şi nici nu se vor întoarce să acopere pământul.</span>
<span class="v-num v-11">11&nbsp;</span><span class="v PS103_11" data-id="PS103_11">Cel ce trimiţi izvoare în văi, prin mijlocul munţilor vor trece ape;</span>
<span class="v-num v-12">12&nbsp;</span><span class="v PS103_12" data-id="PS103_12">Adăpa-se-vor toate fiarele câmpului, asinii sălbatici setea îşi vor potoli.</span>
<span class="v-num v-13">13&nbsp;</span><span class="v PS103_13" data-id="PS103_13">Peste acelea păsările cerului vor locui; din mijlocul stâncilor vor da glas.</span>
<span class="v-num v-14">14&nbsp;</span><span class="v PS103_14" data-id="PS103_14">Cel ce adăpi munţii din cele mai de deasupra ale Tale, din rodul lucrurilor Tale se va sătura pământul.</span>
<span class="v-num v-15">15&nbsp;</span><span class="v PS103_15" data-id="PS103_15">Cel ce răsari iarbă dobitoacelor şi verdeaţă spre slujba oamenilor;</span>
<span class="v-num v-16">16&nbsp;</span><span class="v PS103_16" data-id="PS103_16">Ca să scoată pâine din pământ şi vinul veseleşte inima omului;</span>
<span class="v-num v-17">17&nbsp;</span><span class="v PS103_17" data-id="PS103_17">Ca să veselească faţa cu untdelemn şi pâinea inima omului o întăreşte.</span>
<span class="v-num v-18">18&nbsp;</span><span class="v PS103_18" data-id="PS103_18">Sătura-se-vor copacii câmpului, cedrii Libanului pe care i-ai sădit; acolo păsările îşi vor face cuib.</span>
<span class="v-num v-19">19&nbsp;</span><span class="v PS103_19" data-id="PS103_19">Locaşul cocostârcului în chiparoşi. Munţii cei înalţi adăpost cerbilor stâncile scăpare iepurilor.</span>
<span class="v-num v-20">20&nbsp;</span><span class="v PS103_20" data-id="PS103_20">Făcut-ai luna spre vremi, soarele şi-a cunoscut apusul său.</span>
<span class="v-num v-21">21&nbsp;</span><span class="v PS103_21" data-id="PS103_21">Pus-ai întuneric şi s-a făcut noapte, când vor ieşi toate fiarele pădurii;</span>
<span class="v-num v-22">22&nbsp;</span><span class="v PS103_22" data-id="PS103_22">Puii leilor mugesc ca să apuce şi să ceară de la Dumnezeu mâncarea lor.</span>
<span class="v-num v-23">23&nbsp;</span><span class="v PS103_23" data-id="PS103_23">Răsărit-a soarele şi s-au adunat şi în culcuşurile lor se vor culca.</span>
<span class="v-num v-24">24&nbsp;</span><span class="v PS103_24" data-id="PS103_24">Ieşi-va omul la lucrul său şi la lucrarea sa până seara.</span>
<span class="v-num v-25">25&nbsp;</span><span class="v PS103_25" data-id="PS103_25">Cât s-au mărit lucrurile Tale, Doamne, toate cu înţelepciune le-ai făcut! Umplutu-s-a pământul de zidirea Ta.</span>
<span class="v-num v-26">26&nbsp;</span><span class="v PS103_26" data-id="PS103_26">Marea aceasta este mare şi largă; acolo se găsesc târâtoare, cărora nu este număr, vietăţi mici şi mari.</span>
<span class="v-num v-27">27&nbsp;</span><span class="v PS103_27" data-id="PS103_27">Acolo corăbiile umblă; balaurul acesta pe care l-ai zidit, ca să se joace în ea.</span>
<span class="v-num v-28">28&nbsp;</span><span class="v PS103_28" data-id="PS103_28">Toate către Tine aşteaptă ca să le dai lor hrană la bună vreme.</span>
<span class="v-num v-29">29&nbsp;</span><span class="v PS103_29" data-id="PS103_29">Dându-le Tu lor, vor aduna, deschizând Tu mâna Ta, toate se vor umple de bunătăţi;</span>
<span class="v-num v-30">30&nbsp;</span><span class="v PS103_30" data-id="PS103_30">Dar întorcându-ţi Tu faţa Ta, se vor tulbura; lua-vei duhul lor şi se vor sfârşi şi în ţărână se vor întoarce.</span>
<span class="v-num v-31">31&nbsp;</span><span class="v PS103_31" data-id="PS103_31">Trimite-vei duhul Tău şi se vor zidi şi vei înnoi faţa pământului.</span>
<span class="v-num v-32">32&nbsp;</span><span class="v PS103_32" data-id="PS103_32">Fie slava Domnului în veac! Veseli-se-va Domnul de lucrurile Sale.</span>
<span class="v-num v-33">33&nbsp;</span><span class="v PS103_33" data-id="PS103_33">Cel ce caută spre pământ şi-l face pe el de se cutremură; Cel ce se atinge de munţi şi fumegă.</span>
<span class="v-num v-34">34&nbsp;</span><span class="v PS103_34" data-id="PS103_34">Cânta-voi Domnului în viaţa mea, cânta-voi Dumnezeului meu cât voi fi.</span>
<span class="v-num v-35">35&nbsp;</span><span class="v PS103_35" data-id="PS103_35">Plăcute să-I fie Lui cuvintele mele, iar eu mă voi veseli de Domnul.</span>
<span class="v-num v-36">36&nbsp;</span><span class="v PS103_36" data-id="PS103_36">Piară păcătoşii de pe pământ şi cei fără de lege, ca să nu mai fie. Binecuvintează, suflete al meu, pe Domnul.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="PS102.html">&lt;</a>
<a class="home" href="index.html">=</a>
<a class="next" href="PS104.html">&gt;</a>
</div></div>
</body>
</html>