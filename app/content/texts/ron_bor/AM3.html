<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>AMOS 3 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="AM.html">Biblia Ortodoxă Română Sinodală (2006)</a><a class="location" href="AM.html">AMOS 3</a><a class="prev" href="AM2.html">&lt;</a>
<a class="home" href="index.html">=</a>
<a class="next" href="AM4.html">&gt;</a>
</div></div>
<div class="section chapter AM AM3 ron_bor ron " dir="ltr" lang="ro" data-id="AM3" data-nextid="AM4" data-previd="AM2">
<div class="c">3</div>
<div class="p">
<span class="v-num v-1">1&nbsp;</span><span class="v AM3_1" data-id="AM3_1">Ascultaţi cuvântul acesta pe care Domnul îl grăieşte către voi, fii ai lui Israel, şi către tot neamul pe care l-a scos din pământul Egiptului, zicând:</span>
<span class="v-num v-2">2&nbsp;</span><span class="v AM3_2" data-id="AM3_2">"Numai pe voi v-am cunoscut dintre toate neamurile pământului; pentru aceasta vă voi pedepsi pe voi pentru toate fărădelegile voastre.</span>
<span class="v-num v-3">3&nbsp;</span><span class="v AM3_3" data-id="AM3_3">Oare pot merge doi laolaltă fără să se fi înţeles?</span>
<span class="v-num v-4">4&nbsp;</span><span class="v AM3_4" data-id="AM3_4">Oare urlă leul în pădure fără a fi găsit prada? Oare puiul de leu face să-i răsune glasul din culcuşul său fără să fi prins ceva?</span>
<span class="v-num v-5">5&nbsp;</span><span class="v AM3_5" data-id="AM3_5">Pasărea cade oare în laţ fără să fi fost el întins? Şi se ridică oare cursa de pe pământ fără să se fi prins ceva în ea?</span>
<span class="v-num v-6">6&nbsp;</span><span class="v AM3_6" data-id="AM3_6">Sună oare trâmbiţa în cetate fără ca poporul să nu se înspăimânte? Se întâmplă vreo nenorocire în cetate fără ca Domnul să nu o fi pricinuit?</span>
<span class="v-num v-7">7&nbsp;</span><span class="v AM3_7" data-id="AM3_7">Domnul nu face nimic fără să fi descoperit taina Sa proorocilor, slujitorii Lui!</span>
<span class="v-num v-8">8&nbsp;</span><span class="v AM3_8" data-id="AM3_8">Dacă leul mugeşte, cine nu se va înfricoşa? Şi dacă Domnul grăieşte, cine nu va prooroci?</span>
<span class="v-num v-9">9&nbsp;</span><span class="v AM3_9" data-id="AM3_9">Daţi de ştire de pe acoperişurile palatelor din Aşdod, de pe palatele din ţara Egiptului şi ziceţi: Adunaţi-vă pe muntele Samariei şi vedeţi câte neorânduieli sînt în această cetate si ce asupriri în sânul ei.</span>
<span class="v-num v-10">10&nbsp;</span><span class="v AM3_10" data-id="AM3_10">Ei nu ştiu să lucreze cu dreptate, zice Domnul, strâng comori din silnicie şi din jaf în palatele lor.</span>
<span class="v-num v-11">11&nbsp;</span><span class="v AM3_11" data-id="AM3_11">Pentru aceasta, aşa zice Domnul Dumnezeu: "Vrăjmaşul va cutreiera prin ţară şi te va despuia de puterea ta şi va jefui palatele tale!"</span>
<span class="v-num v-12">12&nbsp;</span><span class="v AM3_12" data-id="AM3_12">Aşa grăieşte Domnul: "Precum ciobanul scapă din gura leului două şolduri de carne sau un vârf de ureche, aşa vor scăpa fiii lui Israel! Voi care staţi în Samaria pe un colţ de pat şi în Damasc în aşternuturi,</span>
<span class="v-num v-13">13&nbsp;</span><span class="v AM3_13" data-id="AM3_13">Ascultaţi şi mărturisiţi împotriva casei lui Iacov, zice Domnul Dumnezeu, Dumnezeul Savaot;</span>
<span class="v-num v-14">14&nbsp;</span><span class="v AM3_14" data-id="AM3_14">Că în ziua în care voi pedepsi fărădelegile lui Israel, voi răsturna altarele cele din Betel şi coarnele jertfelnicului vor fi sfărâmate şi vor cădea pe pământ.</span>
<span class="v-num v-15">15&nbsp;</span><span class="v AM3_15" data-id="AM3_15">Şi casa cea de iarnă o voi dărâma şi lăcaşurile cele de fildeş vor pieri şi case fără de număr nu vor mai fi", zice Domnul.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="AM2.html">&lt;</a>
<a class="home" href="index.html">=</a>
<a class="next" href="AM4.html">&gt;</a>
</div></div>
</body>
</html>