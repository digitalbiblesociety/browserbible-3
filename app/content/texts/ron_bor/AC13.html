<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FAPTE 13 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="AC.html">Biblia Ortodoxă Română Sinodală (2006)</a><a class="location" href="AC.html">FAPTE 13</a><a class="prev" href="AC12.html">&lt;</a>
<a class="home" href="index.html">=</a>
<a class="next" href="AC14.html">&gt;</a>
</div></div>
<div class="section chapter AC AC13 ron_bor ron " dir="ltr" lang="ron" data-id="AC13" data-nextid="AC14" data-previd="AC12">
<div class="c">13</div>
<div class="p">
<span class="v-num v-1">1&nbsp;</span><span class="v AC13_1" data-id="AC13_1">Şi erau în Biserica din Antiohia prooroci şi învăţători: Barnaba şi Simeon, ce se numea Niger, Luciu Cirineul, Manain, cel ce fusese crescut împreună cu Irod tetrarhul, şi Saul.</span>
<span class="v-num v-2">2&nbsp;</span><span class="v AC13_2" data-id="AC13_2">Şi pe când slujeau Domnului şi posteau, Duhul Sfânt a zis: Osebiţi-mi pe Barnaba şi pe Saul, pentru lucrul la care i-am chemat.</span>
<span class="v-num v-3">3&nbsp;</span><span class="v AC13_3" data-id="AC13_3">Atunci, postind şi rugându-se, şi-au pus mâinile peste ei şi i-au lăsat să plece.</span>
<span class="v-num v-4">4&nbsp;</span><span class="v AC13_4" data-id="AC13_4">Deci, ei, mânaţi de Duhul Sfânt, au coborât la Seleucia şi de acolo au plecat cu corabia la Cipru.</span>
<span class="v-num v-5">5&nbsp;</span><span class="v AC13_5" data-id="AC13_5">Şi ajungând în Salamina, au vestit cuvântul lui Dumnezeu în sinagogile iudeilor. Şi aveau şi pe Ioan slujitor.</span>
<span class="v-num v-6">6&nbsp;</span><span class="v AC13_6" data-id="AC13_6">Şi străbătând toată insula până la Pafos, au găsit pe un oarecare bărbat iudeu, vrăjitor, prooroc mincinos, al cărui nume era Bariisus,</span>
<span class="v-num v-7">7&nbsp;</span><span class="v AC13_7" data-id="AC13_7">Care era în preajma proconsulului Sergius Paulus, bărbat înţelept. Acesta chemând la sine pe Barnaba şi pe Saul, dorea să audă cuvântul lui Dumnezeu,</span>
<span class="v-num v-8">8&nbsp;</span><span class="v AC13_8" data-id="AC13_8">Dar le stătea împotrivă Elimas vrăjitorul - căci aşa se tâlcuieşte numele lui - căutând să întoarcă pe proconsul de la credinţă.</span>
<span class="v-num v-9">9&nbsp;</span><span class="v AC13_9" data-id="AC13_9">Iar Saul - care se numeşte şi Pavel - plin fiind de Duh Sfânt, a privit ţintă la el,</span>
<span class="v-num v-10">10&nbsp;</span><span class="v AC13_10" data-id="AC13_10">Şi a zis: O, tu cel plin de toată viclenia şi de toată înşelăciunea, fiule al diavolului, vrăjmaşule a toată dreptatea, nu vei înceta de a strâmba căile Domnului cele drepte?</span>
<span class="v-num v-11">11&nbsp;</span><span class="v AC13_11" data-id="AC13_11">Şi acum, iată mâna Domnului este asupra ta şi vei fi orb, nevăzând soarele până la o vreme. Şi îndată a căzut peste el pâclă şi întuneric şi, dibuind împrejur, căuta cine să-l ducă de mână.</span>
<span class="v-num v-12">12&nbsp;</span><span class="v AC13_12" data-id="AC13_12">Atunci proconsulul, văzând ce s-a făcut, a crezut, mirându-se foarte de învăţătura Domnului.</span>
<span class="v-num v-13">13&nbsp;</span><span class="v AC13_13" data-id="AC13_13">Şi plecând cu corabia de la Pafos, Pavel şi cei împreună cu el au venit la Perga Pamfiliei. Iar Ioan, despărţindu-se de ei, s-a întors la Ierusalim.</span>
<span class="v-num v-14">14&nbsp;</span><span class="v AC13_14" data-id="AC13_14">Iar ei, trecând de la Perga, au ajuns la Antiohia Pisidiei şi, intrând în sinagogă, într-o zi de sâmbătă, au şezut.</span>
<span class="v-num v-15">15&nbsp;</span><span class="v AC13_15" data-id="AC13_15">Şi după citirea Legii şi a Proorocilor, mai-marii sinagogii au trimis la ei, zicându-le: Bărbaţi fraţi, dacă aveţi vreun cuvânt de mângâiere către popor, vorbiţi.</span>
<span class="v-num v-16">16&nbsp;</span><span class="v AC13_16" data-id="AC13_16">Şi, ridicându-se Pavel şi făcându-le semn cu mâna, a zis: Bărbaţi israeliţi şi cei temători de Dumnezeu, ascultaţi:</span>
<span class="v-num v-17">17&nbsp;</span><span class="v AC13_17" data-id="AC13_17">Dumnezeul acestui popor al lui Israel a ales pe părinţii noştri şi pe popor l-a înălţat, când era străin în pământul Egiptului, şi cu braţ înalt i-a scos de acolo,</span>
<span class="v-num v-18">18&nbsp;</span><span class="v AC13_18" data-id="AC13_18">Şi vreme de patruzeci de ani i-a hrănit în pustie.</span>
<span class="v-num v-19">19&nbsp;</span><span class="v AC13_19" data-id="AC13_19">Şi nimicind şapte neamuri în ţara Canaanului, pământul acela l-a dat lor spre moştenire.</span>
<span class="v-num v-20">20&nbsp;</span><span class="v AC13_20" data-id="AC13_20">Şi după acestea, ca la patru sute cincizeci de ani, le-a dat judecători, până la Samuel proorocul.</span>
<span class="v-num v-21">21&nbsp;</span><span class="v AC13_21" data-id="AC13_21">Şi de acolo au cerut rege şi Dumnezeu le-a dat, timp de patruzeci de ani, pe Saul, fiul lui Chiş, bărbat din seminţia lui Veniamin.</span>
<span class="v-num v-22">22&nbsp;</span><span class="v AC13_22" data-id="AC13_22">Şi înlăturându-l, le-a ridicat rege pe David, pentru care a zis, mărturisind: "Aflat-am pe David al lui Iesei, bărbat după inima Mea, care va face toate voile Mele".</span>
<span class="v-num v-23">23&nbsp;</span><span class="v AC13_23" data-id="AC13_23">Din urmaşii acestuia, Dumnezeu, după făgăduinţă, i-a adus lui Israel un Mântuitor, pe Iisus,</span>
<span class="v-num v-24">24&nbsp;</span><span class="v AC13_24" data-id="AC13_24">După ce Ioan a propovăduit, înaintea venirii Lui, botezul pocăinţei, la tot poporul lui Israel.</span>
<span class="v-num v-25">25&nbsp;</span><span class="v AC13_25" data-id="AC13_25">Iar dacă şi-a împlinit Ioan calea sa, zicea: Nu sunt eu ce socotiţi voi că sunt. Dar, iată, vine după mine Cel căruia nu sunt vrednic să-I dezleg încălţămintea picioarelor.</span>
<span class="v-num v-26">26&nbsp;</span><span class="v AC13_26" data-id="AC13_26">Bărbaţi fraţi, fii din neamul lui Avraam şi cei dintre voi temători de Dumnezeu, vouă vi s-a trimis cuvântul acestei mântuiri.</span>
<span class="v-num v-27">27&nbsp;</span><span class="v AC13_27" data-id="AC13_27">Căci cei ce locuiesc în Ierusalim şi căpeteniile lor, necunoscându-L şi osândindu-L, au împlinit glasurile proorocilor care se citesc în fiecare sâmbătă.</span>
<span class="v-num v-28">28&nbsp;</span><span class="v AC13_28" data-id="AC13_28">Şi, neaflând în El nici o vină de moarte, au cerut de la Pilat ca să-L omoare.</span>
<span class="v-num v-29">29&nbsp;</span><span class="v AC13_29" data-id="AC13_29">Iar când au săvârşit toate cele scrise despre El, coborându-L de pe cruce, L-au pus în mormânt.</span>
<span class="v-num v-30">30&nbsp;</span><span class="v AC13_30" data-id="AC13_30">Dar Dumnezeu L-a înviat din morţi.</span>
<span class="v-num v-31">31&nbsp;</span><span class="v AC13_31" data-id="AC13_31">El S-a arătat mai multe zile celor ce împreună cu El s-au suit din Galileea la Ierusalim şi care sunt acum martorii Lui către popor.</span>
<span class="v-num v-32">32&nbsp;</span><span class="v AC13_32" data-id="AC13_32">Şi noi vă binevestim făgăduinţa făcută părinţilor.</span>
<span class="v-num v-33">33&nbsp;</span><span class="v AC13_33" data-id="AC13_33">Că pe aceasta Dumnezeu a împlinit-o cu noi, copiii lor, înviindu-L pe Iisus, precum este scris şi în Psalmul al doilea: "Fiul Meu eşti Tu; Eu astăzi Te-am născut".</span>
<span class="v-num v-34">34&nbsp;</span><span class="v AC13_34" data-id="AC13_34">Şi cum că L-a înviat din morţi, ca să nu se mai întoarcă la stricăciune, a spus-o altfel: "Vă voi da vouă cele sfinte şi vrednice de credinţă ale lui David".</span>
<span class="v-num v-35">35&nbsp;</span><span class="v AC13_35" data-id="AC13_35">De aceea şi în alt loc zice: "Nu vei da pe Sfântul Tău să vadă stricăciune".</span>
<span class="v-num v-36">36&nbsp;</span><span class="v AC13_36" data-id="AC13_36">Pentru că David, slujind în timpul său voii lui Dumnezeu, a adormit şi s-a adăugat la părinţii lui şi a văzut stricăciune.</span>
<span class="v-num v-37">37&nbsp;</span><span class="v AC13_37" data-id="AC13_37">Dar Acela pe Care Dumnezeu L-a înviat n-a văzut stricăciune.</span>
<span class="v-num v-38">38&nbsp;</span><span class="v AC13_38" data-id="AC13_38">Cunoscut deci să vă fie vouă, bărbaţi fraţi, că prin Acesta vi se vesteşte iertarea păcatelor şi că, de toate câte n-aţi putut să vă îndreptaţi în Legea lui Moise,</span>
<span class="v-num v-39">39&nbsp;</span><span class="v AC13_39" data-id="AC13_39">Întru Acesta tot cel ce crede se îndreptează.</span>
<span class="v-num v-40">40&nbsp;</span><span class="v AC13_40" data-id="AC13_40">Deci luaţi aminte să nu vină peste voi ceea ce s-a zis în prooroci:</span>
<span class="v-num v-41">41&nbsp;</span><span class="v AC13_41" data-id="AC13_41">"Vedeţi, îngâmfaţilor, miraţi-vă şi pieriţi, că Eu lucrez un lucru, în zilele voastre, un lucru pe care nu-l veţi crede, dacă vă va spune cineva".</span>
<span class="v-num v-42">42&nbsp;</span><span class="v AC13_42" data-id="AC13_42">Şi ieşind ei din sinagoga iudeilor, îi rugau neamurile ca sâmbăta viitoare să li se grăiască cuvintele acestea.</span>
<span class="v-num v-43">43&nbsp;</span><span class="v AC13_43" data-id="AC13_43">După ce s-a terminat adunarea, mulţi dintre iudei şi dintre prozeliţii cucernici au mers după Pavel şi după Barnaba, care, vorbind către ei, îi îndemnau să stăruie în harul lui Dumnezeu.</span>
<span class="v-num v-44">44&nbsp;</span><span class="v AC13_44" data-id="AC13_44">Iar în sâmbăta următoare, mai toată cetatea s-a adunat ca să audă cuvântul lui Dumnezeu.</span>
<span class="v-num v-45">45&nbsp;</span><span class="v AC13_45" data-id="AC13_45">Dar iudeii, văzând mulţimile, s-au umplut de pizmă şi vorbeau împotriva celor spuse de Pavel, hulind.</span>
<span class="v-num v-46">46&nbsp;</span><span class="v AC13_46" data-id="AC13_46">Iar Pavel şi Barnaba, îndrăznind, au zis: Vouă se cădea să vi se grăiască, mai întâi, cuvântul lui Dumnezeu; dar de vreme ce îl lepădaţi şi vă judecaţi pe voi nevrednici de viaţa veşnică, iată ne întoarcem către neamuri.</span>
<span class="v-num v-47">47&nbsp;</span><span class="v AC13_47" data-id="AC13_47">Căci aşa ne-a poruncit nouă Domnul: "Te-am pus spre lumină neamurilor, ca să fii Tu spre mântuire până la marginea pământului".</span>
<span class="v-num v-48">48&nbsp;</span><span class="v AC13_48" data-id="AC13_48">Iar neamurile pământului, auzind, se bucurau şi slăveau cuvântul lui Dumnezeu şi câţi erau rânduiţi spre viaţă veşnică au crezut;</span>
<span class="v-num v-49">49&nbsp;</span><span class="v AC13_49" data-id="AC13_49">Iar cuvântul Domnului se răspândea prin tot ţinutul.</span>
<span class="v-num v-50">50&nbsp;</span><span class="v AC13_50" data-id="AC13_50">Dar iudeii au întărâtat pe femeile cucernice şi de cinste şi pe cei de frunte ai cetăţii, şi au ridicat prigoane împotriva lui Pavel şi a lui Barnaba, şi i-au scos din hotarele lor.</span>
<span class="v-num v-51">51&nbsp;</span><span class="v AC13_51" data-id="AC13_51">Iar ei, scuturând asupra lor praful de pe picioare, au venit la Iconiu;</span>
<span class="v-num v-52">52&nbsp;</span><span class="v AC13_52" data-id="AC13_52">Şi ucenicii se umpleau de bucurie şi de Duh Sfânt.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="AC12.html">&lt;</a>
<a class="home" href="index.html">=</a>
<a class="next" href="AC14.html">&gt;</a>
</div></div>
</body>
</html>