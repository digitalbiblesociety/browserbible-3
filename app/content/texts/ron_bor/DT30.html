<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>DEUTERONOMUL 30 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="DT.html">Biblia Ortodoxă Română Sinodală (2006)</a><a class="location" href="DT.html">DEUTERONOMUL 30</a><a class="prev" href="DT29.html">&lt;</a>
<a class="home" href="index.html">=</a>
<a class="next" href="DT31.html">&gt;</a>
</div></div>
<div class="section chapter DT DT30 ron_bor ron " dir="ltr" lang="ro" data-id="DT30" data-nextid="DT31" data-previd="DT29">
<div class="c">30</div>
<div class="p">
<span class="v-num v-1">1&nbsp;</span><span class="v DT30_1" data-id="DT30_1">"Când vor veni asupra ta toate cuvintele acestea, binecuvântarea şi blestemul, pe care ti le-am spus eu şi le vei primi în inima ta în toate popoarele printre care te va împrăştia Domnul Dumnezeul tău,</span>
<span class="v-num v-2">2&nbsp;</span><span class="v DT30_2" data-id="DT30_2">Şi te vei întoarce la Domnul Dumnezeul tău şi, cum ti-am poruncit eu astăzi, vei asculta glasul Domnului Dumnezeului tău, tu şi fiii tăi, din toată inima ta şi din tot sufletul tău,</span>
<span class="v-num v-3">3&nbsp;</span><span class="v DT30_3" data-id="DT30_3">Atunci Domnul Dumnezeul tău va întoarce pe robii tăi şi se va milostivi asupra ta şi iar te va aduna din toate popoarele printre care te-a împrăştiat Domnul Dumnezeul tău.</span>
<span class="v-num v-4">4&nbsp;</span><span class="v DT30_4" data-id="DT30_4">Chiar de ai fi risipit de la o margine a cerului până la cealaltă margine a cerului, şi de acolo te va aduna Domnul Dumnezeul tău şi te va lua şi de acolo,</span>
<span class="v-num v-5">5&nbsp;</span><span class="v DT30_5" data-id="DT30_5">Şi te va aduce Domnul Dumnezeul tău în pământul pe care l-au stăpânit părinţii tăi şi-l vei lua în stăpânire şi te va face fericit şi te va înmulţi mai mult decât pe părinţii tăi.</span>
<span class="v-num v-6">6&nbsp;</span><span class="v DT30_6" data-id="DT30_6">Va tăia Domnul împrejur inima ta şi inima urmaşilor tăi, ca să iubeşti pe Domnul Dumnezeul tău din toată inima ta şi din tot sufletul tău, ca să trăieşti.</span>
<span class="v-num v-7">7&nbsp;</span><span class="v DT30_7" data-id="DT30_7">Atunci Domnul Dumnezeul tău va întoarce toate blestemele acestea asupra vrăjmaşilor tăi şi a celor ce te-au urât şi te-au prigonit;</span>
<span class="v-num v-8">8&nbsp;</span><span class="v DT30_8" data-id="DT30_8">Iar tu te vei întoarce şi vei asculta glasul Domnului Dumnezeului tău şi vei împlini toate poruncile Lui pe care ţi le spun astăzi.</span>
<span class="v-num v-9">9&nbsp;</span><span class="v DT30_9" data-id="DT30_9">Domnul Dumnezeul tău îţi va da cu prisosinţă spor la tot lucrul mâinilor tale, la rodul pântecelui tău, la rodul dobitoacelor tale, la rodul pământului tău, că se va bucura Domnul Dumnezeul tău din nou de tine, cum S-a bucurat de părinţi tăi, şi-ţi va face bine,</span>
<span class="v-num v-10">10&nbsp;</span><span class="v DT30_10" data-id="DT30_10">De vei asculta glasul Domnului Dumnezeului tău, păzind şi împlinind toate poruncile Lui, hotărârile Lui şi legile Lui, şi de te vei întoarce la Domnul Dumnezeul tău din toată inima ta şi din tot sufletul tău.</span>
<span class="v-num v-11">11&nbsp;</span><span class="v DT30_11" data-id="DT30_11">Căci porunca aceasta care ţi-o poruncesc eu astăzi nu este neînţeleasă de tine şi nu este departe.</span>
<span class="v-num v-12">12&nbsp;</span><span class="v DT30_12" data-id="DT30_12">Ea nu este în cer, ca să zici: Cine se va sui pentru noi în cer, ca să ne-o aducă şi să ne-o dea s-o auzim şi s-o facem?</span>
<span class="v-num v-13">13&nbsp;</span><span class="v DT30_13" data-id="DT30_13">Şi nu este ea nici peste mare, ca să zici: Cine se va duce pentru noi peste mare, ca să ne-o aducă, să ne facă s-o auzim şi s-o împlinim?</span>
<span class="v-num v-14">14&nbsp;</span><span class="v DT30_14" data-id="DT30_14">Ci Cuvântul acesta este foarte aproape de tine; el este în gura ta şi în inima ta, ca să-l faci.</span>
<span class="v-num v-15">15&nbsp;</span><span class="v DT30_15" data-id="DT30_15">Iată eu astăzi ţi-am pus înainte viaţa şi moartea, binele şi răul,</span>
<span class="v-num v-16">16&nbsp;</span><span class="v DT30_16" data-id="DT30_16">Poruncindu-ţi astăzi să iubeşti pe Domnul Dumnezeul tău, să umbli în toate căile Lui şi să împlineşti poruncile Lui, hotărârile Lui şi legile Lui, ca să trăieşti şi să te înmulţeşti şi să te binecuvânteze Domnul Dumnezeul tău pe pământul pe care îl vei stăpâni.</span>
<span class="v-num v-17">17&nbsp;</span><span class="v DT30_17" data-id="DT30_17">Iar de se va întoarce inima ta şi nu vei asculta, ci te vei lăsa ademenit şi te vei închina la alţi dumnezei şi le vei sluji lor,</span>
<span class="v-num v-18">18&nbsp;</span><span class="v DT30_18" data-id="DT30_18">Vă dau de ştire astăzi că veţi pieri şi nu veţi trăi mult în pământul pe care Domnul Dumnezeu ţi-l dă şi pentru a cărui stăpânire treci tu acum Iordanul.</span>
<span class="v-num v-19">19&nbsp;</span><span class="v DT30_19" data-id="DT30_19">Ca martori înaintea voastră iau astăzi cerul şi pământul: viaţă şi moarte Zi-am pus eu astăzi înainte, şi binecuvântare şi blestem. Alege viaţa ca să trăieşti tu şi urmaşii tăi.</span>
<span class="v-num v-20">20&nbsp;</span><span class="v DT30_20" data-id="DT30_20">Să iubeşti pe Domnul Dumnezeul tău, să asculţi glasul Lui şi să te lipeşti de El; căci în aceasta este viaţa ta şi lungimea zilelor tale, ca să locuieşti pe pământul pe care Domnul Dumnezeul tău cu jurământ l-a făgăduit părinţilor tăi, lui Avraam, lui Isaac şi lui Iacov că îl va da lor".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="DT29.html">&lt;</a>
<a class="home" href="index.html">=</a>
<a class="next" href="DT31.html">&gt;</a>
</div></div>
</body>
</html>