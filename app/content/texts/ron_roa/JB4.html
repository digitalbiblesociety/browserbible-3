<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOV 4 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JB.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="JB.html">CARTEA LUI IOV 4</a><a class="prev" href="JB3.html">&lt;</a>
<a class="home" href="index.html">=</a>
<a class="next" href="JB5.html">&gt;</a>
</div></div>
<div class="section chapter JB JB4 ron_roa ron " dir="ltr" lang="ron" data-id="JB4" data-nextid="JB5" data-previd="JB3">
<div class="c">4</div>
<div class="p">
<span class="v-num v-1">1&nbsp;</span><span class="v JB4_1" data-id="JB4_1">Şi răspunzând Elifaz din Teman, a zis:</span>
<span class="v-num v-2">2&nbsp;</span><span class="v JB4_2" data-id="JB4_2">"De multe ori în viaţă ţi s'a vorbit în dodii? Pe cine crezi tu oare că'nmoi cu vorbe grele?</span>
<span class="v-num v-3">3&nbsp;</span><span class="v JB4_3" data-id="JB4_3">Că iată, tu, cel care pe mulţi i-ai învăţat şi multe mâini slăbite le-ai împuternicit,</span>
<span class="v-num v-4">4&nbsp;</span><span class="v JB4_4" data-id="JB4_4">tu, cel ce prin cuvinte bolnavi ai ridicat şi din genunchi nevolnici făcut-ai îndrăzneţi,</span>
<span class="v-num v-5">5&nbsp;</span><span class="v JB4_5" data-id="JB4_5">acum, când şi pe tine durerea te-a atins, te-ai aruncat asupră-i ...</span>
<span class="v-num v-6">6&nbsp;</span><span class="v JB4_6" data-id="JB4_6">Ce? frica ta de Domnul e oare nebunie? şi tot aşa nădejdea? şi calea ta cea dreaptă?</span>
<span class="v-num v-7">7&nbsp;</span><span class="v JB4_7" data-id="JB4_7">Adu-ţi aminte: care din cei curaţi s'a stins? sau când pierit-au oare cei drepţi, cu toţi ai lor?</span>
<span class="v-num v-8">8&nbsp;</span><span class="v JB4_8" data-id="JB4_8">Pe cât ştiu eu, aceia ce ară rătăcire şi seamănă durere, pe-acestea le culeg.</span>
<span class="v-num v-9">9&nbsp;</span><span class="v JB4_9" data-id="JB4_9">Ei prin porunca'naltă a Domnului se sfarmă şi prin suflarea joasă-a mâniei Lui se sting.</span>
<span class="v-num v-10">10&nbsp;</span><span class="v JB4_10" data-id="JB4_10">A leului tărie şi răcnetul leoaicei s'au stins, ca şi trufia balaurilor mari.</span>
<span class="v-num v-11">11&nbsp;</span><span class="v JB4_11" data-id="JB4_11">Furnicoleul moare că n'are ce mânca, iar puii de leoaică se duc care'ncotrň.</span>
<span class="v-num v-12">12&nbsp;</span><span class="v JB4_12" data-id="JB4_12">Din tot ce-ai spus, o vorbă de-ar fi adevărată, nimic din aste rele nu te-ar fi'ntâmpinat.Minunile Lui toate, o şoaptă în auz.</span>
<span class="v-num v-13">13&nbsp;</span><span class="v JB4_13" data-id="JB4_13">Atunci când spaima nopţii şi-a vocii ei întoarse devine spaimă'n oameni,</span>
<span class="v-num v-14">14&nbsp;</span><span class="v JB4_14" data-id="JB4_14">cutremur mă cuprinde şi spaimă mă cuprinde şi oasele din mine le-aud cum clănţănesc,</span>
<span class="v-num v-15">15&nbsp;</span><span class="v JB4_15" data-id="JB4_15">că vânt ca o suflare mi-a adiat pe chip şi mi-a făcut şi părul şi carnea să se strângă.</span>
<span class="v-num v-16">16&nbsp;</span><span class="v JB4_16" data-id="JB4_16">M'am ridicat să aflu, dar n'am ştiut ce e; vedeam, dar nici o formă aievea'n văzul meu, ci numai în ureche o şoaptă de vânt lin :</span>
<span class="v-num v-17">17&nbsp;</span><span class="v JB4_17" data-id="JB4_17">La Domnul său, e oare vreun muritor curat? prin fapta lui, e oare un om fără prihană?</span>
<span class="v-num v-18">18&nbsp;</span><span class="v JB4_18" data-id="JB4_18">Că dacă nu se'ncrede nici chiar în servii Săi, şi dacă chiar în îngeri El află ceva strâmb,</span>
<span class="v-num v-19">19&nbsp;</span><span class="v JB4_19" data-id="JB4_19">cu cât mai mult în viermii bordeielor de lut - un lut din care, iată, şi noi suntem făcuţi -, în cei ce pier asemeni cu fluturii de noapte:</span>
<span class="v-num v-20">20&nbsp;</span><span class="v JB4_20" data-id="JB4_20">erau de dimineaţă, iar seara nu mai sunt; s'au dus, fără să-şi afle în ei nici o scăpare;</span>
<span class="v-num v-21">21&nbsp;</span><span class="v JB4_21" data-id="JB4_21">asupră-le suflare, şi, iată, s'au uscat; pierit-au, că n'avură în ei înţelepciune.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JB3.html">&lt;</a>
<a class="home" href="index.html">=</a>
<a class="next" href="JB5.html">&gt;</a>
</div></div>
</body>
</html>