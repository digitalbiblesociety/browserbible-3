<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNŢELEPCIUNII LUI ISUS, FIUL LUI SIRAH (ECCLESIASTICUL) 20 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="SR.html">Biblia Ortodoxă Română Sinodală (2006)</a><a class="location" href="SR.html">CARTEA ÎNŢELEPCIUNII LUI ISUS, FIUL LUI SIRAH (ECCLESIASTICUL) 20</a><a class="prev" href="SR19.html">&lt;</a>
<a class="home" href="index.html">=</a>
<a class="next" href="SR21.html">&gt;</a>
</div></div>
<div class="section chapter SR SR20 ron_bor ron " dir="ltr" lang="ro" data-id="SR20" data-nextid="SR21" data-previd="SR19">
<div class="c">20</div>
<div class="p">
<span class="v-num v-1">1&nbsp;</span><span class="v SR20_1" data-id="SR20_1">Este mult mai bine să dojeneşti decât, tăcând, să fierbi de mânie,</span>
<span class="v-num v-2">2&nbsp;</span><span class="v SR20_2" data-id="SR20_2">Şi cel care se mărturiseşte va fi apărat de pagubă.</span>
<span class="v-num v-3">3&nbsp;</span><span class="v SR20_3" data-id="SR20_3">Precum este năzuinţa famenului a se apropia de fecioară, aşa este cel care face judecată cu sila.</span>
<span class="v-num v-4">4&nbsp;</span><span class="v SR20_4" data-id="SR20_4">Este câte unul care tace şi se află înţelept, şi este câte unul care se face urât pentru vorba cea multă.</span>
<span class="v-num v-5">5&nbsp;</span><span class="v SR20_5" data-id="SR20_5">Şi este unul care tace, pentru că n-are ce să răspundă, şi altul care tace, pentru că ştie că este vremea să tacă.</span>
<span class="v-num v-6">6&nbsp;</span><span class="v SR20_6" data-id="SR20_6">Omul înţelept va tăcea până la vreme, iar cel îngâmfat şi nebun va trece peste vreme.</span>
<span class="v-num v-7">7&nbsp;</span><span class="v SR20_7" data-id="SR20_7">Cel care înmulţeşte cuvintele se va face urât tuturor, şi cel înfumurat de asemenea.</span>
<span class="v-num v-8">8&nbsp;</span><span class="v SR20_8" data-id="SR20_8">Este spor care aduce omului pagubă şi este câştig spre nenorocire.</span>
<span class="v-num v-9">9&nbsp;</span><span class="v SR20_9" data-id="SR20_9">Este dare care nu-ţi va folosi, şi este dare cu îndoită răsplătire.</span>
<span class="v-num v-10">10&nbsp;</span><span class="v SR20_10" data-id="SR20_10">Poate să-ţi vină smerenia după slavă şi se poate ca, după smerenie, să ridici capul până la slavă.</span>
<span class="v-num v-11">11&nbsp;</span><span class="v SR20_11" data-id="SR20_11">Câte unul cumpără multe cu puţin, şi altul plăteşte cu şapte părţi mai mult.</span>
<span class="v-num v-12">12&nbsp;</span><span class="v SR20_12" data-id="SR20_12">Cel înţelept în cuvinte se va face iubit, iar darurile celor nebuni se vor lepăda.</span>
<span class="v-num v-13">13&nbsp;</span><span class="v SR20_13" data-id="SR20_13">Darul celui fără de minte nu-ţi va folosi; că ochii lui, în loc de unul, sunt mulţi.</span>
<span class="v-num v-14">14&nbsp;</span><span class="v SR20_14" data-id="SR20_14">Puţine va da şi multe va cere, şi va deschide gura sa ca un ispravnic.</span>
<span class="v-num v-15">15&nbsp;</span><span class="v SR20_15" data-id="SR20_15">Astăzi va da împrumut, şi mâine va cere înapoi Urât om este unul ca acesta.</span>
<span class="v-num v-16">16&nbsp;</span><span class="v SR20_16" data-id="SR20_16">Nebunul va zice: N-am nici un prieten şi faptele mele cele bune nu primesc nici o recunoştinţă.</span>
<span class="v-num v-17">17&nbsp;</span><span class="v SR20_17" data-id="SR20_17">Cei care mănâncă pâinea mea sunt răi cu limba.</span>
<span class="v-num v-18">18&nbsp;</span><span class="v SR20_18" data-id="SR20_18">De câte ori şi câţi îl vor batjocori pe el?</span>
<span class="v-num v-19">19&nbsp;</span><span class="v SR20_19" data-id="SR20_19">Mai bună este căderea pe pământ, decât căderea din pricina limbii; aşa şi căderea celor răi va veni degrabă.</span>
<span class="v-num v-20">20&nbsp;</span><span class="v SR20_20" data-id="SR20_20">Un om urâcios este ca o glumă proastă, repetată într-una de neghiobi.</span>
<span class="v-num v-21">21&nbsp;</span><span class="v SR20_21" data-id="SR20_21">Din gura celui prost nu se primeşte o pildă, că nu o va zice la vremea ei.</span>
<span class="v-num v-22">22&nbsp;</span><span class="v SR20_22" data-id="SR20_22">Sunt oameni care sunt opriţi de la păcat din pricina sărăciei; aceştia, în somnul lor, nu sunt prigoniţi de remuşcări.</span>
<span class="v-num v-23">23&nbsp;</span><span class="v SR20_23" data-id="SR20_23">Este câte unul care-şi pierde viaţa din ruşine neînţeleaptă şi de dragul unui nebun se ruinează.</span>
<span class="v-num v-24">24&nbsp;</span><span class="v SR20_24" data-id="SR20_24">Şi este câte unul care pentru ruşine face făgăduieli mari prietenului, şi-l câştigă pe el vrăjmaş în zadar.</span>
<span class="v-num v-25">25&nbsp;</span><span class="v SR20_25" data-id="SR20_25">Batjocură rea este la om minciuna, în gura celor neînvăţaţi pururea va fi.</span>
<span class="v-num v-26">26&nbsp;</span><span class="v SR20_26" data-id="SR20_26">Mai bun este furul decât cel care pururea minte; iar amândoi vor fi moştenitorii pieirii.</span>
<span class="v-num v-27">27&nbsp;</span><span class="v SR20_27" data-id="SR20_27">Năravul omului mincinos este ocară şi ruşinea lui este cu el pururea.</span>
<span class="v-num v-28">28&nbsp;</span><span class="v SR20_28" data-id="SR20_28">Cel înţelept la cuvânt se va înălţa şi omul înţelept va plăcea celor mari.</span>
<span class="v-num v-29">29&nbsp;</span><span class="v SR20_29" data-id="SR20_29">Cel care lucrează pământul va înălţa stogul său, şi cel care place celor mari se va curăţi de nedreptate.</span>
<span class="v-num v-30">30&nbsp;</span><span class="v SR20_30" data-id="SR20_30">Ospeţele şi darurile orbesc ochii înţelepţilor şi, ca zăbala în gură, abat mustrările.</span>
<span class="v-num v-31">31&nbsp;</span><span class="v SR20_31" data-id="SR20_31">Înţelepciunea ascunsă şi comoara neştiută, ce folos este de amândouă?</span>
<span class="v-num v-32">32&nbsp;</span><span class="v SR20_32" data-id="SR20_32">Mai bun este omul care îşi ascunde nebunia sa, decât omul care îşi ascunde înţelepciunea sa.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="SR19.html">&lt;</a>
<a class="home" href="index.html">=</a>
<a class="next" href="SR21.html">&gt;</a>
</div></div>
</body>
</html>