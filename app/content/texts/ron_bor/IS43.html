<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>ISAIA 43 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="IS.html">Biblia Ortodoxă Română Sinodală (2006)</a><a class="location" href="IS.html">ISAIA 43</a><a class="prev" href="IS42.html">&lt;</a>
<a class="home" href="index.html">=</a>
<a class="next" href="IS44.html">&gt;</a>
</div></div>
<div class="section chapter IS IS43 ron_bor ron " dir="ltr" lang="ro" data-id="IS43" data-nextid="IS44" data-previd="IS42">
<div class="c">43</div>
<div class="p">
<span class="v-num v-1">1&nbsp;</span><span class="v IS43_1" data-id="IS43_1">Şi acum aşa zice Domnul, Ziditorul tău, Iacove, şi Creatorul tău, Israele: "Nu te teme, căci Eu te-am răscumpărat şi te-am chemat pe nume, al Meu eşti!</span>
<span class="v-num v-2">2&nbsp;</span><span class="v IS43_2" data-id="IS43_2">Dacă tu vei trece prin ape, Eu sunt cu tine şi în valuri tu nu vei fi înecat. Dacă vei trece prin foc, nu vei fi ars şi flăcările nu te vor mistui.</span>
<span class="v-num v-3">3&nbsp;</span><span class="v IS43_3" data-id="IS43_3">Că Eu sunt Domnul Dumnezeul tău, Sfântul lui Israel, Mântuitorul. Eu dau Egiptul preţ de răscumpărare pentru tine, Etiopia şi Saba în locul tău;</span>
<span class="v-num v-4">4&nbsp;</span><span class="v IS43_4" data-id="IS43_4">Fiindcă tu eşti de preţ în ochii Mei şi de cinste şi te iubesc; voi da neamurile în locul tău şi popoarele în locul sufletului tău.</span>
<span class="v-num v-5">5&nbsp;</span><span class="v IS43_5" data-id="IS43_5">Nu te teme, că Eu sunt cu tine! De la răsărit voi aduce seminţia ta şi de la apus te voi strânge pe tine.</span>
<span class="v-num v-6">6&nbsp;</span><span class="v IS43_6" data-id="IS43_6">Voi zice către miazănoapte: "Dă-Mi-i" şi către miazăzi: "Nu-i opri!" Aduceţi pe fiii Mei din ţinuturi depărtate şi pe fiicele Mele de la marginile pământului;</span>
<span class="v-num v-7">7&nbsp;</span><span class="v IS43_7" data-id="IS43_7">Pe toţi acei care poartă numele Meu şi pentru slava Mea i-am creat, i-am zidit şi i-am pregătit!</span>
<span class="v-num v-8">8&nbsp;</span><span class="v IS43_8" data-id="IS43_8">Să vină poporul cel orb care are ochi şi cel surd care are urechi!</span>
<span class="v-num v-9">9&nbsp;</span><span class="v IS43_9" data-id="IS43_9">Neamurile toate laolaltă să se adune şi să se strângă popoarele! Care dintre ele ne-au dat de ştire aceasta şi ne-au făcut proorocii? Să-şi aducă martorii şi să dovedească, să audă toţi şi să zică: "Adevărat!"</span>
<span class="v-num v-10">10&nbsp;</span><span class="v IS43_10" data-id="IS43_10">Voi sunteţi martorii Mei, zice Domnul, şi Sluga pe care am ales-o, ca să ştiţi, să credeţi şi să pricepeţi că Eu sunt: înainte de Mine n-a fost Dumnezeu şi nici după Mine nu va mai fi!</span>
<span class="v-num v-11">11&nbsp;</span><span class="v IS43_11" data-id="IS43_11">Eu, Eu sunt Domnul şi nu este izbăvitor afară de Mine!</span>
<span class="v-num v-12">12&nbsp;</span><span class="v IS43_12" data-id="IS43_12">Eu sunt Cel ce am vestit, Cel ce am izbăvit şi Cel ce am prezis şi nu sunt străin la voi. Voi sunteţi martorii Mei, zice Domnul.</span>
<span class="v-num v-13">13&nbsp;</span><span class="v IS43_13" data-id="IS43_13">Eu sunt Dumnezeu din veşnicie şi de aici încolo Eu sunt! Nimeni nu poate să iasă de sub puterea Mea şi ceea ce fac Eu, cine poate strica?"</span>
<span class="v-num v-14">14&nbsp;</span><span class="v IS43_14" data-id="IS43_14">Aşa zice Domnul, Izbăvitorul vostru, Sfântul lui Israel: "Pentru voi trimit prăpăd la Babilon, ca să-i pun pe toţi pe fugă, pe aceşti Caldei aşa de mândri pe corăbiile lor.</span>
<span class="v-num v-15">15&nbsp;</span><span class="v IS43_15" data-id="IS43_15">Eu sunt Domnul, Sfântul vostru, Ziditorul lui Israel, Împăratul vostru!"</span>
<span class="v-num v-16">16&nbsp;</span><span class="v IS43_16" data-id="IS43_16">Aşa zice Domnul, Cel ce croieşte drum pe mare şi cărare pe întinsele ape;</span>
<span class="v-num v-17">17&nbsp;</span><span class="v IS43_17" data-id="IS43_17">Cel care scoate carele de război şi caii, oştirea ţi căpeteniile, ca să se culce la pământ şi să nu se mai scoale şi să se stingă ca o feştilă de opaiţ;</span>
<span class="v-num v-18">18&nbsp;</span><span class="v IS43_18" data-id="IS43_18">Nu vă mai amintiţi de întâmplările trecute şi nu mai luaţi în seamă lucrurile de altădată".</span>
<span class="v-num v-19">19&nbsp;</span><span class="v IS43_19" data-id="IS43_19">Iată că Eu fac un lucru nou, el dă muguri; nu-l vedeţi voi oare? Croi-voi în deşert o cale, în loc uscat izvoare de apă.</span>
<span class="v-num v-20">20&nbsp;</span><span class="v IS43_20" data-id="IS43_20">Pe Tine Te vor preaslăvi fiarele câmpului, şacalii şi struţii, că Tu ai izvorât apă în pustiu, şuvoaie de apă în pământ neumblat, ca să adăpi pe poporul Meu cel ales;</span>
<span class="v-num v-21">21&nbsp;</span><span class="v IS43_21" data-id="IS43_21">Poporul pe care l-am făcut pentru Mine, ca să Mă preaslăvească întru laude.</span>
<span class="v-num v-22">22&nbsp;</span><span class="v IS43_22" data-id="IS43_22">Dar tu nu M-ai chemat, Iacove, şi tu nu te-ai ostenit pentru Mine, Israele!</span>
<span class="v-num v-23">23&nbsp;</span><span class="v IS43_23" data-id="IS43_23">Tu nu Mi-ai junghiat nici măcar o oaie ca ardere de tot şi cu jertfă sângeroasă tu nu M-ai preaslăvit. Eu nu te-am supărat cerând prinoase şi nu te-am împovărat cu jertfe de tămâie.</span>
<span class="v-num v-24">24&nbsp;</span><span class="v IS43_24" data-id="IS43_24">Tu n-ai cumpărat pe bani miresme pentru Mine şi de grăsimea jertfelor tale tu nu M-ai săturat, ci M-ai copleşit cu păcatele tale şi cu fărădelegile tale tu M-ai chinuit.</span>
<span class="v-num v-25">25&nbsp;</span><span class="v IS43_25" data-id="IS43_25">Eu, Eu sunt Acel Care şterge păcatele tale şi nu tşi mai aduce aminte de fărădelegile tale.</span>
<span class="v-num v-26">26&nbsp;</span><span class="v IS43_26" data-id="IS43_26">Adu-Mi aminte ca să judecăm împreună, fă tu însuţi socoteala ca să te dezvinovăţeşti:</span>
<span class="v-num v-27">27&nbsp;</span><span class="v IS43_27" data-id="IS43_27">Tatăl tău dintâi a păcătuit şi urmaşii tăi şi-au bătut joc de Mine;</span>
<span class="v-num v-28">28&nbsp;</span><span class="v IS43_28" data-id="IS43_28">Căpeteniile tale au pângărit altarul Meu. Pentru aceasta am dat pe Iacov pierzării şi pe Israel spre bătaie de joc!"</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="IS42.html">&lt;</a>
<a class="home" href="index.html">=</a>
<a class="next" href="IS44.html">&gt;</a>
</div></div>
</body>
</html>