<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>ISAIA 42 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="IS.html">Biblia Ortodoxă Română Sinodală (2006)</a><a class="location" href="IS.html">ISAIA 42</a><a class="prev" href="IS41.html">&lt;</a>
<a class="home" href="index.html">=</a>
<a class="next" href="IS43.html">&gt;</a>
</div></div>
<div class="section chapter IS IS42 ron_bor ron " dir="ltr" lang="ro" data-id="IS42" data-nextid="IS43" data-previd="IS41">
<div class="c">42</div>
<div class="p">
<span class="v-num v-1">1&nbsp;</span><span class="v IS42_1" data-id="IS42_1">Iată Sluga Mea pe Care o sprijin, Alesul Meu, întru Care binevoieşte sufletul Meu. Pus-am peste El Duhul Meu şi El va propovădui popoarelor legea Mea.</span>
<span class="v-num v-2">2&nbsp;</span><span class="v IS42_2" data-id="IS42_2">Nu va striga, nici nu va grăi tare, şi în pieţe nu se va auzi glasul Lui.</span>
<span class="v-num v-3">3&nbsp;</span><span class="v IS42_3" data-id="IS42_3">Trestia frântă nu o va zdrobi şi feştila ce fumegă nu o va stinge. El va propovădui legea Mea cu credincioşie;</span>
<span class="v-num v-4">4&nbsp;</span><span class="v IS42_4" data-id="IS42_4">El nu va fi nici obosit, nici sleit de puteri, până ce nu va fi aşezat legea pe pământ; căci învăţătura Lui toate ţinuturile o aşteaptă.</span>
<span class="v-num v-5">5&nbsp;</span><span class="v IS42_5" data-id="IS42_5">Aşa grăieşte Domnul cel Atotputernic, Care a făcut cerurile şi le-a întins, Care a întărit pământul şi cele de pe el, Care a dat suflare poporului de pe el şi duh celor ce umblă pe întinsul lui:</span>
<span class="v-num v-6">6&nbsp;</span><span class="v IS42_6" data-id="IS42_6">"Eu, Domnul, Te-am chemat întru dreptatea Mea şi Te-am luat de mână şi Te-am ocrotit şi Te-am dat ca legământ al poporului Meu, spre luminarea neamurilor;</span>
<span class="v-num v-7">7&nbsp;</span><span class="v IS42_7" data-id="IS42_7">Ca să deschizi ochii celor orbi, să scoţi din temniţă pe cei robiţi şi din adâncul închisorii pe cei ce locuiesc intru întuneric.</span>
<span class="v-num v-8">8&nbsp;</span><span class="v IS42_8" data-id="IS42_8">Eu sunt Domnul şi acesta este numele Meu. Nu voi da nimănui slava Mea şi nici chipurilor cioplite cinstirea Mea".</span>
<span class="v-num v-9">9&nbsp;</span><span class="v IS42_9" data-id="IS42_9">Cele proorocite altădată s-au împlinit şi altele mai noi vă vestesc; înainte ca să ia fiinţă vi le dau de ştire.</span>
<span class="v-num v-10">10&nbsp;</span><span class="v IS42_10" data-id="IS42_10">Cântaţi Domnului cântare nouă, cântaţi în strune laudele Lui până la marginile pământului! Marea să se zbuciume cu tot ce este în ea, ostroavele şi locuitorii lor!</span>
<span class="v-num v-11">11&nbsp;</span><span class="v IS42_11" data-id="IS42_11">Pustiul şi cetăţile lui să înalţe glas, şi satele în care are sălaş Chedar! Locuitorii din Sela să chiuie de veselie; şi din vârfurile munţilor să strige de bucurie!</span>
<span class="v-num v-12">12&nbsp;</span><span class="v IS42_12" data-id="IS42_12">Să preaslăvească pe Domnul şi lauda Lui s-o vestească în depărtatele ostroave.</span>
<span class="v-num v-13">13&nbsp;</span><span class="v IS42_13" data-id="IS42_13">Domnul iese ca un viteaz, ca un războinic Îşi aprinde râvna Lui; strigă puternic, un strigăt de război. Împotriva vrăjmaşilor Lui El luptă ca un viteaz!</span>
<span class="v-num v-14">14&nbsp;</span><span class="v IS42_14" data-id="IS42_14">Tăcut-am multă vreme, stat-am liniştit şi mi-am stăpânit tăcerea; acum, ca o femeie care naşte, voi suspina, voi striga şi voi răsufla!</span>
<span class="v-num v-15">15&nbsp;</span><span class="v IS42_15" data-id="IS42_15">Munţii îi voi pustii, la fel şi dealurile, toată verdea]a lor o voi usca; pâraiele le voi preface în văi uscate şi bălţile fără apă le voi lăsa.</span>
<span class="v-num v-16">16&nbsp;</span><span class="v IS42_16" data-id="IS42_16">Îndrepta-voi pe cei orbi pe drumuri pe care nu le cunosc, pe poteci neştiute îi voi povăţui; întunericul îl voi preface înaintea lor în lumină şi povârnişurile în câmpii întinse. Acestea sunt făgăduinţele Mele pe care le voi împlini şi cu vederea nu le voi trece.</span>
<span class="v-num v-17">17&nbsp;</span><span class="v IS42_17" data-id="IS42_17">Să dea înapoi şi să se ruşineze cei ce îşi pun nădejdea în idoli, cei ce zic chipurilor turnate: "Voi sunteţi dumnezeii noştri!</span>
<span class="v-num v-18">18&nbsp;</span><span class="v IS42_18" data-id="IS42_18">Surzilor, auziţi; orbilor, priviţi, vedeţi!</span>
<span class="v-num v-19">19&nbsp;</span><span class="v IS42_19" data-id="IS42_19">Cine este orb, fără numai sluga Mea? Cine este surd ca trimisul Meu? Cine este orb ca cel de un neam cu Mine şi surd ca Slujitorul Domnului?</span>
<span class="v-num v-20">20&nbsp;</span><span class="v IS42_20" data-id="IS42_20">Tu multe ai văzut fără să te uiţi cu luare-aminte, urechile ti-au fost deschise, dar n-ai auzit.</span>
<span class="v-num v-21">21&nbsp;</span><span class="v IS42_21" data-id="IS42_21">Binevoit-a Domnul întru dreptatea Lui ca legea Lui s-o facă mare şi măreaţă.</span>
<span class="v-num v-22">22&nbsp;</span><span class="v IS42_22" data-id="IS42_22">Dar poporul Lui este jefuit şi pustiit; închişi toţi în peşteri şi ascunşi în temniţe. Prădaţi au fost şi nimeni nu i-a scăpat, jefuiţi şi nimeni n-a zis: "Daţi înapoi!"</span>
<span class="v-num v-23">23&nbsp;</span><span class="v IS42_23" data-id="IS42_23">Cine dintre voi va pleca urechea la acestea, va fi cu luare-aminte şi va asculta la cele ce vor să fie?</span>
<span class="v-num v-24">24&nbsp;</span><span class="v IS42_24" data-id="IS42_24">Cine a dat pe Iacov jafului şi pe Israel jefuitorilor? Oare nu Domnul, împotriva Căruia noi am păcătuit, ale Cărui căi n-am voit să le urmăm şi a Cărui lege n-am ascultat-o?</span>
<span class="v-num v-25">25&nbsp;</span><span class="v IS42_25" data-id="IS42_25">El a vărsat asupra lor iuţimea mâniei Lui şi furiile războiului. Văpaia i-a cuprins şi n-au priceput; arşi au fost şi n-au luat seama.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="IS41.html">&lt;</a>
<a class="home" href="index.html">=</a>
<a class="next" href="IS43.html">&gt;</a>
</div></div>
</body>
</html>