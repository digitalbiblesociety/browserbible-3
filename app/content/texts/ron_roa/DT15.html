<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>DEUTERONOMUL (A CINCEA CARTE A LUI MOISE) 15 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="DT.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="DT.html">DEUTERONOMUL (A CINCEA CARTE A LUI MOISE) 15</a><a class="prev" href="DT14.html">&lt;</a>
<a class="home" href="index.html">=</a>
<a class="next" href="DT16.html">&gt;</a>
</div></div>
<div class="section chapter DT DT15 ron_roa ron " dir="ltr" lang="ron" data-id="DT15" data-nextid="DT16" data-previd="DT14">
<div class="c">15</div>
<div class="p">
<span class="v-num v-1">1&nbsp;</span><span class="v DT15_1" data-id="DT15_1">În anul al şaptelea vei face iertare.</span>
<span class="v-num v-2">2&nbsp;</span><span class="v DT15_2" data-id="DT15_2">Iată care este rânduiala iertării: Vei ierta întreaga datorie pe care ţi-o datorează aproapele tău şi fratele tău; să nu o ceri înapoi, pentru că iertare I s'a chemat Domnului, Dumnezeului tău.</span>
<span class="v-num v-3">3&nbsp;</span><span class="v DT15_3" data-id="DT15_3">De la cel străin cere ceea ce-i al tău asupră-i; dar fratelui să-i ierţi datoria pe care el o are către tine.</span>
<span class="v-num v-4">4&nbsp;</span><span class="v DT15_4" data-id="DT15_4">Că'n mijlocul tău nu va fi sărman (pentru că Domnul, Dumnezeul tău, te va binecuvânta în ţara pe care ţi-o dă s'o stăpâneşti ca moştenire),</span>
<span class="v-num v-5">5&nbsp;</span><span class="v DT15_5" data-id="DT15_5">numai dacă veţi asculta cu luare-aminte glasul Domnului, Dumnezeului vostru, ca să păziţi şi să pliniţi toate poruncile acestea pe care ţi le poruncesc eu astăzi.</span>
<span class="v-num v-6">6&nbsp;</span><span class="v DT15_6" data-id="DT15_6">Căci Domnul, Dumnezeul tău, te va binecuvânta după cum ţi-a spus: tu vei împrumuta neamuri multe, dar tu nu te vei împrumuta; şi peste multe neamuri vei fi stăpân, dar ele pe tine nu te vor stăpâni.</span>
<span class="v-num v-7">7&nbsp;</span><span class="v DT15_7" data-id="DT15_7">Iar dacă'n ţara pe care Domnul, Dumnezeul tău, ţi-o dă, dacă'n vreuna din cetăţile tale va fi'n mijlocul tău cineva sărac, să nu-ţi învârtoşezi inima, nici să-ţi închizi mâna de dinaintea fratelui tău celui lipsit;</span>
<span class="v-num v-8">8&nbsp;</span><span class="v DT15_8" data-id="DT15_8">dimpotrivă, deschide-ţi mâinile amândouă şi împrumută-l cu oricât îi va trebui şi pentru orice are lipsă.</span>
<span class="v-num v-9">9&nbsp;</span><span class="v DT15_9" data-id="DT15_9">Ia aminte asupră-ţi, ca nu cumva'n ascunzişul inimii tale să fie gând nelegiuit care să zică: - Se apropie anul al şaptelea, anul iertării..., şi să caţi cu ochi rău asupra fratelui tău celui lipsit şi să nu-i dai; că el va striga'mpotriva ta către Domnul, şi mare păcat va fi întru tine.</span>
<span class="v-num v-10">10&nbsp;</span><span class="v DT15_10" data-id="DT15_10">Dă-i, dă-i şi împrumută-l cu cât îţi cere şi după cum are trebuinţă; iar când îi dai, să nu ţi se strângă inima; că pentru aceasta te va binecuvânta Domnul, Dumnezeul tău, întru toate faptele tale şi'ntru totul, oriunde mâinile tale vor lucra.</span>
<span class="v-num v-11">11&nbsp;</span><span class="v DT15_11" data-id="DT15_11">Că săraci nu vor lipsi de pe pământ; de aceea-ţi poruncesc eu ţie să</span>
<span class="v-num v-12">12&nbsp;</span><span class="v DT15_12" data-id="DT15_12">De ţi se va vinde ţie fratele tău, evreu sau evreică, şase ani îţi va sluji, iar în al şaptelea îl vei lăsa să plece de la tine liber.</span>
<span class="v-num v-13">13&nbsp;</span><span class="v DT15_13" data-id="DT15_13">Iar când îl vei lăsa să plece de la tine liber, nu-l lăsa să plece cu mâna goală,</span>
<span class="v-num v-14">14&nbsp;</span><span class="v DT15_14" data-id="DT15_14">ci dă-i cu dărnicie din turmele tale şi din grâul tău şi de la teascul tău; după cum te-a binecuvântat pe tine Domnul, Dumnezeul tău, aşa dă-i şi lui.</span>
<span class="v-num v-15">15&nbsp;</span><span class="v DT15_15" data-id="DT15_15">Adu-ţi aminte că şi tu ai fost rob în ţara Egiptului şi că Domnul, Dumnezeul tău, te-a scos de acolo; iată de ce-ţi poruncesc eu ţie să faci fapta aceasta.</span>
<span class="v-num v-16">16&nbsp;</span><span class="v DT15_16" data-id="DT15_16">Iar dacă acela îţi va zice: - Nu mă duc de la tine!..., pentru că te-a'ndrăgit, pe tine şi casa ta, de vreme ce-i este bine la tine,</span>
<span class="v-num v-17">17&nbsp;</span><span class="v DT15_17" data-id="DT15_17">să iei undreaua şi să-i găureşti urechea lipită de canatul uşii, şi-ţi va fi el rob în veci. Tot aşa vei face şi cu slujnica ta.</span>
<span class="v-num v-18">18&nbsp;</span><span class="v DT15_18" data-id="DT15_18">Să nu-ţi vină greu când îl vei lăsa să plece liber de la tine, fiindcă'n şase ani el ţi-a slujit pentru simbria pe un an a unui simbriaş ; şi te va binecuvânta Domnul, Dumnezeul tău, în toate câte vei face.</span>
<span class="v-num v-19">19&nbsp;</span><span class="v DT15_19" data-id="DT15_19">Tot întâi-născutul de parte bărbătească ce se va naşte în cirezile tale şi'n turmele tale îl vei închina Domnului, Dumnezeului tău; cu boul tău cel întâi-născut să nu lucrezi, şi pe întâi-născutul oilor tale să nu-l tunzi.</span>
<span class="v-num v-20">20&nbsp;</span><span class="v DT15_20" data-id="DT15_20">Îl vei mânca, tu şi familia ta, an de an, în faţa Domnului, Dumnezeului tău, în locul pe care Domnul, Dumnezeul tău, îl va alege.</span>
<span class="v-num v-21">21&nbsp;</span><span class="v DT15_21" data-id="DT15_21">Dacă însă are'n el o meteahnă, dacă-i şchiop sau orb sau rău vătămat, să nu-l jertfeşti Domnului, Dumnezeului tău,</span>
<span class="v-num v-22">22&nbsp;</span><span class="v DT15_22" data-id="DT15_22">ci să-l mănânci în cetăţile tale; atât cel necurat cât şi cel curat pot să-l mănânce, ca pe o căprioară sau ca pe un cerb.</span>
<span class="v-num v-23">23&nbsp;</span><span class="v DT15_23" data-id="DT15_23">Numai sânge să nu mănânci, ci să-l verşi pe pământ precum apa.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="DT14.html">&lt;</a>
<a class="home" href="index.html">=</a>
<a class="next" href="DT16.html">&gt;</a>
</div></div>
</body>
</html>