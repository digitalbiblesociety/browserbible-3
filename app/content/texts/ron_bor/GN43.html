<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FACEREA 43 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="GN.html">Biblia Ortodoxă Română Sinodală (2006)</a><a class="location" href="GN.html">FACEREA 43</a><a class="prev" href="GN42.html">&lt;</a>
<a class="home" href="index.html">=</a>
<a class="next" href="GN44.html">&gt;</a>
</div></div>
<div class="section chapter GN GN43 ron_bor ron " dir="ltr" lang="ron" data-id="GN43" data-nextid="GN44" data-previd="GN42">
<div class="c">43</div>
<div class="p">
<span class="v-num v-1">1&nbsp;</span><span class="v GN43_1" data-id="GN43_1">Dar întărindu-se foametea pe pământ,</span>
<span class="v-num v-2">2&nbsp;</span><span class="v GN43_2" data-id="GN43_2">Şi isprăvind de mâncat grâul ce-l aduseseră din Egipt, a zis tatăl lor către ei: "Duceţi-vă iar de mai cumpăraţi bucate!"</span>
<span class="v-num v-3">3&nbsp;</span><span class="v GN43_3" data-id="GN43_3">Răspunsu-i-a Iuda şi a zis: "Omul acela, stăpânul ţării, ne-a grăit cu jurământ şi ne-a zis: De nu va veni cu voi fratele vostru cel mai mic, nu veţi mai vedea faţa mea.</span>
<span class="v-num v-4">4&nbsp;</span><span class="v GN43_4" data-id="GN43_4">Deci, dacă trimiţi pe fratele nostru cu noi, ne ducem să-ţi cumpărăm bucate;</span>
<span class="v-num v-5">5&nbsp;</span><span class="v GN43_5" data-id="GN43_5">Iar de nu trimiţi pe fratele nostru cu noi, nu ne ducem, căci omul acela a zis: Nu veţi mai vedea faţa mea, de nu va veni cu voi fratele vostru!"</span>
<span class="v-num v-6">6&nbsp;</span><span class="v GN43_6" data-id="GN43_6">Zis-a Israel: "De ce mi-aţi făcut răul acesta, spunând omului aceluia că mai aveţi un frate?"</span>
<span class="v-num v-7">7&nbsp;</span><span class="v GN43_7" data-id="GN43_7">Iar ei au răspuns: "Omul acela a întrebat despre noi şi despre neamul nostru, zicând: Mai trăieşte oare tatăl vostru şi mai aveţi voi vreun frate? Şi noi i-am răspuns la aceste întrebări. N-am ştiut că ne va zice: Aduceţi pe fratele vostru!"</span>
<span class="v-num v-8">8&nbsp;</span><span class="v GN43_8" data-id="GN43_8">Iuda însă a zis către Israel, tatăl său: "Trimite băiatul cu mine şi să ne sculăm să mergem, ca să trăim şi să nu murim nici noi, nici tu, nici copiii noştri.</span>
<span class="v-num v-9">9&nbsp;</span><span class="v GN43_9" data-id="GN43_9">Răspund eu de el. Din mâna mea să-l ceri. De nu ţi-l voi aduce şi de nu ţi-l voi înfăţişa, să rămân vinovat faţă de tine în toate zilele vieţii mele.</span>
<span class="v-num v-10">10&nbsp;</span><span class="v GN43_10" data-id="GN43_10">De n-am fi zăbovit atât, ne-am fi întors acum a doua oară".</span>
<span class="v-num v-11">11&nbsp;</span><span class="v GN43_11" data-id="GN43_11">Zis-a Israel, tatăl lor, către ei: "Dacă este aşa, iată ce să faceţi: luaţi în sacii voştri din roadele pământului acestuia şi duceţi ca dar omului aceluia: puţin balsam şi puţină miere, tămâie şi smirnă, migdale şi fistic.</span>
<span class="v-num v-12">12&nbsp;</span><span class="v GN43_12" data-id="GN43_12">Luaţi şi alt argint cu voi, iar argintul care v-a fost pus înapoi în sacii voştri întoarceţi-l cu mâinile voastre; poate că a fost pus din greşeală.</span>
<span class="v-num v-13">13&nbsp;</span><span class="v GN43_13" data-id="GN43_13">Luaţi şi pe fratele vostru şi, sculându-vă, mergeţi iar la omul acela.</span>
<span class="v-num v-14">14&nbsp;</span><span class="v GN43_14" data-id="GN43_14">Iar Dumnezeul cel Atotputernic să vă dea trecere la omul acela, ca să vă dea şi pe celălalt frate al vostru, şi pe Veniamin. Cât despre mine, apoi de-mi va fi dat să rămân fără copii, atunci să rămân!"</span>
<span class="v-num v-15">15&nbsp;</span><span class="v GN43_15" data-id="GN43_15">Şi au luat ei darurile acestea; luat-au şi argint, de două ori mai mult, şi pe Veniamin şi, sculându-se, au plecat în Egipt şi s-au înfăţişat înaintea lui Iosif.</span>
<span class="v-num v-16">16&nbsp;</span><span class="v GN43_16" data-id="GN43_16">Iar Iosif, văzând printre ei şi pe Veniamin, fratele său cel de o mamă cu el, a zis către ispravnicul casei sale: "Bagă pe oamenii aceia în casă şi junghie din vite şi găteşte, pentru că la amiază oamenii aceia au să mănânce la masă cu mine!"</span>
<span class="v-num v-17">17&nbsp;</span><span class="v GN43_17" data-id="GN43_17">A făcut deci omul acela cum îi poruncise Iosif: a băgat pe oamenii aceia în casa lui Iosif.</span>
<span class="v-num v-18">18&nbsp;</span><span class="v GN43_18" data-id="GN43_18">Iar oamenii aceia, văzând că i-au băgat în casa lui Iosif, au zis: "Pentru argintul, care ni s-a înapoiat deunăzi în sacii noştri, ne bagă înăuntru, ca să se lege de noi şi să ne năpăstuiască şi să ne ia robi pe noi şi asinii noştri".</span>
<span class="v-num v-19">19&nbsp;</span><span class="v GN43_19" data-id="GN43_19">Atunci apropiindu-se ei de ispravnicul casei lui Iosif, au grăit cu dânsul, la uşa casei, şi au zis:</span>
<span class="v-num v-20">20&nbsp;</span><span class="v GN43_20" data-id="GN43_20">"0, domnul nostru! Noi am mai venit o dată să cumpărăm bucate,</span>
<span class="v-num v-21">21&nbsp;</span><span class="v GN43_21" data-id="GN43_21">Dar s-a întâmplat că, ajungând la popasul de noapte şi dezlegând sacii noştri, iată argintul fiecăruia era în sacul lui; şi acum tot argintul nostru, după greutatea lui, îl înapoiem cu mâinile noastre;</span>
<span class="v-num v-22">22&nbsp;</span><span class="v GN43_22" data-id="GN43_22">Iar pentru cumpărat bucate, acum am adus alt argint, şi nu ştim cine a pus argintul în sacii noştri".</span>
<span class="v-num v-23">23&nbsp;</span><span class="v GN43_23" data-id="GN43_23">Iar acela le-a zis: "Fiţi liniştiţi şi nu vă temeţi; Dumnezeul vostru ş i Dumnezeul tatălui vostru v-a dat comoara în sacii voştri, căci eu am primit tot argintul cuvenit de la voi". Şi le-a adus pe Simeon.</span>
<span class="v-num v-24">24&nbsp;</span><span class="v GN43_24" data-id="GN43_24">Apoi omul acela a băgat pe oamenii aceia în casa lui Iosif şi le-a dat apă de şi-au spălat picioarele; şi a dat şi nutreţ pentru asinii lor.</span>
<span class="v-num v-25">25&nbsp;</span><span class="v GN43_25" data-id="GN43_25">Iar ei şi-au pregătit darurile până la amiază, când avea să vină Iosif, căci auziseră că vor prânzi acolo.</span>
<span class="v-num v-26">26&nbsp;</span><span class="v GN43_26" data-id="GN43_26">După ce a venit Iosif acasă, i-au adus în casă darurile ce aveau cu ei şi i s-au închinat cu feţele până la pământ.</span>
<span class="v-num v-27">27&nbsp;</span><span class="v GN43_27" data-id="GN43_27">El însă i-a întrebat: "Cum vă aflaţi?" Apoi a zis: "E sănătos bătrânul vostru tată, de care mi-aţi vorbit deunăzi? Mai trăieşte el oare?"</span>
<span class="v-num v-28">28&nbsp;</span><span class="v GN43_28" data-id="GN43_28">Iar ei au zis: "Tatăl nostru, robul tău, e sănătos şi trăieşte!" Şi Iosif a zis: "Binecuvântat de Dumnezeu este omul acela!" Iar ei s-au plecat şi i s-au închinat.</span>
<span class="v-num v-29">29&nbsp;</span><span class="v GN43_29" data-id="GN43_29">Şi ridicându-şi Iosif ochii şi văzând pe Veniamin, fratele său de o mamă cu el, a zis: "Acesta-i fratele vostru cel mai mic, pe care mi-aii spus că-l veţi aduce la mine?" Iar ei au răspuns: "Acesta!" Şi a zis Iosif către el: "Dumnezeu să Se milostivească spre tine, fiule!"</span>
<span class="v-num v-30">30&nbsp;</span><span class="v GN43_30" data-id="GN43_30">Dar s-a depărtat Iosif repede, pentru că inima sa ardea pentru fratele său şi căuta să plângă. Şi intrând în camera sa, ţa plâns acolo.</span>
<span class="v-num v-31">31&nbsp;</span><span class="v GN43_31" data-id="GN43_31">Apoi, spălându-şi faţa, a ieşit şi stăpânindu-se a zis: "Daţi mâncarea!"</span>
<span class="v-num v-32">32&nbsp;</span><span class="v GN43_32" data-id="GN43_32">Şi i s-a dat lui deosebi şi lor iarăşi deosebi, şi Egiptenilor celor ce mâncau cu dânşii tot deosebi, căci Egiptenii nu puteau să mănânce la un loc cu Evreii, pentru că aceştia sunt spurcaţi pentru Egipteni.</span>
<span class="v-num v-33">33&nbsp;</span><span class="v GN43_33" data-id="GN43_33">Şi s-au aşezat ei înaintea lui, cel întâi-născut după vârsta lui şi cel mai tânăr după vârsta lui, şi se mirau între ei oamenii aceştia.</span>
<span class="v-num v-34">34&nbsp;</span><span class="v GN43_34" data-id="GN43_34">Apoi el a dat fiecăruia porţii de dinaintea lui, iar partea lui Veniamin era de cinci ori mai mare decât a celorlalţi. Şi au băut şi s-au veselit cu el.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="GN42.html">&lt;</a>
<a class="home" href="index.html">=</a>
<a class="next" href="GN44.html">&gt;</a>
</div></div>
</body>
</html>