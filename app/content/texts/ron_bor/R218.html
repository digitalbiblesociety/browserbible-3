<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A DOUA PARALIPOMENA (SAU CARTEA A DOUA A CRONICILOR) 18 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="R2.html">Biblia Ortodoxă Română Sinodală (2006)</a><a class="location" href="R2.html">CARTEA A DOUA PARALIPOMENA (SAU CARTEA A DOUA A CRONICILOR) 18</a><a class="prev" href="R217.html">&lt;</a>
<a class="home" href="index.html">=</a>
<a class="next" href="R219.html">&gt;</a>
</div></div>
<div class="section chapter R2 R218 ron_bor ron " dir="ltr" lang="ron" data-id="R218" data-nextid="R219" data-previd="R217">
<div class="c">18</div>
<div class="p">
<span class="v-num v-1">1&nbsp;</span><span class="v R218_1" data-id="R218_1">Iosafat a avut multă bogăţie şi mărire şi s-a înrudit cu Ahab.</span>
<span class="v-num v-2">2&nbsp;</span><span class="v R218_2" data-id="R218_2">După câţiva ani s-a dus la Ahab în Samaria, iar acesta a junghiat, pentru el şi pentru poporul ce era cu el, un număr foarte mare de vite mărunte şi mari şi l-a câştigat să meargă împotriva Ramotului din Galaad.</span>
<span class="v-num v-3">3&nbsp;</span><span class="v R218_3" data-id="R218_3">Căci Ahab, regele lui Israel, a zis lui Iosafat, regele lui Iuda: "Vrei să mergi cu mine la război împotriva Ramotului din Galaad?" Acela însă i-a răspuns: "Cum eşti tu, aşa sunt şi eu; şi cum este poporul tău, aşa este şi poporul meu: merg cu tine la război!"</span>
<span class="v-num v-4">4&nbsp;</span><span class="v R218_4" data-id="R218_4">şi a zis Iosafat către regele lui Israel: "Întreabă astăzi, ce zice Domnul?"</span>
<span class="v-num v-5">5&nbsp;</span><span class="v R218_5" data-id="R218_5">Atunci a adunat regele lui Israel ca la patru sute de prooroci şi le-a zis: "Să mergem noi oare la război împotriva Ramotului din Galaad ori să ne lăsăm?" Şi ei au zis: "Du-te, că Dumnezeu îl va da în mâinile regelui".</span>
<span class="v-num v-6">6&nbsp;</span><span class="v R218_6" data-id="R218_6">Zis-a Iosafat: "Nu se găseşte pe aici vreun prooroc al Domnului, ca să-l întrebăm şi pe el?"</span>
<span class="v-num v-7">7&nbsp;</span><span class="v R218_7" data-id="R218_7">Iar regele lui Israel a răspuns lui Iosafat: "Mai este un om prin care am putea întreba pe Domnul, dar nu-l iubesc, pentru că nu prooroceşte de bine pentru mine, ci totdeauna îmi prooroceşte numai de rău; acesta este Miheia, fiul lui Imla". Iosafat însă a zis: "Nu grăi aşa, rege!"</span>
<span class="v-num v-8">8&nbsp;</span><span class="v R218_8" data-id="R218_8">După aceea a chemat regele lui Israel pe un famen şi i-a zis: "Du-te repede după Miheia, fiul lui Imla".</span>
<span class="v-num v-9">9&nbsp;</span><span class="v R218_9" data-id="R218_9">Atunci regele lui Israel şi Iosafat, regele lui Iuda, şedeau fiecare pe tronul său îmbrăcaţi în haine regeşti, în locul din faţa porţii Samariei, şi toţi proorocii prooroceau înaintea lor.</span>
<span class="v-num v-10">10&nbsp;</span><span class="v R218_10" data-id="R218_10">Sedechia, fiul lui Chenaana îşi făcuse şi coarne de fier şi zicea: :Aşa zice Domnul: Cu acestea îi vei împunge pe Sirieni până îi vei nimici".</span>
<span class="v-num v-11">11&nbsp;</span><span class="v R218_11" data-id="R218_11">Şi toţi proorocii prooroceau acelaşi lucru, zicând: "Du-te împotriva Ramotului din Galaad, şi vei izbuti, că Domnul îl va da în mâinile regelui".</span>
<span class="v-num v-12">12&nbsp;</span><span class="v R218_12" data-id="R218_12">Trimisul care se dusese să cheme pe Miheia i-a grăit, zicând: "Iată proorocii proorocesc toţi într-un glas de bine regelui; să fie şi cuvântul tău asemenea cu al fiecăruia din ei; prooroceşte şi tu de bine".</span>
<span class="v-num v-13">13&nbsp;</span><span class="v R218_13" data-id="R218_13">Miheia însă a zis: "Viu este Domnul, ce-mi va spune Dumnezeul meu, aceea voi prooroci".</span>
<span class="v-num v-14">14&nbsp;</span><span class="v R218_14" data-id="R218_14">După aceea a venit el la rege, iar regele i-a zis: "Miheia, să mergem noi oare la război împotriva Ramotului din Galaad sau să ne lăsăm?" Iar acela a zis: "Duceţi-vă, că veţi izbuti, căci aceia vor cădea în mâinile voastre".</span>
<span class="v-num v-15">15&nbsp;</span><span class="v R218_15" data-id="R218_15">Şi i-a zis regele: "De câte ori să te jur eu oare în numele Domnului, ca să grăieşti numai adevărul?"</span>
<span class="v-num v-16">16&nbsp;</span><span class="v R218_16" data-id="R218_16">Atunci Miheia a zis: "Am văzut pe toţi fiii lui Israel risipiţi prin munţi ca oile care n-au păstor, iar Domnul mi-a zis: Aceştia neavând domn, să se întoarcă fiecare la casa lui cu pace!"</span>
<span class="v-num v-17">17&nbsp;</span><span class="v R218_17" data-id="R218_17">Zis-a regele lui Israel către Iosafat: "Nu ţi-am spus eu oare, că el nu-mi prooroceşte de bine, ci numai de rău?"</span>
<span class="v-num v-18">18&nbsp;</span><span class="v R218_18" data-id="R218_18">Iar Miheia a zis: "Ascultaţi aşadar cuvântul Domnului: Am văzut pe Domnul şezând pe tronul Său şi toată oştirea cerească stătea de-a dreapta şi de-a stânga Lui.</span>
<span class="v-num v-19">19&nbsp;</span><span class="v R218_19" data-id="R218_19">Atunci Domnul a zis: "Cine din voi ar putea să ducă în ispită pe Ahab, regele lui Israel, ca să se ducă şi să cadă în Ramotul din Galaad?" Şi a răspuns unul una şi altul alta.</span>
<span class="v-num v-20">20&nbsp;</span><span class="v R218_20" data-id="R218_20">Atunci a ieşit un duh şi a stat înaintea feţei Domnului şi a zis: "Eu îl voi duce în ispită". Şi a zis Domnul: "în ce chip?"</span>
<span class="v-num v-21">21&nbsp;</span><span class="v R218_21" data-id="R218_21">Acela a zis: "Mă duc şi mă fac duh al minciunii în gurile tuturor proorocilor lui". Iar Domnul a zis: "Tu îl vei duce în ispită şi ai să izbuteşti. Du-te şi fă aşa!</span>
<span class="v-num v-22">22&nbsp;</span><span class="v R218_22" data-id="R218_22">Şi acum iată a slobozit Domnul pe duhul minciunii ca să intre în gurile acestor prooroci ai tăi. Dar Domnul n-a grăit de bine pentru tine".</span>
<span class="v-num v-23">23&nbsp;</span><span class="v R218_23" data-id="R218_23">Şi s-a apropiat Sedechia, fiul lui Chenaana şi a lovit pe Miheia peste obraz, zicând: "Pe ce drum anume s-a retras Duhul Domnului de la mine, ca să grăiască prin tine?"</span>
<span class="v-num v-24">24&nbsp;</span><span class="v R218_24" data-id="R218_24">Iar Miheia a zis: "Iată ai să vezi aceasta în ziua când vei fugi din cămară în cămară, ca să te ascunzi".</span>
<span class="v-num v-25">25&nbsp;</span><span class="v R218_25" data-id="R218_25">Atunci a zis regele lui Israel: "Luaţi-l pe Miheia, duceţi-l la Amon, căpetenia oraşului, şi la Ioaş, fiul regelui,</span>
<span class="v-num v-26">26&nbsp;</span><span class="v R218_26" data-id="R218_26">Şi le spuneţi: Aşa grăieşte regele: Puneţi pe acesta la închisoare şi să-l hrăniţi ca în vreme de lipsă, cu puţină pâine şi cu puţină apă, până când mă voi întoarce cu pace".</span>
<span class="v-num v-27">27&nbsp;</span><span class="v R218_27" data-id="R218_27">Dar Miheia a zis: "Dacă te vei întoarce sănătos, despre aceasta Domnul n-a grăit prin mine". Apoi a zis: "Ascultaţi acestea toţi!"</span>
<span class="v-num v-28">28&nbsp;</span><span class="v R218_28" data-id="R218_28">După aceea a plecat regele lui Israel şi Iosafat, regele lui Iuda, împotriva Ramotului din Galaad.</span>
<span class="v-num v-29">29&nbsp;</span><span class="v R218_29" data-id="R218_29">Zis-a regele lui Israel către Iosafat: "Eu îmi schimb hainele şi intru în luptă; iar tu îmbracă-te în hainele tale cele de rege". Şi şi-a schimbat hainele regele lui Israel şi a intrat în luptă.</span>
<span class="v-num v-30">30&nbsp;</span><span class="v R218_30" data-id="R218_30">Regele Siriei însă poruncise căpeteniilor carelor de război, zicând: "Să nu vă luptaţi nici cu mic, nici cu mare, ci numai cu regele lui Israel!"</span>
<span class="v-num v-31">31&nbsp;</span><span class="v R218_31" data-id="R218_31">Când căpeteniile carelor de război au văzut pe Iosafat, ei şi-au zis: "Acesta este regele lui Israel" şi l-au împresurat ca să se lupte cu el. Însă Iosafat a strigat, iar Dumnezeu i-a dat ajutor şi i-a îndepărtat Domnul de la el.</span>
<span class="v-num v-32">32&nbsp;</span><span class="v R218_32" data-id="R218_32">Şi, când căpeteniile carelor de război au văzut că acesta nu este regele lui Israel, s-au dat înapoi de la el.</span>
<span class="v-num v-33">33&nbsp;</span><span class="v R218_33" data-id="R218_33">Dar un om, din întâmplare, şi-a întins arcul său atunci şi a rănit pe regele lui Israel prin încheietura armăturii, iar regele a zis celui ce-i mâna carul: "Întoarce-te şi scoate-mă din luptă, căci sunt rănit".</span>
<span class="v-num v-34">34&nbsp;</span><span class="v R218_34" data-id="R218_34">În acea zi, lupta a fost crâncenă şi regele lui Israel a stat în car în faţa Sirienilor până seara, iar la asfinţitul soarelui a murit.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="R217.html">&lt;</a>
<a class="home" href="index.html">=</a>
<a class="next" href="R219.html">&gt;</a>
</div></div>
</body>
</html>