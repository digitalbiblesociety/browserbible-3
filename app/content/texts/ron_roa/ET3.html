<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ESTEREI 3 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="ET.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="ET.html">CARTEA ESTEREI 3</a><a class="prev" href="ET2.html">&lt;</a>
<a class="home" href="index.html">=</a>
<a class="next" href="ET4.html">&gt;</a>
</div></div>
<div class="section chapter ET ET3 ron_roa ron " dir="ltr" lang="ro" data-id="ET3" data-nextid="ET4" data-previd="ET2">
<div class="c">3</div>
<div class="p">
<span class="v-num v-1">1&nbsp;</span><span class="v ET3_1" data-id="ET3_1">După acestea, regele Artaxerxe i-a dat o mare cinstire lui Aman, fiul lui Hamadata Agaghitul , din ţara Agag, şi i-a înălţat scaunul mai presus decât ale tuturor prietenilor săi.</span>
<span class="v-num v-2">2&nbsp;</span><span class="v ET3_2" data-id="ET3_2">Şi toţi curtenii i se închinau, căci aşa poruncise regele să se facă; dar Mardoheu nu i se închina.</span>
<span class="v-num v-3">3&nbsp;</span><span class="v ET3_3" data-id="ET3_3">Atunci curtenii i-au zis lui Mardoheu: "Tu de ce nu asculţi de porunca regelui?"</span>
<span class="v-num v-4">4&nbsp;</span><span class="v ET3_4" data-id="ET3_4">Aşa îi spuneau în fiecare zi, dar el nu le dădea ascultare. Atunci i-au spus lui Aman că Mardoheu se împotriveşte poruncii regelui; Mardoheu însă le spusese că e iudeu.</span>
<span class="v-num v-5">5&nbsp;</span><span class="v ET3_5" data-id="ET3_5">Şi dacă Aman a înţeles că Mardoheu nu i se închină, a fost cuprins de mare mânie</span>
<span class="v-num v-6">6&nbsp;</span><span class="v ET3_6" data-id="ET3_6">şi şi-a pus în gând să-i nimicească pe toţi Iudeii de sub stăpânirea lui Artaxerxe.</span>
<span class="v-num v-7">7&nbsp;</span><span class="v ET3_7" data-id="ET3_7">Iar în cel de al doisprezecelea an al domniei lui, Artaxerxe a făcut sfat şi a aruncat sorţi , pentru zile şi luni, pentru ca neamul lui Mardoheu să fie nimicit într'o singură zi; şi sorţul a căzut pe ziua a treisprezecea a lunii Adar.</span>
<span class="v-num v-8">8&nbsp;</span><span class="v ET3_8" data-id="ET3_8">Şi i-a grăit regelui Artaxerxe, zicând: "Este un neam risipit printre neamuri în toată împărăţia ta; legile lor sunt altfel decât ale tuturor celorlalte neamuri, iar ei nu ascultă de legile regelui; dacă regele îi lasă aşa, nu-i foloseşte la nimic.</span>
<span class="v-num v-9">9&nbsp;</span><span class="v ET3_9" data-id="ET3_9">Dacă regele crede că e bine, să dea poruncă pentru nimicirea lor; iar eu voi vărsa în vistieria regelui zece mii de talanţi de argint".</span>
<span class="v-num v-10">10&nbsp;</span><span class="v ET3_10" data-id="ET3_10">Atunci regele şi-a scos inelul şi l-a pus în mâna lui Aman, pentru ca acesta să pecetluiască porunca scrisă împotriva Iudeilor.</span>
<span class="v-num v-11">11&nbsp;</span><span class="v ET3_11" data-id="ET3_11">Şi i-a zis regele lui Aman: "Argintul ţine-l pentru tine, iar cu neamul [Iudeilor] fă cum vrei!"</span>
<span class="v-num v-12">12&nbsp;</span><span class="v ET3_12" data-id="ET3_12">În cea de a treisprezecea zi a lunii întâi au fost chemaţi grămăticii regelui, iar aceştia au scris, după cum le-a poruncit Aman, către căpeteniile oştirilor şi către guvernatorii din toate ţările, din India până în Etiopia, către cele o sută douăzeci şi şapte de ţări, către cârmuitorii neamurilor în limba fiecăruia, în numele regelui Artaxerxe.</span>
<span class="v-num v-13">13&nbsp;</span><span class="v ET3_13" data-id="ET3_13">Şi [porunca] a fost trimisă prin ştafete în tot regatul lui Artaxerxe în prima zi a lunii a douăsprezecea - adică luna Adar - să nimicească de istov neamul Iudeilor şi să le jefuiască averile.Iată copia scrisorii: "Marele rege Artaxerxe, aşa scrie către guvernatorii şi slujitorii de sub conducerea lor din cele o sută douăzeci şi şapte de ţări, din India până în Etiopia, care se află sub stăpânirea lui:Stăpânind eu peste multe neamuri şi dobândind putere asupra lumii întregi, eu (fără să mă trufesc cu semeţia slavei, ci mai degrabă cârmuind cu blândeţe şi linişte) am vrut să fac viaţa supuşilor pururea netulburată, păzind regatul meu în pace şi uşor de străbătut de la un hotar pân' la altul, statornicind pacea dorită de toţi. Dar când eu i-am întrebat pe sfetnicii mei despre felul în care am putea aduce aceasta la îndeplinire, atunci Aman - care e vestit la noi prin înţelepciune şi se bucură neclintit de bunăvoinţa noastră, şi care a dovedit cea mai deplină credincioşie, fapt pentru care a dobândit şi cinstea de a şedea în al doilea loc după rege - ne-a arătat că prin toate neamurile lumii s'a amestecat un popor vrăjmaş, potrivnic legilor tuturor popoarelor, care necontenit nesocoteşte poruncile regelui, în aşa fel încât cârmuirea noastră să nu se poată întemeia fără sminteală.Aşadar, dându-ne seama că numai acest neam, el singur, pururea se împotriveşte omenirii întregi, că aduce un fel de a fi potrivnic oricărei legi şi, pururea împotrivindu-se lucrărilor noastre, face cele mai mari nelegiuiri, în aşa fel încât regatul nostru să nu ajungă a fi bine întocmit, am poruncit ca toate persoanele care v'au fost arătate în scrisorile lui Aman - pus de noi peste trebile obşteşti şi al nostru al doilea părinte - să fie'ntru totul nimicite, cu femeile şi copiii lor, prin sabia vrăjmaşilor lor, fără nici o milă sau cruţare, în cea de a treisprezecea zi a lunii a douăsprezecea, adică luna Adar a acestui an, în aşa fel încât aceşti potrivnici de ieri şi de azi să fie cu de-a sila aruncaţi în iad într'o singură zi, pentru ca în viitor să nu ne mai împiedice să ducem până la sfârşit o viaţă paşnică şi netulburată".</span>
<span class="v-num v-14">14&nbsp;</span><span class="v ET3_14" data-id="ET3_14">Copiile acestei scrisori s'au făcut cunoscute în fiecare ţară; şi poruncă li s'a dat tuturor neamurilor să fie gata pentru ziua aceea.</span>
<span class="v-num v-15">15&nbsp;</span><span class="v ET3_15" data-id="ET3_15">Treaba era grăbită la Suza. Şi'n timp ce regele şi Aman se aşterneau pe băut, cetatea era în fierbere.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="ET2.html">&lt;</a>
<a class="home" href="index.html">=</a>
<a class="next" href="ET4.html">&gt;</a>
</div></div>
</body>
</html>