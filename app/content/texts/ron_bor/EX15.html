<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEȘIREA 15 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EX.html">Biblia Ortodoxă Română Sinodală (2006)</a><a class="location" href="EX.html">IEȘIREA 15</a><a class="prev" href="EX14.html">&lt;</a>
<a class="home" href="index.html">=</a>
<a class="next" href="EX16.html">&gt;</a>
</div></div>
<div class="section chapter EX EX15 ron_bor ron " dir="ltr" lang="ron" data-id="EX15" data-nextid="EX16" data-previd="EX14">
<div class="c">15</div>
<div class="p">
<span class="v-num v-1">1&nbsp;</span><span class="v EX15_1" data-id="EX15_1">Atunci Moise şi fiii lui Israel au cântat Domnului cântarea aceasta şi au zis: "Să cântăm Domnului, căci cu slavă S-a preaslăvit! Pe cal şi pe călăreţ în mare i-a aruncat!</span>
<span class="v-num v-2">2&nbsp;</span><span class="v EX15_2" data-id="EX15_2">Tăria mea şi mărirea mea este Domnul, căci El m-a izbăvit. Acesta este Dumnezeul meu şi-L voi preaslăvi, Dumnezeul părintelui meu şi-L voi preaînălţa!</span>
<span class="v-num v-3">3&nbsp;</span><span class="v EX15_3" data-id="EX15_3">Domnul este viteaz în luptă; Domnul este numele Lui.</span>
<span class="v-num v-4">4&nbsp;</span><span class="v EX15_4" data-id="EX15_4">Carele lui Faraon şi oştirea lui în mare le-a aruncat; Pe căpeteniile cele de seamă ale lui, Marea Roşie le-a înghiţit,</span>
<span class="v-num v-5">5&nbsp;</span><span class="v EX15_5" data-id="EX15_5">Adâncul le-a acoperit, În fundul mării ca o piatră s-au pogorât.</span>
<span class="v-num v-6">6&nbsp;</span><span class="v EX15_6" data-id="EX15_6">Dreapta Ta, Doamne, şi-a arătat tăria. Mâna Ta cea dreaptă, Doamne, pe vrăjmaşi i-a sfărâmat.</span>
<span class="v-num v-7">7&nbsp;</span><span class="v EX15_7" data-id="EX15_7">Cu mulţimea slavei Tale ai surpat pe cei potrivnici. Trimis-ai mânia Ta Şi i-a mistuit ca pe nişte paie.</span>
<span class="v-num v-8">8&nbsp;</span><span class="v EX15_8" data-id="EX15_8">La suflarea nărilor Tale s-a despărţit apa, Strânsu-s-au la un loc apele ca un perete Şi s-au închegat valurile în inima mării.</span>
<span class="v-num v-9">9&nbsp;</span><span class="v EX15_9" data-id="EX15_9">Vrăjmaşul zicea: "Alerga-voi după ei şi-i voi ajunge; Pradă voi împărţi şi-mi voi sătura sufletul de răzbunare; Voi scoate sabia şi mâna mea îi va stârpi".</span>
<span class="v-num v-10">10&nbsp;</span><span class="v EX15_10" data-id="EX15_10">Dar ai trimis Tu duhul Tău Şi marea i-a înghiţit; Afundatu-s-au ca plumbul În apele cele mari.</span>
<span class="v-num v-11">11&nbsp;</span><span class="v EX15_11" data-id="EX15_11">Doamne, cine este asemenea ţie între dumnezei? Cine este asemenea ţie preaslăvit în sfinţenie, Minunat întru slavă Şi făcător de minuni?</span>
<span class="v-num v-12">12&nbsp;</span><span class="v EX15_12" data-id="EX15_12">Întins-ai dreapta Ta Şi i-a înghiţit pământul!</span>
<span class="v-num v-13">13&nbsp;</span><span class="v EX15_13" data-id="EX15_13">Călăuzit-ai cu mila Ta acest popor şi l-ai izbăvit; Tu îl povăţuieşti cu puterea Ta, Spre locaşul sfinţeniei Tale.</span>
<span class="v-num v-14">14&nbsp;</span><span class="v EX15_14" data-id="EX15_14">Auzit-au neamurile şi s-au cutremurat, Frică a cuprins pe cei din Filisteia.</span>
<span class="v-num v-15">15&nbsp;</span><span class="v EX15_15" data-id="EX15_15">Atunci s-au spăimântat căpeteniile Edomului, Pe conducătorii Moabului cutremur i-a cuprins; Şi toţi câţi trăiesc în Canaan şi-au pierdut cumpătul.</span>
<span class="v-num v-16">16&nbsp;</span><span class="v EX15_16" data-id="EX15_16">Frică şi groază va cădea peste ei. Şi de măreţia braţului Tău, Ca pietrele vor încremeni, Până va trece poporul Tău, Doamne, Până va trece poporul Tău acesta, pe care l-ai câştigat Tu.</span>
<span class="v-num v-17">17&nbsp;</span><span class="v EX15_17" data-id="EX15_17">Tu îl vei duce şi-l vei sădi în muntele moştenirii Tale, În locul ce ţi l-ai făcut sălăşluire, Doamne, În locaşul sfânt cel zidit de mâinile Tale, Doamne!</span>
<span class="v-num v-18">18&nbsp;</span><span class="v EX15_18" data-id="EX15_18">Împărăţi-va Domnul în veac şi în veacul veacului.</span>
<span class="v-num v-19">19&nbsp;</span><span class="v EX15_19" data-id="EX15_19">Căci caii lui Faraon cu carele şi călăreţii lui au intrat în mare. Întors-a Domnul asupra lor apele mării, Iar fiii lui Israel au trecut prin mare, ca pe uscat!"</span>
<span class="v-num v-20">20&nbsp;</span><span class="v EX15_20" data-id="EX15_20">Atunci a luat Mariam proorociţa, sora lui Aaron, timpanul în mâna sa, şi au ieşit după dânsa toate femeile cu timpane şi dănţuind.</span>
<span class="v-num v-21">21&nbsp;</span><span class="v EX15_21" data-id="EX15_21">Şi răspundea Mariam înaintea lor: "Să cântăm Domnului, căci cu slavă S-a preaslăvit! Pe cal şi pe călăreţ în mare i-a aruncat!"</span>
<span class="v-num v-22">22&nbsp;</span><span class="v EX15_22" data-id="EX15_22">Apoi a ridicat Moise pe fiii lui Israel de la Marea Roşie şi i-a dus în pustia Şur şi au mers trei zile prin pustie şi n-au găsit apă.</span>
<span class="v-num v-23">23&nbsp;</span><span class="v EX15_23" data-id="EX15_23">Au ajuns apoi la Mara, dar n-au putut să bea apă nici din Mara, că era amară, pentru care s-a şi numit locul acela Mara.</span>
<span class="v-num v-24">24&nbsp;</span><span class="v EX15_24" data-id="EX15_24">De aceea cârtea poporul împotriva lui Moise şi zicea: "Ce să bem?"</span>
<span class="v-num v-25">25&nbsp;</span><span class="v EX15_25" data-id="EX15_25">Atunci Moise a strigat către Domnul şi Domnul i-a arătat un lemn; şi l-a aruncat în apă şi s-a îndulcit apa. Acolo a pus Domnul poporului Său rânduieli şi porunci şi acolo l-a încercat şi i-a zis:</span>
<span class="v-num v-26">26&nbsp;</span><span class="v EX15_26" data-id="EX15_26">"De vei asculta cu luare-aminte glasul Domnului Dumnezeului tău şi vei face lucruri drepte înaintea Lui şi de vei lua aminte la poruncile Lui şi vei păzi legile Lui, nu voi aduce asupra ta nici una din bolile pe care le-am adus asupra Egiptenilor, că Eu sunt Domnul Dumnezeul tău Care te vindecă".</span>
<span class="v-num v-27">27&nbsp;</span><span class="v EX15_27" data-id="EX15_27">Apoi au venit în Elim. Şi erau acolo douăsprezece izvoare de apă şi şaptezeci de pomi de finic. Şi au tăbărât acolo lângă apă.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EX14.html">&lt;</a>
<a class="home" href="index.html">=</a>
<a class="next" href="EX16.html">&gt;</a>
</div></div>
</body>
</html>