<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A DOUA PARALIPOMENA 18 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="R2.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="R2.html">CARTEA A DOUA PARALIPOMENA 18</a><a class="prev" href="R217.html">&lt;</a>
<a class="home" href="index.html">=</a>
<a class="next" href="R219.html">&gt;</a>
</div></div>
<div class="section chapter R2 R218 ron_roa ron " dir="ltr" lang="ro" data-id="R218" data-nextid="R219" data-previd="R217">
<div class="c">18</div>
<div class="p">
<span class="v-num v-1">1&nbsp;</span><span class="v R218_1" data-id="R218_1">Iosafat a dobândit şi mai multă bogăţie şi slavă; şi s'a înrudit, prin căsătorie, cu familia lui Ahab.</span>
<span class="v-num v-2">2&nbsp;</span><span class="v R218_2" data-id="R218_2">După câţiva ani s'a coborât la Ahab, în Samaria; iar Ahab a înjunghiat pentru el o mulţime de oi şi viţei - pentru el şi pentru oamenii cu care venise -, căci voia să-l atragă de partea lui să meargă împreună asupra Ramotului din Galaad.</span>
<span class="v-num v-3">3&nbsp;</span><span class="v R218_3" data-id="R218_3">Şi a zis Ahab, regele lui Israel, către Iosafat, regele lui Iuda: "Vei merge tu cu mine la Ramotul Galaadului?" Iar acela i-a răspuns: "Cum sunt eu, aşa şi tu; cum e poporul tău, aşa-i şi poporul meu: cu tine la război".</span>
<span class="v-num v-4">4&nbsp;</span><span class="v R218_4" data-id="R218_4">Şi a zis Iosafat către regele lui Israel: "Întreabă-L tu astăzi pe Domnul!"</span>
<span class="v-num v-5">5&nbsp;</span><span class="v R218_5" data-id="R218_5">Atunci regele lui Israel i-a adunat pe profeţi - patru sute de oameni - şi le-a zis: "Voi merge oare la Ramotul Galaadului să mă bat, sau mă voi lăsa păgubaş?" Iar ei au zis: "Ridică-te, şi Dumnezeu îl va da în mâinile regelui".</span>
<span class="v-num v-6">6&nbsp;</span><span class="v R218_6" data-id="R218_6">Iar Iosafat a zis: "Oare pe-aici nu mai este vreun profet al Domnului, ca să-l întrebăm?".</span>
<span class="v-num v-7">7&nbsp;</span><span class="v R218_7" data-id="R218_7">Iar regele lui Israel i-a răspuns lui Iosafat: "Mai este un om prin care-L putem întreba pe Domnul; eu însă îl urăsc, deoarece el nu profeţeşte de bine pe socoteala mea, ci, de când trăieşte, numai de rău; acesta e Miheia, fiul lui Imla". Dar Iosafat a zis: "Să nu vorbească regele aşa!"</span>
<span class="v-num v-8">8&nbsp;</span><span class="v R218_8" data-id="R218_8">Atunci regele lui Israel a chemat un eunuc şi i-a zis: "Cheamă-l degrab pe Miheia, fiul lui Imla!"</span>
<span class="v-num v-9">9&nbsp;</span><span class="v R218_9" data-id="R218_9">Regele lui Israel şi Iosafat, regele lui Iuda, şedeau fiecare pe scaunul său, îmbrăcaţi în vestminte, în faţa porţii Samariei şi toţi profeţii profeţeau în faţa lor.</span>
<span class="v-num v-10">10&nbsp;</span><span class="v R218_10" data-id="R218_10">Iar Sedechia, fiul lui Chenaana, şi-a făcut nişte coarne de fier şi a zis: "Aşa grăieşte Domnul: - Cu aceste coarne voi împunge Siria, până ce va pieri".</span>
<span class="v-num v-11">11&nbsp;</span><span class="v R218_11" data-id="R218_11">Şi toţi profeţii profeţeau aşa, zicând: "Du-te la Ramotul Galaadului, şi va fi bine; Domnul îl va da în mâna regelui".</span>
<span class="v-num v-12">12&nbsp;</span><span class="v R218_12" data-id="R218_12">Iar solul care se dusese să-l cheme pe Miheia i-a grăit acestuia, zicând: "Iată, toţi profeţii, într'un singur glas, au grăit de bine asupra regelui; fie acum cuvintele tale precum cuvintele fiecăruia din ei şi grăieşte de bine!"</span>
<span class="v-num v-13">13&nbsp;</span><span class="v R218_13" data-id="R218_13">Dar Miheia a zis: "Viu este Domnul: Orice-mi va spune Domnul, aceea voi grăi!"</span>
<span class="v-num v-14">14&nbsp;</span><span class="v R218_14" data-id="R218_14">Şi a venit la rege, iar regele i-a zis: "Miheia, voi merge eu oare la Ramotul Galaadului să mă războiesc, sau mă voi lăsa păgubaş?" Iar acela i-a răspuns: "Mergi, şi va fi bine; vor fi daţi în mâinile voastre".</span>
<span class="v-num v-15">15&nbsp;</span><span class="v R218_15" data-id="R218_15">Iar regele i-a zis: "De câte ori să te leg eu cu jurământ ca să nu-mi spui în numele Domnului nimic altceva decât adevărul?"</span>
<span class="v-num v-16">16&nbsp;</span><span class="v R218_16" data-id="R218_16">Acela i-a răspuns: "Văzutu-l-am pe Israel împrăştiat prin munţica o turmă fără păstor. Şi a zis Domnul: "Nu au domn,să se întoarcă fiecare cu pace la casa lui!""</span>
<span class="v-num v-17">17&nbsp;</span><span class="v R218_17" data-id="R218_17">Atunci regele lui Israel a zis către Iosafat: "Nu ţi-am spus că despre mine nu profeţeşte de bine, ci numai de rău?"</span>
<span class="v-num v-18">18&nbsp;</span><span class="v R218_18" data-id="R218_18">Miheia însă a zis: "Nu-i aşa! Ascultaţi cuvântul Domnului! L-am văzut pe Domnul şezând pe tronul Său, şi toată oştirea cerului stând împrejuru-I, de-a dreapta şi de-a stânga.</span>
<span class="v-num v-19">19&nbsp;</span><span class="v R218_19" data-id="R218_19">Şi a zis Domnul: "Cine l-ar ademeni pe Ahab, regele lui Israel, să se urce la Ramotul Galaadului şi să cadă acolo?" Şi unul zicea una, altul alta.</span>
<span class="v-num v-20">20&nbsp;</span><span class="v R218_20" data-id="R218_20">Atunci a ieşit un duh şi a stat înaintea Domnului şi a zis: "Eu îl voi înşela". Iar Domnul i-a zis: "Cu ce?"</span>
<span class="v-num v-21">21&nbsp;</span><span class="v R218_21" data-id="R218_21">Iar acela a zis: "Mă voi duce şi mă voi face duh mincinos în gura tuturor profeţilor lui". Iar El a zis: "Tu îl vei ademeni şi vei izbuti; du-te şi fă aşa!"</span>
<span class="v-num v-22">22&nbsp;</span><span class="v R218_22" data-id="R218_22">Şi acum, iată cum Domnul a pus un duh mincinos în gura tuturor acestor profeţi ai tăi; Domnul grăit-a rău despre tine".</span>
<span class="v-num v-23">23&nbsp;</span><span class="v R218_23" data-id="R218_23">Atunci Sedechia, fiul lui Chenaana, s'a apropiat de Miheia şi l-a lovit peste obraz, zicându-i: "Pe ce cale a trecut Duhul Domnului de la mine ca să-ţi grăiască ţie?"</span>
<span class="v-num v-24">24&nbsp;</span><span class="v R218_24" data-id="R218_24">Iar Miheia a zis: "Iată, vei vedea în ziua aceea când vei alerga din odaie'n odaie ca să te ascunzi".</span>
<span class="v-num v-25">25&nbsp;</span><span class="v R218_25" data-id="R218_25">Atunci regele lui Israel a zis: "Luaţi-l pe Miheia şi duceţi-l la Amon, căpetenia cetăţii, şi la Ioaş, fiul cel mai mare al regelui,</span>
<span class="v-num v-26">26&nbsp;</span><span class="v R218_26" data-id="R218_26">şi veţi zice: - Aşa a zis regele: Aruncaţi-l în temniţă, şi acolo să mănânce pâinea necazului şi să bea apa necazului până ce eu mă voi întoarce cu pace".</span>
<span class="v-num v-27">27&nbsp;</span><span class="v R218_27" data-id="R218_27">Iar Miheia a zis: "Dacă tu te vei întoarce cu pace, atunci nu Domnul a grăit întru mine".</span>
<span class="v-num v-28">28&nbsp;</span><span class="v R218_28" data-id="R218_28">Aşa că regele lui Israel şi Iosafat, regele lui Iuda, s'au dus la Ramotul Galaadului.</span>
<span class="v-num v-29">29&nbsp;</span><span class="v R218_29" data-id="R218_29">Iar regele lui Israel a zis către Iosafat: "Eu mă voi ascunde sub altă îmbrăcămite şi voi merge la război, iar tu să pui pe tine îmbrăcămintea mea". Aşa că regele lui Israel şi-a ascuns înfăţişarea sub altă îmbrăcăminte şi s'a dus la război.</span>
<span class="v-num v-30">30&nbsp;</span><span class="v R218_30" data-id="R218_30">Iar regele Siriei le-a poruncit căpitanilor ce se aflau cu el în fruntea carelor de luptă, zicând: "Nu vă bateţi cu cel mic sau cu cel mare, ci numai împotriva regelui lui Israel!"</span>
<span class="v-num v-31">31&nbsp;</span><span class="v R218_31" data-id="R218_31">Şi a fost că atunci când căpitanii carelor de luptă l-au văzut pe Iosafat, au zis: "Acesta-i regele lui Israel!" Şi l-au înconjurat să se bată cu el; dar Iosafat a strigat, iar Domnul l-a scăpat; Dumnezeu i-a îndepărtat de la el.</span>
<span class="v-num v-32">32&nbsp;</span><span class="v R218_32" data-id="R218_32">Şi a fost că dacă au văzut căpitanii carelor că nu acela era regele lui Israel, au plecat de lângă el.</span>
<span class="v-num v-33">33&nbsp;</span><span class="v R218_33" data-id="R218_33">Dar un bărbat şi-a întins arcul cătând bine la ţintă şi l-a izbit pe regele lui Israel între plămâni şi coşul pieptului. Iar acela i-a zis căruţaşului său: "Întoarce-ţi mâna şi scoate-mă din luptă, căci sunt rănit".</span>
<span class="v-num v-34">34&nbsp;</span><span class="v R218_34" data-id="R218_34">În ziua aceea a încetat războiul, iar regele lui Israel a stat în car, în preajma Siriei, până seara; şi a murit în asfinţitul soarelui.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="R217.html">&lt;</a>
<a class="home" href="index.html">=</a>
<a class="next" href="R219.html">&gt;</a>
</div></div>
</body>
</html>