<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>DEUTERONOMUL 22 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="DT.html">Biblia Ortodoxă Română Sinodală (2006)</a><a class="location" href="DT.html">DEUTERONOMUL 22</a><a class="prev" href="DT21.html">&lt;</a>
<a class="home" href="index.html">=</a>
<a class="next" href="DT23.html">&gt;</a>
</div></div>
<div class="section chapter DT DT22 ron_bor ron " dir="ltr" lang="ro" data-id="DT22" data-nextid="DT23" data-previd="DT21">
<div class="c">22</div>
<div class="p">
<span class="v-num v-1">1&nbsp;</span><span class="v DT22_1" data-id="DT22_1">"Când vei vedea boul fratelui tău sau oaia lui rătăcite pe câmp; să nu treci pe lângă ele, ci să le întorci fratelui tău.</span>
<span class="v-num v-2">2&nbsp;</span><span class="v DT22_2" data-id="DT22_2">Dar dacă fratele tău nu va fi aproape de tine sau nu-l cunoşti, să le duci la casa ta şi să şadă la tine până le va căuta fratele tău şi atunci să i le dai.</span>
<span class="v-num v-3">3&nbsp;</span><span class="v DT22_3" data-id="DT22_3">Aşa să faci şi cu asinul lui, aşa să faci şi cu haina lui, aşa să faci şi cu orice lucru pierdut al fratelui tău pe care el îl va pierde şi tu îl vei găsi; de la aceasta nu te poţi da la o parte.</span>
<span class="v-num v-4">4&nbsp;</span><span class="v DT22_4" data-id="DT22_4">Când vei vedea asinul fratelui tău sau boul lui căzuţi în drum, să nu-i laşi, ci să-i ridici împreună cu el.</span>
<span class="v-num v-5">5&nbsp;</span><span class="v DT22_5" data-id="DT22_5">Femeia să nu poarte veşminte bărbăteşti, nici bărbatul să nu îmbrace haine femeieşti, că tot cel ce face aceasta, urâciune este înaintea Domnului Dumnezeului tău.</span>
<span class="v-num v-6">6&nbsp;</span><span class="v DT22_6" data-id="DT22_6">Dacă în cale, în vreun copac sau pe pământ, vei găsi cuib de pasăre cu pui sau cu ouă şi mama lor va fi şezând pe pui sau pe ouă, să nu iei mama împreună cu puii;</span>
<span class="v-num v-7">7&nbsp;</span><span class="v DT22_7" data-id="DT22_7">Mamei dă-i drumul, iar puii ia-i pentru tine ca să-ţi fie bine şi să se înmulţească zilele tale.</span>
<span class="v-num v-8">8&nbsp;</span><span class="v DT22_8" data-id="DT22_8">De vei zidi casă nouă, să faci apărătoare pe marginea acoperişului tău, ca să nu aduci sânge asupra casei tale când va cădea cineva de pe ea.</span>
<span class="v-num v-9">9&nbsp;</span><span class="v DT22_9" data-id="DT22_9">Să nu semeni via ta cu două feluri de seminţe, ca să nu-ţi faci blestemată strângerea seminţelor, pe care tu le semeni împreună cu roadele viei tale.</span>
<span class="v-num v-10">10&nbsp;</span><span class="v DT22_10" data-id="DT22_10">Să nu ari cu un bou şi cu un asin.</span>
<span class="v-num v-11">11&nbsp;</span><span class="v DT22_11" data-id="DT22_11">Să nu te îmbraci cu haină făcută din două feluri de fire: de lână şi de în.</span>
<span class="v-num v-12">12&nbsp;</span><span class="v DT22_12" data-id="DT22_12">Fă-ţi ciucuri în cele patru colţuri ale mantiei tale cu care te acoperi.</span>
<span class="v-num v-13">13&nbsp;</span><span class="v DT22_13" data-id="DT22_13">De îşi va lua cineva femeie şi va intra la dânsa,</span>
<span class="v-num v-14">14&nbsp;</span><span class="v DT22_14" data-id="DT22_14">Iar apoi o va urî şi va ridica asupra ei învinuiri de lucruri urâte, va împrăştia zvon rău despre ea şi va zice: Am luat femeia aceasta şi am intrat la ea şi n-am găsit la ea feciorie,</span>
<span class="v-num v-15">15&nbsp;</span><span class="v DT22_15" data-id="DT22_15">Atunci tatăl fetei şi mama ei să ia şi să ducă semnele fecioriei fetei la bătrânii cetăţii, în poartă;</span>
<span class="v-num v-16">16&nbsp;</span><span class="v DT22_16" data-id="DT22_16">Şi tatăl fetei să zică bătrânilor: Am dat pe fiica mea de femeie acestui om şi acum el a urât-o,</span>
<span class="v-num v-17">17&nbsp;</span><span class="v DT22_17" data-id="DT22_17">Şi iată ridică asupra ei învinuiri de lucruri urâte, zicând: N-am găsit feciorie la fiica ta; dar iată semnele fecioriei fiicei mele. Şi să întindă haina înaintea bătrânilor cetăţii.</span>
<span class="v-num v-18">18&nbsp;</span><span class="v DT22_18" data-id="DT22_18">Atunci bătrânii acelei cetăţi să ia pe bărbat şi să-l pedepsească;</span>
<span class="v-num v-19">19&nbsp;</span><span class="v DT22_19" data-id="DT22_19">Să pună asupra lui gloabă de o sută de sicli de argint şi să-i dea tatălui fetei, pentru că a stârnit zvonuri rele despre o fată israelită; ea însă să-i rămână femeie şi el să nu se poată despărţi de ea toată viaţa lui.</span>
<span class="v-num v-20">20&nbsp;</span><span class="v DT22_20" data-id="DT22_20">Iar dacă cele spuse vor fi adevărate şi nu se va găsi feciorie la fată,</span>
<span class="v-num v-21">21&nbsp;</span><span class="v DT22_21" data-id="DT22_21">Atunci fata să fie adusă la uşa casei tatălui ei şi locuitorii cetăţii ei să o ucidă cu pietre şi să o omoare, pentru că a făcut lucru de ruşine în Israel, desfrânându-se în casa tatălui său. Şi aşa să stârpeşti răul din mijlocul tău.</span>
<span class="v-num v-22">22&nbsp;</span><span class="v DT22_22" data-id="DT22_22">De se va găsi cineva dormind cu femeie măritată, pe amândoi să-i daţi morţii: şi bărbatul, care a dormit cu femeia şi femeia. Şi aşa să stârpeşti răul din Israel.</span>
<span class="v-num v-23">23&nbsp;</span><span class="v DT22_23" data-id="DT22_23">De va fi vreo fată tânără, logodită cu bărbat şi cineva o va întâlni în cetate şi se va culca cu dânsa,</span>
<span class="v-num v-24">24&nbsp;</span><span class="v DT22_24" data-id="DT22_24">Să-i aduceţi pe amândoi la poarta cetăţii aceleia şi să-i ucideţi cu pietre: pe fată pentru că n-a ţipat în cetate, iar pe bărbat pentru că a necinstit pe femeia aproapelui său. Şi aşa să stârpeşti răul din mijlocul tău.</span>
<span class="v-num v-25">25&nbsp;</span><span class="v DT22_25" data-id="DT22_25">Dacă vreun bărbat va întâlni la câmp o fată logodită şi, prinzând-o, se va culca cu ea, să-l ucideti numai pe bărbatul care s-a culcat cu ea;</span>
<span class="v-num v-26">26&nbsp;</span><span class="v DT22_26" data-id="DT22_26">Iar fetei să nu-i faci nimic. Asupra fetei nu este vină de moarte, căci aceasta este tot una ca şi cum cineva s-ar ridica asupra aproapelui său şi l-ar omorî;</span>
<span class="v-num v-27">27&nbsp;</span><span class="v DT22_27" data-id="DT22_27">Pentru că el a întâlnit-o în câmp şi, deşi fata logodită va fi strigat, n-a avut cine s-o scape.</span>
<span class="v-num v-28">28&nbsp;</span><span class="v DT22_28" data-id="DT22_28">De se va întâlni cineva cu o fată nelogodită şi o va prinde şi se va culca cu ea şi vor fi prinşi,</span>
<span class="v-num v-29">29&nbsp;</span><span class="v DT22_29" data-id="DT22_29">Atunci cel ce s-a culcat cu ea să dea tatălui fetei cincizeci de sicli de argint, iar ea să-i fie nevastă, pentru că a necinstit-o; toată viaţa lui să nu se poată despărţi de ea.</span>
<span class="v-num v-30">30&nbsp;</span><span class="v DT22_30" data-id="DT22_30">Nimeni să nu ia de soţie pe femeia tatălui său şi să ridice marginea hainei tatălui său".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="DT21.html">&lt;</a>
<a class="home" href="index.html">=</a>
<a class="next" href="DT23.html">&gt;</a>
</div></div>
</body>
</html>