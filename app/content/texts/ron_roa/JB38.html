<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOV 38 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JB.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="JB.html">CARTEA LUI IOV 38</a><a class="prev" href="JB37.html">&lt;</a>
<a class="home" href="index.html">=</a>
<a class="next" href="JB39.html">&gt;</a>
</div></div>
<div class="section chapter JB JB38 ron_roa ron " dir="ltr" lang="ro" data-id="JB38" data-nextid="JB39" data-previd="JB37">
<div class="c">38</div>
<div class="p">
<span class="v-num v-1">1&nbsp;</span><span class="v JB38_1" data-id="JB38_1">După ce a încetat Elihu de a mai vorbi, zis-a Domnul către Iov prin vifor şi nor :</span>
<span class="v-num v-2">2&nbsp;</span><span class="v JB38_2" data-id="JB38_2">"O, cine e acela ce sfatul Mi-l ascunde şi-n noduri de cuvinte M'ascunde chiar pe Mine?</span>
<span class="v-num v-3">3&nbsp;</span><span class="v JB38_3" data-id="JB38_3">Încinge-ţi bărbăteşte mijlňcu'n cingătoare: Eu întrebări voi pune, iar tu ai să-Mi răspunzi.</span>
<span class="v-num v-4">4&nbsp;</span><span class="v JB38_4" data-id="JB38_4">Unde erai când Însumi întemeiam pământul? Hai, spune-mi, dacă ştii!</span>
<span class="v-num v-5">5&nbsp;</span><span class="v JB38_5" data-id="JB38_5">Ştii oare cine-anume i-a hotărât măsuri, sau cine-a pus o plasă de funii peste el?</span>
<span class="v-num v-6">6&nbsp;</span><span class="v JB38_6" data-id="JB38_6">şi, dacă-l ţin pilaştrii, în ce sunt ei înfipţi? sau cin' i-a pus tărie de piatră unghiulară?</span>
<span class="v-num v-7">7&nbsp;</span><span class="v JB38_7" data-id="JB38_7">hai, cine?; toate-acestea când stele se năşteau şi îngerii Mei (da, toţi!) Mă preamăreau în cor?</span>
<span class="v-num v-8">8&nbsp;</span><span class="v JB38_8" data-id="JB38_8">Când marea se născuse din sânul maicii sale şi se vărsa pe-alături, au cine a'ngrădit-o?</span>
<span class="v-num v-9">9&nbsp;</span><span class="v JB38_9" data-id="JB38_9">că scutece de neguri am pus pe trupul ei şi norul drept veşmânt</span>
<span class="v-num v-10">10&nbsp;</span><span class="v JB38_10" data-id="JB38_10">şi'n jurul ei hotar şi lacăte la porţi,</span>
<span class="v-num v-11">11&nbsp;</span><span class="v JB38_11" data-id="JB38_11">zicându-i: - Pân'aici doar să vii, şi nu mai mult, şi valurile tale să se zdrobească'n tine!</span>
<span class="v-num v-12">12&nbsp;</span><span class="v JB38_12" data-id="JB38_12">Au peste tine'ntins-am arěpile luminii, şi'n veacul tău menirea luceafăru-şi căta,</span>
<span class="v-num v-13">13&nbsp;</span><span class="v JB38_13" data-id="JB38_13">anume să apuce pământul de la colţuri să-l scuture de toată nelegiuirea lui?</span>
<span class="v-num v-14">14&nbsp;</span><span class="v JB38_14" data-id="JB38_14">Au tu ai luat ţărână din lut şi i-ai dat viaţă şi ai făcut dintr'însa pământ cuvântător?</span>
<span class="v-num v-15">15&nbsp;</span><span class="v JB38_15" data-id="JB38_15">Au tu ai luat lumina din cei nelegiuiţi? dar braţul celor mândri, au tu l-ai sfărâmat?</span>
<span class="v-num v-16">16&nbsp;</span><span class="v JB38_16" data-id="JB38_16">Venitu-i-ai tu mării'n adâncuri, la izvoare? umblat-ai tu vreodată pe urmele genunii?</span>
<span class="v-num v-17">17&nbsp;</span><span class="v JB38_17" data-id="JB38_17">Ţi s-au deschis, de frică, cumva, porţile morţii şi s'au holbat'nainte-ţi ai iadului portari?</span>
<span class="v-num v-18">18&nbsp;</span><span class="v JB38_18" data-id="JB38_18">Aflat-ai tu lăţimea pământului sub cer?, hai, spune: câtă, cum e?</span>
<span class="v-num v-19">19&nbsp;</span><span class="v JB38_19" data-id="JB38_19">şi unde-i ţara'n care se ghemuie lumina? dar bezna, ce loc are?</span>
<span class="v-num v-20">20&nbsp;</span><span class="v JB38_20" data-id="JB38_20">de le cunoşti hotarul, hai, du-Mă tu de mână la'ncheietura lor!</span>
<span class="v-num v-21">21&nbsp;</span><span class="v JB38_21" data-id="JB38_21">Le ştii?, că doar pe-atuncea erai şi tu născut, şi-al anilor tăi număr îl ştii cât e de mare...</span>
<span class="v-num v-22">22&nbsp;</span><span class="v JB38_22" data-id="JB38_22">Ajuns-ai tu vreodată'n cămările zăpezii? dar grindina, văzut-ai din ce cămări se-azvârle</span>
<span class="v-num v-23">23&nbsp;</span><span class="v JB38_23" data-id="JB38_23">ca Eu să-ţi port de grijă când te pândesc vrăjmaşii la vreme de războaie, la ceas de bătălii?</span>
<span class="v-num v-24">24&nbsp;</span><span class="v JB38_24" data-id="JB38_24">De unde iese bruma? de und' se răspândeşte austrul pe pământ?</span>
<span class="v-num v-25">25&nbsp;</span><span class="v JB38_25" data-id="JB38_25">Au cine-i gată ploii largi curgeri în şuvoaie şi fulgerului cale şi tunetului drum,</span>
<span class="v-num v-26">26&nbsp;</span><span class="v JB38_26" data-id="JB38_26">aşa încât să plouă'n pământ nelocuit şi'n apriga pustie umblată de ţipenii,</span>
<span class="v-num v-27">27&nbsp;</span><span class="v JB38_27" data-id="JB38_27">să sature pământul înţelenit, deşert, să facă să răsară păşuni cu iarbă deasă?</span>
<span class="v-num v-28">28&nbsp;</span><span class="v JB38_28" data-id="JB38_28">Hai, cine-i tatăl ploii şi cine-i cel ce naşte în aer stropi de rouă?</span>
<span class="v-num v-29">29&nbsp;</span><span class="v JB38_29" data-id="JB38_29">Ce pântec naşte gheaţa şi cine zămisleşte, mai blândă, bruma'n cer,</span>
<span class="v-num v-30">30&nbsp;</span><span class="v JB38_30" data-id="JB38_30">să se pogoare, apă, dar nu curgând ca apa? Adâncul are-o faţă; ei, cine-a rânduit-o?</span>
<span class="v-num v-31">31&nbsp;</span><span class="v JB38_31" data-id="JB38_31">Ştii tu prin ce belciuge Pleiadele se leagă? Deschis-ai tu'ngrădirea ce ţine Orionul?</span>
<span class="v-num v-32">32&nbsp;</span><span class="v JB38_32" data-id="JB38_32">Au tu eşti cel ce sparge, la vreme, Zodiacul şi-aduce jos, de chică, luceafărul-de-seară?</span>
<span class="v-num v-33">33&nbsp;</span><span class="v JB38_33" data-id="JB38_33">Ce zici?: cunoşti tu oare schimbările din cer şi cele de sub ceruri, că laolaltă merg?</span>
<span class="v-num v-34">34&nbsp;</span><span class="v JB38_34" data-id="JB38_34">Poţi tu să chemi la tine, cu voce arsă, norul, şi el să mi te-asculte cu revărsări de apă?</span>
<span class="v-num v-35">35&nbsp;</span><span class="v JB38_35" data-id="JB38_35">Poţi tu trimite'n ţintă iuţi trăsnete, şi ele să meargă şi să-ţi spună: - Ajuns-am; ce să facem?...</span>
<span class="v-num v-36">36&nbsp;</span><span class="v JB38_36" data-id="JB38_36">Cine i-a dat femeii ştiinţa de a ţese, ca şi pe-aceea, veche, de-a face-alesături?</span>
<span class="v-num v-37">37&nbsp;</span><span class="v JB38_37" data-id="JB38_37">Au cine ţine'n număr, cu'nţelepciune, norii, şi cerul îl apleacă, prielnic, spre pământ,</span>
<span class="v-num v-38">38&nbsp;</span><span class="v JB38_38" data-id="JB38_38">să se reverse-asupră-i ca pulberea'n vântoase, măcar că-l întărisem ca piatra'n patru muchii?</span>
<span class="v-num v-39">39&nbsp;</span><span class="v JB38_39" data-id="JB38_39">Tu eşti cel ce vânează mâncare pentru lei şi potoleşte foamea balaurilor mari,</span>
<span class="v-num v-40">40&nbsp;</span><span class="v JB38_40" data-id="JB38_40">când toţi aceştia, gheme'n culcuşuri, stau la pândă sau se ascund în dese hăţişuri prin păduri?</span>
<span class="v-num v-41">41&nbsp;</span><span class="v JB38_41" data-id="JB38_41">Cine-a avut în grijă să'ndestuleze corbul, când puii lui spre Domnul de foame croncănesc şi umblă'ncoace'ncolo în căutarea hranei?</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JB37.html">&lt;</a>
<a class="home" href="index.html">=</a>
<a class="next" href="JB39.html">&gt;</a>
</div></div>
</body>
</html>