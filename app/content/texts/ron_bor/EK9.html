<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEZECHIEL 9 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EK.html">Biblia Ortodoxă Română Sinodală (2006)</a><a class="location" href="EK.html">IEZECHIEL 9</a><a class="prev" href="EK8.html">&lt;</a>
<a class="home" href="index.html">=</a>
<a class="next" href="EK10.html">&gt;</a>
</div></div>
<div class="section chapter EK EK9 ron_bor ron " dir="ltr" lang="ro" data-id="EK9" data-nextid="EK10" data-previd="EK8">
<div class="c">9</div>
<div class="p">
<span class="v-num v-1">1&nbsp;</span><span class="v EK9_1" data-id="EK9_1">Apoi a răsunat la urechile mele un glas mare şi a zis: "Apropiaţi-vă pedepsitorii cetăţii, având fiecare în mână unealta de nimicire!"</span>
<span class="v-num v-2">2&nbsp;</span><span class="v EK9_2" data-id="EK9_2">Şi iată dinspre poarta de sus, care dă spre miazănoapte, veneau şase bărbaţi, având fiecare în mână unealta sa ucigătoare; şi între ei se afla unul, îmbrăcat cu haină de în, care avea la brâu unelte de scris. Aceştia, venind, s-au oprit lângă jertfelnicul cel de aramă.</span>
<span class="v-num v-3">3&nbsp;</span><span class="v EK9_3" data-id="EK9_3">Atunci slava Dumnezeului lui Israel s-a pogorât de pe heruvimul pe care se afla la pragul casei. Şi a chemat Domnul pe omul cel îmbrăcat în haină de în, care avea la brâu unelte de scris,</span>
<span class="v-num v-4">4&nbsp;</span><span class="v EK9_4" data-id="EK9_4">Şi i-a zis Domnul: Treci prin mijlocul cetăţii, prin Ierusalim, şi însemnează cu semnul crucii (litera "tau" care în alfabetul vechi grec avea forma unei cruci) pe frunte, pe oamenii care gem şi care plâng din cauza multor ticăloşii care se săvârşesc în mijlocul lui".</span>
<span class="v-num v-5">5&nbsp;</span><span class="v EK9_5" data-id="EK9_5">Iar celorlalţi le-a zis în auzul meu: "Mergeţi după el prin cetate şi loviţi! Să nu aveţi nici o milă şi ochiul vostru să fie necruţător!</span>
<span class="v-num v-6">6&nbsp;</span><span class="v EK9_6" data-id="EK9_6">Ucideţi şi nimiciţi pe bătrâni, tineri, fecioare, copii, femei, dar să nu vă atingeţi de nici un om, care are pe frunte semnul "+"! Şi să începeţi cu locul Meu cel sfânt!" Şi au început ei cu bătrânii, care erau înaintea templului.</span>
<span class="v-num v-7">7&nbsp;</span><span class="v EK9_7" data-id="EK9_7">Apoi le-a zis: "Întinaţi templul, umpleţi curţile cu ucişi şi ieşiţi!" Şi au ieşit şi au început să ucidă prin cetate.</span>
<span class="v-num v-8">8&nbsp;</span><span class="v EK9_8" data-id="EK9_8">Şi după ce i-au ucis, iar eu am rămas, am căzut cu faţa la pământ şi, strigând, am zis: "O, Doamne, Dumnezeule, vei pierde oare tot ce a mai rămas din Israel, vărsându-Ţi mânia asupra Ierusalimului?"</span>
<span class="v-num v-9">9&nbsp;</span><span class="v EK9_9" data-id="EK9_9">Iar El mi-a răspuns: "Nelegiuirea casei lui Israel şi a lui Iuda este mare, foarte mare şi ţara aceasta e mânjită cu sânge, iar cetatea e plină de nedreptate, că ei zic: "A părăsit Domnul ţara aceasta, Domnul nu mai vede!</span>
<span class="v-num v-10">10&nbsp;</span><span class="v EK9_10" data-id="EK9_10">De aceea ochiul Meu nu-i va cruţa şi Eu nu Mă voi îndura şi voi întoarce purtarea lor asupra capului lor".</span>
<span class="v-num v-11">11&nbsp;</span><span class="v EK9_11" data-id="EK9_11">Şi iată omul cel îmbrăcat cu haină de în, care avea la brâu uneltele de scris, a dat răspuns şi a zis: "Am făcut cum mi-ai poruncit".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EK8.html">&lt;</a>
<a class="home" href="index.html">=</a>
<a class="next" href="EK10.html">&gt;</a>
</div></div>
</body>
</html>