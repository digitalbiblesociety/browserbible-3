<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>1IOAN 5 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="J1.html">Biblia Ortodoxă Română Sinodală (2006)</a><a class="location" href="J1.html">1IOAN 5</a><a class="prev" href="J14.html">&lt;</a>
<a class="home" href="index.html">=</a>
<a class="next" href="J21.html">&gt;</a>
</div></div>
<div class="section chapter J1 J15 ron_bor ron " dir="ltr" lang="ron" data-id="J15" data-nextid="J21" data-previd="J14">
<div class="c">5</div>
<div class="p">
<span class="v-num v-1">1&nbsp;</span><span class="v J15_1" data-id="J15_1">Oricine crede că Iisus este Hristos, este născut din Dumnezeu, şi oricine iubeşte pe Cel care a născut iubeşte şi pe Cel ce S-a născut din El.</span>
<span class="v-num v-2">2&nbsp;</span><span class="v J15_2" data-id="J15_2">Întru aceasta cunoaştem că iubim pe fiii lui Dumnezeu, dacă iubim pe Dumnezeu şi împlinim poruncile Lui.</span>
<span class="v-num v-3">3&nbsp;</span><span class="v J15_3" data-id="J15_3">Căci dragostea de Dumnezeu aceasta este: Să păzim poruncile Lui; şi poruncile Lui nu sunt grele.</span>
<span class="v-num v-4">4&nbsp;</span><span class="v J15_4" data-id="J15_4">Pentru că oricine este născut din Dumnezeu biruieşte lumea, şi aceasta este biruinţa care a biruit lumea: credinţa noastră.</span>
<span class="v-num v-5">5&nbsp;</span><span class="v J15_5" data-id="J15_5">Cine este cel ce biruieşte lumea dacă nu cel ce crede că Iisus este Fiul lui Dumnezeu?</span>
<span class="v-num v-6">6&nbsp;</span><span class="v J15_6" data-id="J15_6">Acesta este Cel care a venit prin apă şi prin sânge: Iisus Hristos; nu numai prin apă, ci prin apă şi prin sânge; şi Duhul este Cel ce mărturiseşte, că Duhul este adevărul.</span>
<span class="v-num v-7">7&nbsp;</span><span class="v J15_7" data-id="J15_7">Căci trei sunt care mărturisesc în cer: Tatăl, Cuvântul şi Sfântul Duh, şi Aceşti trei Una sunt.</span>
<span class="v-num v-8">8&nbsp;</span><span class="v J15_8" data-id="J15_8">Şi trei sunt care mărturisesc pe pământ: Duhul şi apa şi sângele, şi aceşti trei mărturisesc la fel.</span>
<span class="v-num v-9">9&nbsp;</span><span class="v J15_9" data-id="J15_9">Dacă primim mărturia oamenilor, mărturia lui Dumnezeu este mai mare, că aceasta este mărturia lui Dumnezeu: că a mărturisit pentru Fiul Său.</span>
<span class="v-num v-10">10&nbsp;</span><span class="v J15_10" data-id="J15_10">Cine crede în Fiul lui Dumnezeu are această mărturie în el însuşi. Cine nu crede în Dumnezeu, L-a făcut mincinos, pentru că n-a crezut în mărturia pe care a mărturisit-o Dumnezeu pentru Fiul Său.</span>
<span class="v-num v-11">11&nbsp;</span><span class="v J15_11" data-id="J15_11">Şi aceasta este mărturia, că Dumnezeu ne-a dat viaţă veşnică şi această viaţă este în Fiul Său.</span>
<span class="v-num v-12">12&nbsp;</span><span class="v J15_12" data-id="J15_12">Cel ce are pe Fiul are viaţa; cel ce nu are pe Fiul lui Dumnezeu nu are viaţa.</span>
<span class="v-num v-13">13&nbsp;</span><span class="v J15_13" data-id="J15_13">Acestea am scris vouă, care credeţi în numele Fiului lui Dumnezeu, ca să ştiţi că aveţi viaţă veşnică.</span>
<span class="v-num v-14">14&nbsp;</span><span class="v J15_14" data-id="J15_14">Şi aceasta este încrederea pe care o avem către El, că, dacă cerem ceva după voinţa Lui, El ne ascultă.</span>
<span class="v-num v-15">15&nbsp;</span><span class="v J15_15" data-id="J15_15">Şi dacă ştim că El ne ascultă ceea ce Îi cerem, ştim că dobândim cererile pe care I le-am cerut.</span>
<span class="v-num v-16">16&nbsp;</span><span class="v J15_16" data-id="J15_16">Dacă vede cineva pe fratele său păcătuind - păcat nu de moarte - să se roage, şi Dumnezeu va da viaţă acelui frate, anume celor ce nu păcătuiesc de moarte. Este şi păcat de moarte; nu zic să se roage pentru acela.</span>
<span class="v-num v-17">17&nbsp;</span><span class="v J15_17" data-id="J15_17">Orice nedreptate este păcat, dar este şi păcat care nu e de moarte.</span>
<span class="v-num v-18">18&nbsp;</span><span class="v J15_18" data-id="J15_18">Ştim că oricine e născut din Dumnezeu nu păcătuieşte; ci cel ce s-a născut din Dumnezeu se păzeşte pe sine, şi cel rău nu se atinge de el.</span>
<span class="v-num v-19">19&nbsp;</span><span class="v J15_19" data-id="J15_19">Ştim că suntem din Dumnezeu şi lumea întreagă zace sub puterea celui rău.</span>
<span class="v-num v-20">20&nbsp;</span><span class="v J15_20" data-id="J15_20">Ştim iarăşi că Fiul lui Dumnezeu a venit şi ne-a dat nouă pricepere, ca să cunoaştem pe Dumnezeul cel adevărat; şi noi suntem în Dumnezeul cel adevărat, adică întru Fiul Său Iisus Hristos. Acesta este adevăratul Dumnezeu şi viaţa de veci.</span>
<span class="v-num v-21">21&nbsp;</span><span class="v J15_21" data-id="J15_21">Fiilor, păziţi-vă de idoli.</span>
</div>
</div>
<div class="footnotes">

</div>

<div class="footer"><div class="nav">
<a class="prev" href="J14.html">&lt;</a>
<a class="home" href="index.html">=</a>
<a class="next" href="J21.html">&gt;</a>
</div></div>
</body>
</html>