<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>ISAIA 32 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="IS.html">Biblia Ortodoxă Română Sinodală (2006)</a><a class="location" href="IS.html">ISAIA 32</a><a class="prev" href="IS31.html">&lt;</a>
<a class="home" href="index.html">=</a>
<a class="next" href="IS33.html">&gt;</a>
</div></div>
<div class="section chapter IS IS32 ron_bor ron " dir="ltr" lang="ro" data-id="IS32" data-nextid="IS33" data-previd="IS31">
<div class="c">32</div>
<div class="p">
<span class="v-num v-1">1&nbsp;</span><span class="v IS32_1" data-id="IS32_1">Iată că un rege va stăpâni prin dreptate şi căpeteniile vor cârmui cu dreptate.</span>
<span class="v-num v-2">2&nbsp;</span><span class="v IS32_2" data-id="IS32_2">Fiecare va fi ca un adăpost împotriva vântului, ca un liman împotriva vijeliei, ca pâraiele de apă într-un pământ uscat şi ca umbra unei stânci înalte într-un ţinut însetat.</span>
<span class="v-num v-3">3&nbsp;</span><span class="v IS32_3" data-id="IS32_3">Ochii celor care văd nu vor fi închişi şi urechile celor care aud vor lua aminte.</span>
<span class="v-num v-4">4&nbsp;</span><span class="v IS32_4" data-id="IS32_4">Inima celor uşuratici va judeca sănătos şi limba celor gângavi va grăi iute şi desluşit.</span>
<span class="v-num v-5">5&nbsp;</span><span class="v IS32_5" data-id="IS32_5">Nebunului nu i se va mai zice că e de neam bun şi celui viclean că e mare la suflet.</span>
<span class="v-num v-6">6&nbsp;</span><span class="v IS32_6" data-id="IS32_6">Că nebunul grăieşte nebunii şi inima lui gândeşte răul ca să săvârşească nelegiuiri, să rostească cuvinte mincinoase împotriva Domnului, să lase nemâncat pe cel flămând şi celor însetaţi să nu le dea să bea.</span>
<span class="v-num v-7">7&nbsp;</span><span class="v IS32_7" data-id="IS32_7">Uneltele celui mişel sunt ticăloase, el plăsmuieşte uneltiri ca să piardă pe cei smeriţi prin cuvinte mincinoase, pe cel sărac care-şi caută dreptate.</span>
<span class="v-num v-8">8&nbsp;</span><span class="v IS32_8" data-id="IS32_8">Omul de viţă bună sfătuieşte cele cuviincioase şi stăruieşte în cuviinţa lui.</span>
<span class="v-num v-9">9&nbsp;</span><span class="v IS32_9" data-id="IS32_9">Femei fără de grijă, sculaţi-vă şi ascultaţi glasul meu! Fecioare încrezătoare, luaţi aminte la graiul meu!</span>
<span class="v-num v-10">10&nbsp;</span><span class="v IS32_10" data-id="IS32_10">Într-un an şi câteva zile veţi tremura, voi încrezătoarelor, culesul va fi trecut şi strânsul nu se va mai face!</span>
<span class="v-num v-11">11&nbsp;</span><span class="v IS32_11" data-id="IS32_11">Tremuraţi, nepăsătoarelor, înfioraţi-vă, încrezătoarelor, scoateţi îmbrăcămintea, dezbrăcaţi-vă, încingeţi-vă peste mijloc cu haine de jale.</span>
<span class="v-num v-12">12&nbsp;</span><span class="v IS32_12" data-id="IS32_12">Bateţi-vă în piept şi plângeţi pentru ţarinele cele frumoase, şi rodnicia viilor.</span>
<span class="v-num v-13">13&nbsp;</span><span class="v IS32_13" data-id="IS32_13">Pe pământul poporului meu vor creşte spini şi ciulini, ba şi în toate casele de petrecere ale veselei cetăţi.</span>
<span class="v-num v-14">14&nbsp;</span><span class="v IS32_14" data-id="IS32_14">Palatul va fi pustiu, cetatea cea zgomotoasă, părăsită, colina şi turnul de strajă, pustiite, prefăcute pe vecie în vizuini, loc de zburdare pentru asini şi păşune pentru turme,</span>
<span class="v-num v-15">15&nbsp;</span><span class="v IS32_15" data-id="IS32_15">Până când se va turna din Duhul cel de sus şi pustiul va fi ca o grădină cu pomi şi grădina socotită ca o pădure.</span>
<span class="v-num v-16">16&nbsp;</span><span class="v IS32_16" data-id="IS32_16">Atunci judecata va locui în deşert şi dreptatea va sălăşlui în grădina cea cu pomi.</span>
<span class="v-num v-17">17&nbsp;</span><span class="v IS32_17" data-id="IS32_17">Pacea va fi lucrul dreptăţii, roada dreptăţii va fi liniştea şi nădejdea în veci de veci.</span>
<span class="v-num v-18">18&nbsp;</span><span class="v IS32_18" data-id="IS32_18">Atunci poporul meu va locui într-un loc de pace, în sălaşuri de nădejde şi în adăposturi fără grijă.</span>
<span class="v-num v-19">19&nbsp;</span><span class="v IS32_19" data-id="IS32_19">Pădurea va cădea de grindină, iar cetatea va fi supusă.</span>
<span class="v-num v-20">20&nbsp;</span><span class="v IS32_20" data-id="IS32_20">Fericiţi sunteţi voi, care semănaţi şi nu legaţi nici boul, nici asinul!</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="IS31.html">&lt;</a>
<a class="home" href="index.html">=</a>
<a class="next" href="IS33.html">&gt;</a>
</div></div>
</body>
</html>