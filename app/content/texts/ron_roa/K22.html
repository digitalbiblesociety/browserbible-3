<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A PATRA A REGILOR 2 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="K2.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="K2.html">CARTEA A PATRA A REGILOR 2</a><a class="prev" href="K21.html">&lt;</a>
<a class="home" href="index.html">=</a>
<a class="next" href="K23.html">&gt;</a>
</div></div>
<div class="section chapter K2 K22 ron_roa ron " dir="ltr" lang="ro" data-id="K22" data-nextid="K23" data-previd="K21">
<div class="c">2</div>
<div class="p">
<span class="v-num v-1">1&nbsp;</span><span class="v K22_1" data-id="K22_1">Şi a fost că atunci când Domnul era să-l ridice pe Ilie în vârtej de vânt, ca şi cum ar fi la cer , Ilie şi Elisei au plecat din Ghilgal .</span>
<span class="v-num v-2">2&nbsp;</span><span class="v K22_2" data-id="K22_2">Şi a zis Ilie către Elisei: "Stai aici, căci Dumnezeu m'a trimis la Betel". Dar Elisei i-a zis: "Viu este Domnul şi viu este sufletul tău dacă te voi lăsa singur!" Aşa că amândoi au venit la Betel.</span>
<span class="v-num v-3">3&nbsp;</span><span class="v K22_3" data-id="K22_3">Iar fiii profeţilor care se aflau în Betel au venit la Elisei şi i-au zis: "Ştii tu oare că Domnul îl va lua astăzi pe domnul tău pe deasupra capului tău?" Iar el a zis: "Da, ştiu; tăceţi!"</span>
<span class="v-num v-4">4&nbsp;</span><span class="v K22_4" data-id="K22_4">Şi a zis Ilie către Elisei: "Stai aici, căci Domnul m'a trimis la Ierihon". Dar Elisei i-a zis: "Viu este Domnul şi viu este sufletul tău dacă te voi lăsa singur!" Aşa că amândoi au venit la Ierihon.</span>
<span class="v-num v-5">5&nbsp;</span><span class="v K22_5" data-id="K22_5">Iar fiii profeţilor care se aflau în Ierihon s'au apropiat de Elisei şi i-au zis: "Ştii tu oare că Domnul îl va lua astăzi pe Ilie pe deasupra capului tău?" Iar el a zis: "Da ştiu; tăceţi!"</span>
<span class="v-num v-6">6&nbsp;</span><span class="v K22_6" data-id="K22_6">Şi i-a zis Ilie: "Stai aici, căci Domnul m'a trimis la Iordan". Dar Elisei a zis: "Viu este Domnul şi viu este sufletul tău dacă te voi lăsa singur!" Aşa că s'au dus amândoi,</span>
<span class="v-num v-7">7&nbsp;</span><span class="v K22_7" data-id="K22_7">precum şi cincizeci de oameni dintre fiii profeţilor, care au stat în faţă, la oarecare depărtare, în timp ce ei amândoi şedeau lângă Iordan.</span>
<span class="v-num v-8">8&nbsp;</span><span class="v K22_8" data-id="K22_8">Acolo Ilie şi-a luat cojocul şi l-a făcut vălătuc şi a lovit apa; iar apa s'a despărţit într'o parte şi în alta, aşa că ei amândoi au trecut ca pe uscat.</span>
<span class="v-num v-9">9&nbsp;</span><span class="v K22_9" data-id="K22_9">Şi a fost că după ce au trecut, Ilie i-a zis lui Elisei: "Cere ceea ce vrei să fac pentru tine mai înainte de a fi eu luat prin ridicare de la tine". Iar Elisei a zis: "Duhul care este în tine să fie îndoit peste mine".</span>
<span class="v-num v-10">10&nbsp;</span><span class="v K22_10" data-id="K22_10">Iar Ilie a zis: "Greu lucru ai cerut: dacă mă vei vedea atunci când voi fi luat prin ridicare de la tine, aşa îţi va fi; dar dacă nu mă vei vedea, nu-ţi va fi aşa".</span>
<span class="v-num v-11">11&nbsp;</span><span class="v K22_11" data-id="K22_11">Şi a fost că'n timp ce mergeau şi vorbeau, iată, un car de foc şi cai de foc i-au despărţit unul de altul: în vârtej de vânt, Ilie era luat prin ridicare, ca şi cum ar fi fost la cer.</span>
<span class="v-num v-12">12&nbsp;</span><span class="v K22_12" data-id="K22_12">Iar Elisei privea şi striga: "Părinte, părinte , carul lui Israel, şi călăreţul lui!...". Şi nu l-a mai văzut. Şi, apucându-şi hainele, le-a sfâşiat în două .</span>
<span class="v-num v-13">13&nbsp;</span><span class="v K22_13" data-id="K22_13">Apoi a ridicat cojocul lui Ilie, care căzuse de la acesta asupra lui Elisei. Şi s'a întors Elisei şi a stat pe malul Iordanului;</span>
<span class="v-num v-14">14&nbsp;</span><span class="v K22_14" data-id="K22_14">şi a luat cojocul lui Ilie - cel ce căzuse asupră-i - şi a lovit apa, dar ea nu s'a despărţit. Şi a zis: "Unde este acum Dumnezeul lui Ilie?" Şi a lovit apa, ea s'a despărţit într'o parte şi în alta, iar Elisei a trecut.</span>
<span class="v-num v-15">15&nbsp;</span><span class="v K22_15" data-id="K22_15">Iar fiii profeţilor - cei din Ierihon - care rămăseseră de partea cealaltă, l-au văzut şi au zis: "Duhul lui Ilie s'a odihnit peste Elisei". Şi i-au venit în întâmpinare şi i s'au închinat până la pământ.</span>
<span class="v-num v-16">16&nbsp;</span><span class="v K22_16" data-id="K22_16">Şi i-au zis: "Iată acum: împreună cu servii tăi sunt cincizeci de bărbaţi viteji; să meargă ei să-l caute pe domnul tău, ca nu cumva Duhul Domnului să-l fi ridicat şi să-l fi aruncat în Iordan sau pe un munte sau pe un deal". Dar Elisei a zis: "Nu veţi trimite!"</span>
<span class="v-num v-17">17&nbsp;</span><span class="v K22_17" data-id="K22_17">Ei însă au stăruit până ce el s'a înduplecat şi le-a zis: "Trimiteţi!" Ei au trimis cincizeci de oameni, aceia l-au căutat trei zile şi nu l-au aflat.</span>
<span class="v-num v-18">18&nbsp;</span><span class="v K22_18" data-id="K22_18">Şi s'au întors la el - fiindcă el locuia în Ierihon - , iar el le-a zis: "Nu v'am spus eu să nu vă duceţi?"</span>
<span class="v-num v-19">19&nbsp;</span><span class="v K22_19" data-id="K22_19">Iar oamenii cetăţii au zis către Elisei: "Iată, aşezarea cetăţii noastre e bună, aşa cum domnul nostru vede, dar apele sunt rele şi pământul e sterp".</span>
<span class="v-num v-20">20&nbsp;</span><span class="v K22_20" data-id="K22_20">Atunci Elisei le-a zis: "Aduceţi-mi o oală nouă şi puneţi în ea sare!" Şi i-au adus-o.</span>
<span class="v-num v-21">21&nbsp;</span><span class="v K22_21" data-id="K22_21">Iar Elisei a ieşit la izvoarele apelor şi a aruncat acolo sarea şi a zis: "Aşa grăieşte Domnul: - Eu am însănătoşit aceste ape; de acum înainte nu va mai fi aici moarte şi nici pământ sterp".</span>
<span class="v-num v-22">22&nbsp;</span><span class="v K22_22" data-id="K22_22">Şi sănătoase au rămas apele până'n ziua de azi, după cuvântul pe care-l grăise Elisei.</span>
<span class="v-num v-23">23&nbsp;</span><span class="v K22_23" data-id="K22_23">De acolo s'a suit la Betel. Şi'n timp ce urca drumul, nişte copii au ieşit din cetate şi-şi băteau joc de el, zicând: "Urcă, chelule, urcă!"</span>
<span class="v-num v-24">24&nbsp;</span><span class="v K22_24" data-id="K22_24">Iar el s'a întors cu faţa spre ei şi i-a văzut şi i-a blestemat în numele Domnului. Şi, iată, din pădure au ieşit doi urşi şi au sfâşiat dintre ei patruzeci şi doi de copii.</span>
<span class="v-num v-25">25&nbsp;</span><span class="v K22_25" data-id="K22_25">De acolo s'a dus pe muntele Carmel, iar de aici s'a întors în Samaria.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="K21.html">&lt;</a>
<a class="home" href="index.html">=</a>
<a class="next" href="K23.html">&gt;</a>
</div></div>
</body>
</html>