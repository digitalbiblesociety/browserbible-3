<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FACEREA ÎNTÂIA CARTE A LUI MOISE 46 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="GN.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="GN.html">FACEREA ÎNTÂIA CARTE A LUI MOISE 46</a><a class="prev" href="GN45.html">&lt;</a>
<a class="home" href="index.html">=</a>
<a class="next" href="GN47.html">&gt;</a>
</div></div>
<div class="section chapter GN GN46 ron_roa ron " dir="ltr" lang="ron" data-id="GN46" data-nextid="GN47" data-previd="GN45">
<div class="c">46</div>
<div class="p">
<span class="v-num v-1">1&nbsp;</span><span class="v GN46_1" data-id="GN46_1">Astfel a pornit Israel la drum, cu tot ce avea. Sosit la Beer-Şeba, a adus jertfă Dumnezeului tatălui său Isaac.</span>
<span class="v-num v-2">2&nbsp;</span><span class="v GN46_2" data-id="GN46_2">Atunci a zis Dumnezeu către Israel noaptea'n vedenie: "Iacobe, Iacobe!" Iar el a răspuns: "Iată-mă!"</span>
<span class="v-num v-3">3&nbsp;</span><span class="v GN46_3" data-id="GN46_3">Şi [Dumnezeu] a zis: "Eu sunt Dumnezeul părinţilor tăi; nu te teme să te cobori în Egipt, căci acolo voi face Eu din tine popor mare.</span>
<span class="v-num v-4">4&nbsp;</span><span class="v GN46_4" data-id="GN46_4">Eu Însumi Mă voi pogorî cu tine în Egipt şi tot Eu te voi înălţa , iar Iosif îşi va pune mâinile pe ochii tăi" .</span>
<span class="v-num v-5">5&nbsp;</span><span class="v GN46_5" data-id="GN46_5">Iacob şi-a ridicat apoi tabăra de la Beer-Şeba, iar fiii lui Israel l-au urcat pe Iacob, tatăl lor, şi pe pruncii şi femeile lor, în căruţele pe care le trimisese Iosif ca să-l aducă.</span>
<span class="v-num v-6">6&nbsp;</span><span class="v GN46_6" data-id="GN46_6">Luându-şi ei averile şi toate vitele pe care le agonisiseră în ţara Canaanului, au venit în Egipt, Iacob şi tot neamul său împreună cu el:</span>
<span class="v-num v-7">7&nbsp;</span><span class="v GN46_7" data-id="GN46_7">feciorii săi cu el, şi fiii feciorilor săi, fiicele lui şi fetele feciorilor săi; pe tot neamul său l-a adus cu sine în Egipt.</span>
<span class="v-num v-8">8&nbsp;</span><span class="v GN46_8" data-id="GN46_8">Iată acum numele fiilor lui Israel care au venit în Egipt: Iacob şi fiii săi. Întâiul-născut al lui Iacob: Ruben.</span>
<span class="v-num v-9">9&nbsp;</span><span class="v GN46_9" data-id="GN46_9">Fiii lui Ruben: Enoh, Falu, Heţron şi Carmi.</span>
<span class="v-num v-10">10&nbsp;</span><span class="v GN46_10" data-id="GN46_10">Fiii lui Simeon: Iemuel şi Iamin, Ohad şi Iachin, Ţohar şi Saul, fiii canaaneencei.</span>
<span class="v-num v-11">11&nbsp;</span><span class="v GN46_11" data-id="GN46_11">Fiii lui Levi: Gherşon, Cahat şi Merari.</span>
<span class="v-num v-12">12&nbsp;</span><span class="v GN46_12" data-id="GN46_12">Fiii lui Iuda: Ir, Onan, Şela, Fares şi Zara (dar Ir şi Onan au murit în ţara Canaanului). Fiii lui Fares au fost Heţron şi Hamul.</span>
<span class="v-num v-13">13&nbsp;</span><span class="v GN46_13" data-id="GN46_13">Fiii lui Isahar: Tola şi Fuva, Iaşub şi Şimron.</span>
<span class="v-num v-14">14&nbsp;</span><span class="v GN46_14" data-id="GN46_14">Fiii lui Zabulon: Sered, Elon şi Iahleel.</span>
<span class="v-num v-15">15&nbsp;</span><span class="v GN46_15" data-id="GN46_15">Aceştia sunt fiii Liei, pe care ea i i-a născut lui Iacob în Mesopotamia, ca şi pe Dina, fata lui: de toţi - băieţi şi fete - treizeci şi trei de suflete.</span>
<span class="v-num v-16">16&nbsp;</span><span class="v GN46_16" data-id="GN46_16">Fiii lui Gad: Ţifion, Haghi, Şuni, Eţbon, Eri, Arodi şi Areli.</span>
<span class="v-num v-17">17&nbsp;</span><span class="v GN46_17" data-id="GN46_17">Fiii lui Aşer: Imna şi Işva, Işvi, Beria şi Serah, sora lor. Iar fiii lui Beria: Heber şi Malkiel.</span>
<span class="v-num v-18">18&nbsp;</span><span class="v GN46_18" data-id="GN46_18">Aceştia sunt fiii Zilpei, cea pe care Laban i-a dat-o Liei, fiica sa; pe aceştia i i-a născut ea lui Iacob: şaisprezece suflete.</span>
<span class="v-num v-19">19&nbsp;</span><span class="v GN46_19" data-id="GN46_19">Fiii Rahelei, soţia lui Iacob: Iosif şi Veniamin.</span>
<span class="v-num v-20">20&nbsp;</span><span class="v GN46_20" data-id="GN46_20">Lui Iosif i s'au născut în ţara Egiptului Manase şi Efraim, pe care i-a născut Asineta, fiica lui Poti-Fera, preotul cel mare din Iliopolis . Fiul lui Manase, pe care i l-a născut ţiitoarea sa Sira, este Machir; iar lui Machir i s'a născut Galaad. Fiii lui Efraim, fratele lui Manase: Sutalaam şi Taam. Iar fiii lui Sutalaam: Edom.</span>
<span class="v-num v-21">21&nbsp;</span><span class="v GN46_21" data-id="GN46_21">Fiii lui Veniamin: Bela, Becher şi Aşbel; fiii lui Bela: Ghera şi Naaman, Ehi, Roş, Mupim, Hupim şi Ard.</span>
<span class="v-num v-22">22&nbsp;</span><span class="v GN46_22" data-id="GN46_22">Aceştia sunt fiii Rahelei, pe care ea i i-a născut lui Iacob: de toţi, paisprezece suflete.</span>
<span class="v-num v-23">23&nbsp;</span><span class="v GN46_23" data-id="GN46_23">Fiii lui Dan: Huşim.</span>
<span class="v-num v-24">24&nbsp;</span><span class="v GN46_24" data-id="GN46_24">Fiii lui Neftali: Iahţeel, Guni, Ieţer şi Şilem.</span>
<span class="v-num v-25">25&nbsp;</span><span class="v GN46_25" data-id="GN46_25">Aceştia sunt fiii Bilhăi, pe care Laban i-a dat-o roabă fiicei sale Rahela. Ea i-a născut lui Iacob, de toţi, şapte suflete.</span>
<span class="v-num v-26">26&nbsp;</span><span class="v GN46_26" data-id="GN46_26">Iar sufletele care au intrat cu Iacob în Egipt, odrăslite din coapsele lui, fără a le socoti pe femeile fiilor lui Iacob, au fost de toate şaizeci şi şase.</span>
<span class="v-num v-27">27&nbsp;</span><span class="v GN46_27" data-id="GN46_27">Fiii lui Iosif, care i s'au născut în Egipt: nouă suflete. Aşadar, de toate, sufletele casei lui Iacob, care au venit cu el în Egipt: şaptezeci şi cinci.</span>
<span class="v-num v-28">28&nbsp;</span><span class="v GN46_28" data-id="GN46_28">[Iacob] l-a trimis pe Iuda înaintea sa, la Iosif, pentru ca acesta să-l întâmpine la Ieroonpolis, în pământul lui Ramses.</span>
<span class="v-num v-29">29&nbsp;</span><span class="v GN46_29" data-id="GN46_29">Iar Iosif şi-a înhămat caii la caretă şi a ieşit în întâmpinarea lui Israel, tatăl său, la Ieroonpolis. Şi dac'a dat cu ochii de el, i-a căzut pe grumaz şi mult a plâns pe grumazul său.</span>
<span class="v-num v-30">30&nbsp;</span><span class="v GN46_30" data-id="GN46_30">Şi a zis Israel către Iosif: "De-acum pot să mor, că ţi-am văzut faţa şi că mai trăieşti"</span>
<span class="v-num v-31">31&nbsp;</span><span class="v GN46_31" data-id="GN46_31">Iar Iosif a zis către fraţii săi şi către familia tatălui său: "Mă duc să-l vestesc pe Faraon şi să-i zic: - Fraţii mei şi casa tatălui meu, care erau în ţara Canaanului, au venit la mine.</span>
<span class="v-num v-32">32&nbsp;</span><span class="v GN46_32" data-id="GN46_32">Aceşti oameni sunt păstori - oameni care trăiesc din creşterea vitelor - şi şi-au adus cu ei turmele şi cirezile şi toate câte au...</span>
<span class="v-num v-33">33&nbsp;</span><span class="v GN46_33" data-id="GN46_33">Aşadar, dacă Faraon vă va chema şi vă va zice: - Cu ce vă îndeletniciţi?,</span>
<span class="v-num v-34">34&nbsp;</span><span class="v GN46_34" data-id="GN46_34">voi să răspundeţi: - Noi, robii tăi, din tinereţile noastre şi pân' acum suntem crescători de vite, ca şi părinţii noştri..., în felul acesta veţi putea să vă aşezaţi în ţinutul Goşen". Căci Egiptenilor urâciune le este tot păstorul de oi .</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="GN45.html">&lt;</a>
<a class="home" href="index.html">=</a>
<a class="next" href="GN47.html">&gt;</a>
</div></div>
</body>
</html>