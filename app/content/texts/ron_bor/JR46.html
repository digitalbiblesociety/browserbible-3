<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEREMIA 46 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JR.html">Biblia Ortodoxă Română Sinodală (2006)</a><a class="location" href="JR.html">IEREMIA 46</a><a class="prev" href="JR45.html">&lt;</a>
<a class="home" href="index.html">=</a>
<a class="next" href="JR47.html">&gt;</a>
</div></div>
<div class="section chapter JR JR46 ron_bor ron " dir="ltr" lang="ro" data-id="JR46" data-nextid="JR47" data-previd="JR45">
<div class="c">46</div>
<div class="p">
<span class="v-num v-1">1&nbsp;</span><span class="v JR46_1" data-id="JR46_1">Cuvântul Domnului care a fost către Ieremia proorocul, privitor la neamuri:</span>
<span class="v-num v-2">2&nbsp;</span><span class="v JR46_2" data-id="JR46_2">Asupra Egiptului, împotriva oştirii Faraonului Neco, regele Egiptului, care se afla în Carchemiş, lângă fluviul Eufratului Şi pe care a zdrobit-o Nabucodonosor, regele Babilonului, în anul al patrulea al lui Ioiachim, fiul lui Iosia, regele lui Iuda:</span>
<span class="v-num v-3">3&nbsp;</span><span class="v JR46_3" data-id="JR46_3">"Gătiţi scuturile şi suliţele şi păşiţi la luptă!</span>
<span class="v-num v-4">4&nbsp;</span><span class="v JR46_4" data-id="JR46_4">Călăreţi, înşeuaţi caii şi încălecaţi! Puneţi-vă coifurile, ascuţiţi suliţele şi îmbrăcaţi-vă în zale!</span>
<span class="v-num v-5">5&nbsp;</span><span class="v JR46_5" data-id="JR46_5">Dar ce văd Eu? Aceia s-au înspăimântat şi s-au întors înapoi, cei puternici ai lor au fost zdrobiţi şi fug fără a se uita înapoi. Pretutindeni e groază, zice Domnul.</span>
<span class="v-num v-6">6&nbsp;</span><span class="v JR46_6" data-id="JR46_6">Cel iute de picior nu va scăpa cu fuga, nici se va mântui cel puternic; la miazănoapte, pe râul Eufratului, se vor poticni şi vor cădea.</span>
<span class="v-num v-7">7&nbsp;</span><span class="v JR46_7" data-id="JR46_7">Cine este acela, care se înalţă ca Nilul şi îşi învăluie apele ca un fluviu?</span>
<span class="v-num v-8">8&nbsp;</span><span class="v JR46_8" data-id="JR46_8">Egiptul se înalţă ca Nilul şi ca un fluviu îşi învăluie apele sale şi zice: Ridica-mă-voi şi voi acoperi pământul, pierde-voi cetăţile şi locuitorii lor.</span>
<span class="v-num v-9">9&nbsp;</span><span class="v JR46_9" data-id="JR46_9">Încălecaţi pe cai şi vă aruncaţi în căruţe şi porniţi, puternici Etiopieni şi Libieni înarmaţi cu scut, şi voi Lidieni, ţinând arcurile şi încordându-le,</span>
<span class="v-num v-10">10&nbsp;</span><span class="v JR46_10" data-id="JR46_10">Căci ziua aceasta e zi de răzbunare la Domnul Dumnezeu, ca să Se răzbune pe vrăjmaşii Săi, şi sabia va mânca, se va sătura şi se va îmbăta de sângele lor; şi aceasta va fi jertfă Domnului Dumnezeului Savaot în ţara cea de la miazănoapte, la râul Eufratului.</span>
<span class="v-num v-11">11&nbsp;</span><span class="v JR46_11" data-id="JR46_11">Fecioară, fiica Egiptului, mergi în Galaad şi ia-ţi balsam; în zadar vei spori leacurile tale, căci nu mai este vindecare pentru tine.</span>
<span class="v-num v-12">12&nbsp;</span><span class="v JR46_12" data-id="JR46_12">Auzit-au popoarele de ruşinea ta şi bocetul tău a umplut pământul, căci cel puternic s-a lovit cu cel puternic şi au căzut amândoi împreună".</span>
<span class="v-num v-13">13&nbsp;</span><span class="v JR46_13" data-id="JR46_13">Cuvântul pe care l-a grăit Domnul proorocului Ieremia despre năvălirea lui Nabucodonosor, regele Babilonului, ca să lovească pământul Egiptului:</span>
<span class="v-num v-14">14&nbsp;</span><span class="v JR46_14" data-id="JR46_14">"Vestiţi în Egipt şi daţi ştire în Migdol; spuneţi în Nof şi în Tahpanhes, şi ziceţi: Stai şi te găteşte, căci sabia nimiceşte în jurul tău!</span>
<span class="v-num v-15">15&nbsp;</span><span class="v JR46_15" data-id="JR46_15">Ce? Apis a fugit? Cel puternic al tău a căzut? Da, fiindcă Domnul l-a lovit.</span>
<span class="v-num v-16">16&nbsp;</span><span class="v JR46_16" data-id="JR46_16">El înmulţeşte pe cei care se clatină şi cad unii peste alţii, fiecare dintre ei zicând: Să ne sculăm şi să ne întoarcem la poporul nostru, în pământul patriei noastre, departe de sabia ucigătoare.</span>
<span class="v-num v-17">17&nbsp;</span><span class="v JR46_17" data-id="JR46_17">Iar lui Faraon, regele Egiptului, daţi-i nume: "Zarvă care scapă clipa hotărâtoare!"</span>
<span class="v-num v-18">18&nbsp;</span><span class="v JR46_18" data-id="JR46_18">Viu sunt Eu, zice Împăratul, al Cărui nume este Domnul Savaot, pe cât e de adevărat că Taborul este în rândul munţilor şi Carmelul lângă mare, tot atât e de adevărat că el va veni.</span>
<span class="v-num v-19">19&nbsp;</span><span class="v JR46_19" data-id="JR46_19">Fecioară, locuitoarea Egiptului, găteşte-ţi cele trebuitoare pentru bejenie, căci Noful va fi pustiit, dărăpănat şi fără locuitori.</span>
<span class="v-num v-20">20&nbsp;</span><span class="v JR46_20" data-id="JR46_20">Egiptul este o junincă preafrumoasă peste care s-a năpustit un tăune de la miazănoapte.</span>
<span class="v-num v-21">21&nbsp;</span><span class="v JR46_21" data-id="JR46_21">Şi simbriaşii lui sunt în mijlocul lui ca nişte tauri îngrăşaţi; aceştia s-au întors înapoi, au fugit toţi şi n-au ţinut piept, pentru că a venit asupra lor ziua pieirii lor, timpul pedepsirii lor.</span>
<span class="v-num v-22">22&nbsp;</span><span class="v JR46_22" data-id="JR46_22">Glasul lor se aude ca şuierul şarpelui, vin cu oştire şi tăbărăsc asupra lui cu topoarele, ca tăietorii de lemne;</span>
<span class="v-num v-23">23&nbsp;</span><span class="v JR46_23" data-id="JR46_23">Taie pădurea lui, zice Domnul, căci sunt nenumăraţi, sunt mai mulţi decât lăcustele şi nu mai au număr.</span>
<span class="v-num v-24">24&nbsp;</span><span class="v JR46_24" data-id="JR46_24">Fiica Egiptului batjocorită e dată pe mâna poporului de la miazănoapte.</span>
<span class="v-num v-25">25&nbsp;</span><span class="v JR46_25" data-id="JR46_25">Domnul Savaot, Dumnezeul lui Israel, zice: "Iată, Eu voi pedepsi pe Amon, care se află în No, pe Faraon şi Egiptul, pe dumnezeii şi pe regii lui, pe Faraon şi pe cei ce-şi pun nădejdea în el.</span>
<span class="v-num v-26">26&nbsp;</span><span class="v JR46_26" data-id="JR46_26">Şi-i voi da în mâinile celor ce caută viaţa lor, în mâinile lui Nabucodonosor, regele Babilonului, şi în mâinile slujitorilor lui. Dar după aceea Egiptul va fi iarăşi locuit, ca în zilele de altădată, zice Domnul.</span>
<span class="v-num v-27">27&nbsp;</span><span class="v JR46_27" data-id="JR46_27">Iar tu, Iacove, robul Meu, nu te teme şi nu te înspăimânta Israele! Căci iată, Eu te voi elibera din ţară depărtată şi neamul tău îl voi aduce din ţara robiei lui; Iacov se va întoarce şi va trăi liniştit şi paşnic şi nimeni nu-l va înspăimânta.</span>
<span class="v-num v-28">28&nbsp;</span><span class="v JR46_28" data-id="JR46_28">Iacove, robul Meu, nu te teme, zice Domnul, căci Eu sunt cu tine şi voi pierde toate neamurile printre care te-am împrăştiat, iar pe tine nu te voi pierde, ci numai te voi pedepsi cu măsură, căci nepedepsit nu te voi lăsa".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JR45.html">&lt;</a>
<a class="home" href="index.html">=</a>
<a class="next" href="JR47.html">&gt;</a>
</div></div>
</body>
</html>