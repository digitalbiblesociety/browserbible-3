<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>DEUTERONOMUL (A CINCEA CARTE A LUI MOISE) 13 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="DT.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="DT.html">DEUTERONOMUL (A CINCEA CARTE A LUI MOISE) 13</a><a class="prev" href="DT12.html">&lt;</a>
<a class="home" href="index.html">=</a>
<a class="next" href="DT14.html">&gt;</a>
</div></div>
<div class="section chapter DT DT13 ron_roa ron " dir="ltr" lang="ro" data-id="DT13" data-nextid="DT14" data-previd="DT12">
<div class="c">13</div>
<div class="p">
<span class="v-num v-1">1&nbsp;</span><span class="v DT13_1" data-id="DT13_1">De se va ridica în mijlocul tău prooroc sau visător de vise şi-ţi va da semn sau minune,</span>
<span class="v-num v-2">2&nbsp;</span><span class="v DT13_2" data-id="DT13_2">iar semnul sau minunea de care el ţi-a vorbit va veni într'adevăr, dacă atunci el îţi va zice: - Să mergem şi să slujim la alţi dumnezei..., pe care voi nu-i ştiţi,</span>
<span class="v-num v-3">3&nbsp;</span><span class="v DT13_3" data-id="DT13_3">să nu ascultaţi de cuvintele acelui prooroc sau de ale celui ce a visat visul acela ; că [prin aceasta] vă'ncearcă Domnul, Dumnezeul vostru, ca să afle dacă pe Domnul, Dumnezeul vostru, Îl iubiţi din toată inima voastră şi din tot sufletul vostru.</span>
<span class="v-num v-4">4&nbsp;</span><span class="v DT13_4" data-id="DT13_4">Pe urmele Domnului, Dumnezeului vostru, să umblaţi şi de El să vă temeţi; poruncile Lui să le păziţi şi de glasul Său să ascultaţi; Lui să-I slujiţi şi de El să vă lipiţi.</span>
<span class="v-num v-5">5&nbsp;</span><span class="v DT13_5" data-id="DT13_5">Iar pe proorocul acela sau pe cel ce a visat visul să-l daţi morţii, pentru că el ţi-a vorbit cu scopul de a te abate de la Domnul, Dumnezeul tău, Cel ce te-a scos din ţara Egiptului şi te-a eliberat din casa robiei, dorind să te scoată din calea pe care Domnul, Dumnezeul tău, ţi-a poruncit să mergi; să-l faceţi pe cel rău să piară dintre voi.</span>
<span class="v-num v-6">6&nbsp;</span><span class="v DT13_6" data-id="DT13_6">Dacă fratele tău dinspre tată sau fratele tău dinspre mamă sau fiul tău sau fiica ta sau femeia de la sânul tău sau prietenul tău care-i una cu sufletul tău te va ruga în taină, zicând: - Să mergem şi să slujim altor dumnezei..., pe care tu nu i-ai ştiut, nici tu şi nici părinţii tăi,</span>
<span class="v-num v-7">7&nbsp;</span><span class="v DT13_7" data-id="DT13_7">unora dintre dumnezeii neamurilor din preajma voastră, aproape de tine sau departe de tine, de la o margine a pământului pân' la marginea pământului,</span>
<span class="v-num v-8">8&nbsp;</span><span class="v DT13_8" data-id="DT13_8">să nu te învoieşti cu el, nici să asculţi de el; ochiului tău să nu i se facă milă de el, să nu te'nduri de el şi nici să-l tăinuieşti;</span>
<span class="v-num v-9">9&nbsp;</span><span class="v DT13_9" data-id="DT13_9">ci dă-l cu totul pe faţă ; mâna ta să fie cea dintâi asupră-i ca să-l omoare, şi apoi mâinile poporului întreg.</span>
<span class="v-num v-10">10&nbsp;</span><span class="v DT13_10" data-id="DT13_10">Cu pietre-l vor ucide şi va muri, pentru că a'ncercat să te abată de la Domnul, Dumnezeul tău, Cel ce te-a scos din ţara Egiptului, din casa robiei.</span>
<span class="v-num v-11">11&nbsp;</span><span class="v DT13_11" data-id="DT13_11">Şi dacă'ntregul Israel va auzi, se va teme, şi o altă asemenea faptă rea nu se va mai face'n mijlocul vostru.</span>
<span class="v-num v-12">12&nbsp;</span><span class="v DT13_12" data-id="DT13_12">Iar dacă'n vreuna din cetăţile pe care Domnul, Dumnezeul tău, ţi le dă ca să le locuieşti vei auzi spunându-se</span>
<span class="v-num v-13">13&nbsp;</span><span class="v DT13_13" data-id="DT13_13">că dintre voi au ieşit oameni nelegiuiţi care-i stârnesc pe locuitorii cetăţii lor, zicând: - Să mergem şi să slujim altor dumnezei..., pe care voi nu i-aţi ştiut,</span>
<span class="v-num v-14">14&nbsp;</span><span class="v DT13_14" data-id="DT13_14">caută, cercetează şi întreabă bine, şi de va fi adevărat lucrul acela, cum că'ntre voi s'a petrecut acea urâciune,</span>
<span class="v-num v-15">15&nbsp;</span><span class="v DT13_15" data-id="DT13_15">de tot să-i ucizi pe locuitorii acelei cetăţi cu lovire de sabie, şi s'o stârpeşti de istov , pe ea şi tot ce este în ea .</span>
<span class="v-num v-16">16&nbsp;</span><span class="v DT13_16" data-id="DT13_16">Prăzile ei adună-le pe toate în mijlocul pieţei, iar cetatea arde-o în întregime cu foc, pe ea şi toată prada ei, înaintea Domnului, Dumnezeului tău: nelocuită fie'n veci, şi a doua oară să nu se mai zidească.</span>
<span class="v-num v-17">17&nbsp;</span><span class="v DT13_17" data-id="DT13_17">Nimic din cele blestemate să nu se lipească de mâna ta, ca să-Şi potolească Domnul iuţimea mâniei Sale şi să-ţi dea milă şi să se'ndure de tine şi să te înmulţească, aşa cum li S'a jurat părinţilor tăi,</span>
<span class="v-num v-18">18&nbsp;</span><span class="v DT13_18" data-id="DT13_18">de vei asculta glasul Domnului, Dumnezeului tău, şi de vei păzi toate poruncile Lui câte ţi le poruncesc eu astăzi, făcând ce este bun şi plăcut înaintea Domnului, Dumnezeului tău.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="DT12.html">&lt;</a>
<a class="home" href="index.html">=</a>
<a class="next" href="DT14.html">&gt;</a>
</div></div>
</body>
</html>