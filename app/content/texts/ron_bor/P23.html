<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>2PETRU 3 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="P2.html">Biblia Ortodoxă Română Sinodală (2006)</a><a class="location" href="P2.html">2PETRU 3</a><a class="prev" href="P22.html">&lt;</a>
<a class="home" href="index.html">=</a>
<a class="next" href="J11.html">&gt;</a>
</div></div>
<div class="section chapter P2 P23 ron_bor ron " dir="ltr" lang="ro" data-id="P23" data-nextid="J11" data-previd="P22">
<div class="c">3</div>
<div class="p">
<span class="v-num v-1">1&nbsp;</span><span class="v P23_1" data-id="P23_1">Iubiţilor, aceasta este acum a doua epistolă pe care v-o scriu. În ele caut să trezesc, în amintirea voastră, dreapta voastră judecată,</span>
<span class="v-num v-2">2&nbsp;</span><span class="v P23_2" data-id="P23_2">Ca să vă aduceţi aminte de cuvintele cele mai înainte grăite de sfinţii prooroci şi de porunca Domnului şi Mântuitorului, dată prin apostolii voştri.</span>
<span class="v-num v-3">3&nbsp;</span><span class="v P23_3" data-id="P23_3">Întâi, trebuie să ştiţi că, în zilele cele de apoi, vor veni, cu batjocură, batjocoritori care vor umbla după poftele lor,</span>
<span class="v-num v-4">4&nbsp;</span><span class="v P23_4" data-id="P23_4">Şi vor zice: Unde este făgăduinţa venirii Lui? Că de când au adormit părinţii, toate aşa rămân, ca de la începutul făpturii.</span>
<span class="v-num v-5">5&nbsp;</span><span class="v P23_5" data-id="P23_5">Căci ei în chip voit uită aceasta, că cerurile erau de demult şi că pământul s-a închegat, la cuvântul Domnului, din apă şi prin apă,</span>
<span class="v-num v-6">6&nbsp;</span><span class="v P23_6" data-id="P23_6">Şi prin apă lumea de atunci a pierit înecată,</span>
<span class="v-num v-7">7&nbsp;</span><span class="v P23_7" data-id="P23_7">Iar cerurile de acum şi pământul sunt ţinute prin acelaşi cuvânt şi păstrate pentru focul din ziua judecăţii şi a pieirii oamenilor necredincioşi.</span>
<span class="v-num v-8">8&nbsp;</span><span class="v P23_8" data-id="P23_8">Şi aceasta una să nu vă rămână ascunsă, iubiţilor, că o singură zi, înaintea Domnului, este ca o mie de ani şi o mie de ani ca o zi.</span>
<span class="v-num v-9">9&nbsp;</span><span class="v P23_9" data-id="P23_9">Domnul nu întârzie cu făgăduinţa Sa, după cum socotesc unii că e întârziere, ci îndelung rabdă pentru voi, nevrând să piară cineva, ci toţi să vină la pocăinţă.</span>
<span class="v-num v-10">10&nbsp;</span><span class="v P23_10" data-id="P23_10">Iar ziua Domnului va veni ca un fur, când cerurile vor pieri cu vuiet mare, stihiile, arzând, se vor desface, şi pământul şi lucrurile de pe el se vor mistui.</span>
<span class="v-num v-11">11&nbsp;</span><span class="v P23_11" data-id="P23_11">Deci dacă toate acestea se vor desfiinţa, cât de mult vi se cuvine vouă să umblaţi întru viaţă sfântă şi în cucernicie,</span>
<span class="v-num v-12">12&nbsp;</span><span class="v P23_12" data-id="P23_12">Aşteptând şi grăbind venirea zilei Domnului, din pricina căreia cerurile, luând foc, se vor nimici, iar stihiile, aprinse, se vor topi!</span>
<span class="v-num v-13">13&nbsp;</span><span class="v P23_13" data-id="P23_13">Dar noi aşteptăm, potrivit făgăduinţelor Lui, ceruri noi şi pământ nou, în care locuieşte dreptatea.</span>
<span class="v-num v-14">14&nbsp;</span><span class="v P23_14" data-id="P23_14">Pentru aceea, iubiţilor, aşteptând acestea, sârguiţi-vă să fiţi aflaţi de El în pace, fără prihană şi fără vină.</span>
<span class="v-num v-15">15&nbsp;</span><span class="v P23_15" data-id="P23_15">Şi îndelunga-răbdare a Domnului nostru socotiţi-o drept mântuire, precum v-a scris şi iubitul nostru frate Pavel după înţelepciunea dată lui,</span>
<span class="v-num v-16">16&nbsp;</span><span class="v P23_16" data-id="P23_16">Cum vorbeşte despre acestea, în toate epistolele sale, în care sunt unele lucruri cu anevoie de înţeles, pe care cei neştiutori şi neîntăriţi le răstălmăcesc, ca şi pe celelalte Scripturi, spre a lor pierzare.</span>
<span class="v-num v-17">17&nbsp;</span><span class="v P23_17" data-id="P23_17">Deci voi, iubiţilor, cunoscând acestea de mai înainte, păziţi-vă, ca nu cumva, lăsându-vă târâţi de rătăcirea celor fără de lege, să cădeţi din întărirea voastră,</span>
<span class="v-num v-18">18&nbsp;</span><span class="v P23_18" data-id="P23_18">Ci creşteţi în har şi în cunoaşterea Domnului nostru şi Mântuitorului Iisus Hristos. A Lui este slava, acum şi în ziua veacului! Amin.</span>
</div>
</div>
<div class="footnotes">

</div>

<div class="footer"><div class="nav">
<a class="prev" href="P22.html">&lt;</a>
<a class="home" href="index.html">=</a>
<a class="next" href="J11.html">&gt;</a>
</div></div>
</body>
</html>