<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA IUDITEI 15 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JT.html">Biblia Ortodoxă Română Sinodală (2006)</a><a class="location" href="JT.html">CARTEA IUDITEI 15</a><a class="prev" href="JT14.html">&lt;</a>
<a class="home" href="index.html">=</a>
<a class="next" href="JT16.html">&gt;</a>
</div></div>
<div class="section chapter JT JT15 ron_bor ron " dir="ltr" lang="ro" data-id="JT15" data-nextid="JT16" data-previd="JT14">
<div class="c">15</div>
<div class="p">
<span class="v-num v-1">1&nbsp;</span><span class="v JT15_1" data-id="JT15_1">Când cei ce erau în corturi au aflat ceea ce s-a întâmplat, s-au înspăimântat.</span>
<span class="v-num v-2">2&nbsp;</span><span class="v JT15_2" data-id="JT15_2">Şi cuprinşi de groază şi de spaimă, n-au putut să rămână doi împreună, ci s-au împrăştiat şi au apucat-o razna toţi laolaltă pe potecile şesului şi ale muntelui.</span>
<span class="v-num v-3">3&nbsp;</span><span class="v JT15_3" data-id="JT15_3">Dar şi cei care tăbărâseră în munte, împrejurul Betuliei, au rupt-o la fugă. Şi atunci toţi bărbaţii destoinici de luptă ai lui Israel s-au repezit asupra lor.</span>
<span class="v-num v-4">4&nbsp;</span><span class="v JT15_4" data-id="JT15_4">Şi Oziaş a trimis crainici la Betomestaim, la Bibe, la Hobe şi la Cola, precum şi în tot ţinutul muntos al lui Israel, ca să le vestească ceea ce s-a întâmplat şi ca toţi să tăbărască pe vrăjmaşi şi să-i nimicească.</span>
<span class="v-num v-5">5&nbsp;</span><span class="v JT15_5" data-id="JT15_5">Când a auzit de aceasta fiii lui Israel, cu toţii s-au năpustit împotriva lor şi i-a bătut până la Hoba. Dar şi cei din Ierusalim şi din tot ţinutul muntos au sărit în ajutorul lor, căci şi pe ei îi vestise despre cele întâmplate în tabăra vrăjmaşă. Apoi şi cei din Galaad şi din Galileea i-au luat din partea lor şi i-au lovit crunt, până în apropierea Damascului şi a ţinutului lui.</span>
<span class="v-num v-6">6&nbsp;</span><span class="v JT15_6" data-id="JT15_6">Iar ceilalţi locuitori ai Betuliei au năvălit în tabăra asiriană, pe care au jefuit-o şi s-au îmbogăţit.</span>
<span class="v-num v-7">7&nbsp;</span><span class="v JT15_7" data-id="JT15_7">Şi fiii lui Israel, care s-au întors de la înfrângerea vrăjmaşului, au pus stăpânire pe ceea ce mai rămăsese. Oamenii din târguri şi din sate, de la munte şi din câmpie, au luat de asemenea o pradă foarte mare, căci se găsea multă.</span>
<span class="v-num v-8">8&nbsp;</span><span class="v JT15_8" data-id="JT15_8">Atunci marele preot Ioachim împreună cu marele sfat îl fiilor lui Israel, care locuiau în Ierusalim, s-au dus să vadă izbânda pe care Domnul o dăduse lui Israel şi să vadă pe Iudita şi să-i facă urare pentru izbândă ca nişte prieteni.</span>
<span class="v-num v-9">9&nbsp;</span><span class="v JT15_9" data-id="JT15_9">Ajungând la ea, toţi într-un cuget au lăudat-o: "Tu, mândria lui Israel, tu, faima cea neapusă a neamului nostru!</span>
<span class="v-num v-10">10&nbsp;</span><span class="v JT15_10" data-id="JT15_10">Tu le-ai făcut toate acestea cu mâna ta şi tu ai adus izbânda lui Israel! Dumnezeu va binevoi întru acestea! Binecuvântată să fii tu de Dumnezeu cel Atotputernic în veci!" Şi tot poporul striga: "Amin!"</span>
<span class="v-num v-11">11&nbsp;</span><span class="v JT15_11" data-id="JT15_11">Şi tot poporul a jefuit tabăra timp de treizeci de zile. Şi i-au dat Iuditei cortul lui Olofern şi toate tacâmurile de argint, paturile şi pernele, precum şi toate lucrurile din el. Şi ea, luându-le, a încărcat asinul ei, a înhămat la care şi a îngrămădit lucrurile în ele.</span>
<span class="v-num v-12">12&nbsp;</span><span class="v JT15_12" data-id="JT15_12">Şi toate femeile din Israel alergau s-o vadă şi o binecuvântau, iar în cinstea ei s-au prins în horă. Şi ea a luat ramuri în mână şi le-a dat femeilor care o însoţeau.</span>
<span class="v-num v-13">13&nbsp;</span><span class="v JT15_13" data-id="JT15_13">Şi s-au încununat cu ramuri de măslin, atât ea cât şi însoţitoarele ei. Şi ea mergea în fruntea poporului şi conducea corul femeilor. Şi toţi bărbaţii lui Israel, cu arme şi încununaţi o însoţeau în cântare de laudă.</span>
<span class="v-num v-14">14&nbsp;</span><span class="v JT15_14" data-id="JT15_14">Atunci Iudita a început să cânte această cântare de laudă în tot Israelul, iar tot poporul cânta după ea această cântare de laudă.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JT14.html">&lt;</a>
<a class="home" href="index.html">=</a>
<a class="next" href="JT16.html">&gt;</a>
</div></div>
</body>
</html>