<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A DOUA PARALIPOMENA 23 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="R2.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="R2.html">CARTEA A DOUA PARALIPOMENA 23</a><a class="prev" href="R222.html">&lt;</a>
<a class="home" href="index.html">=</a>
<a class="next" href="R224.html">&gt;</a>
</div></div>
<div class="section chapter R2 R223 ron_roa ron " dir="ltr" lang="ron" data-id="R223" data-nextid="R224" data-previd="R222">
<div class="c">23</div>
<div class="p">
<span class="v-num v-1">1&nbsp;</span><span class="v R223_1" data-id="R223_1">Iar în anul al şaptelea s'a îmbărbătat Iehoiada şi i-a luat alături de sine în templul Domnului pe sutaşi, adică pe Azaria, fiul lui Ieroham, pe Ismael, fiul lui Iohanan, pe Azaria, fiul lui Obed, pe Maaseia, fiul lui Adaia, şi pe Elişafat, fiul lui Zicri.</span>
<span class="v-num v-2">2&nbsp;</span><span class="v R223_2" data-id="R223_2">Şi a cutreierat [regatul] Iuda în lung şi'n lat şi i-a adunat pe leviţii din toate cetăţile lui Iuda şi pe capii de familie din Israel şi a venit în Ierusalim.</span>
<span class="v-num v-3">3&nbsp;</span><span class="v R223_3" data-id="R223_3">Aici, în templul lui Dumnezeu, întreaga adunare a lui Iuda a făcut legământ cu regele. El le-a arătat pe fiul regelui şi a zis: "Iată, el este fiul regelui; el să domnească, aşa cum a grăit Domnul despre casa lui David.</span>
<span class="v-num v-4">4&nbsp;</span><span class="v R223_4" data-id="R223_4">Şi acum, iată ce aveţi de făcut: O treime din voi, şi anume dintre preoţi şi leviţi, veţi intra sâmbăta [de strajă] la porţile intrărilor;</span>
<span class="v-num v-5">5&nbsp;</span><span class="v R223_5" data-id="R223_5">o treime, în casa regelui; iar o treime, la poarta din mijloc; iar întregul popor, în curţile templului Domnului.</span>
<span class="v-num v-6">6&nbsp;</span><span class="v R223_6" data-id="R223_6">În templul Domnului nu va intra nimeni, în afară de preoţi şi leviţi şi de slujitorii leviţilor; doar ei să intre, fiindcă ei sunt sfinţi; şi tot poporul să păzească rânduielile Domnului.</span>
<span class="v-num v-7">7&nbsp;</span><span class="v R223_7" data-id="R223_7">Leviţii vor face roată în jurul regelui, fiecare cu arma în mână, şi vor ucide pe oricine va intra în templu. Şi vor fi cu regele când iese şi când intră".</span>
<span class="v-num v-8">8&nbsp;</span><span class="v R223_8" data-id="R223_8">Leviţii şi întregul Iuda au făcut aşa cum le poruncise preotul Iehoiada; şi fiecare [sutaş] şi-a luat oamenii săi - atât pe cei ce intrau, cât şi pe cei ce ieşeau din slujba săptămânală -, căci Iehoiada nu-i lăsase liberi pe cei ce ieşeau din schimb.</span>
<span class="v-num v-9">9&nbsp;</span><span class="v R223_9" data-id="R223_9">Iehoiada i-a înarmat pe sutaşi cu săbiile şi cu scuturile şi cu armurile care fuseseră ale lui David în templul Domnului.</span>
<span class="v-num v-10">10&nbsp;</span><span class="v R223_10" data-id="R223_10">Şi a aşezat poporul întreg, fiecare cu armele lui, de la colţul din dreapta până la colţul din stânga al templului, în faţa jertfelnicului şi în faţa templului, de jur-împrejurul regelui.</span>
<span class="v-num v-11">11&nbsp;</span><span class="v R223_11" data-id="R223_11">Şi l-a adus în faţă pe fiul regelui şi i-a pus coroana regală şi însemnul; Iehoiada şi fiii săi l-au proclamat rege şi l-au uns şi au strigat: "Trăiască regele!"</span>
<span class="v-num v-12">12&nbsp;</span><span class="v R223_12" data-id="R223_12">Atunci Atalia a auzit larma poporului care alerga, şi pe a celor ce-l recunoşteau pe rege şi-l lăudau; şi a intrat la rege în templul Domnului.</span>
<span class="v-num v-13">13&nbsp;</span><span class="v R223_13" data-id="R223_13">Şi, privind, iată că regele şedea pe tronul său; la intrare, dregătorii şi trâmbiţaşii; în jurul regelui, dregători; şi tot poporul ţinutului se veselea: trâmbiţele răsunau, cântăreţii cântau din instrumente, şi imnuri de laudă cântau. Atunci Atalia şi-a sfâşiat haina şi a strigat: "Asta e: uneltiţi împotriva mea!"</span>
<span class="v-num v-14">14&nbsp;</span><span class="v R223_14" data-id="R223_14">Atunci preotul Iehoiada a ieşit în faţă şi le-a poruncit sutaşilor şi căpeteniilor oastei, zicând: "Scoateţi-o afară din templu şi n'o lăsaţi din mâini; şi să fie ucisă cu sabia!" (căci spusese preotul: "Să nu fie omorâtă în templul Domnului").</span>
<span class="v-num v-15">15&nbsp;</span><span class="v R223_15" data-id="R223_15">Şi şi-au pus mâinile pe ea şi au scos-o pe poarta călăreţilor casei regale, şi acolo au ucis-o.</span>
<span class="v-num v-16">16&nbsp;</span><span class="v R223_16" data-id="R223_16">Iar Iehoiada a făcut un legământ între el, popor şi rege, aşa ca ei să fie poporul Domnului.</span>
<span class="v-num v-17">17&nbsp;</span><span class="v R223_17" data-id="R223_17">Şi tot poporul ţării a intrat în templul lui Baal şi l-a dărâmat; jertfelnicele şi chipurile lui le-au sfărâmat, iar pe Matan, preotul lui Baal, l-au ucis în faţa jertfelnicelor lui.</span>
<span class="v-num v-18">18&nbsp;</span><span class="v R223_18" data-id="R223_18">Iar preotul Iehoiada a aşezat rânduielile templului Domnului în mâna preoţilor şi leviţilor, aşa cum le hotărâse David în casa Domnului; şi I-a adus Domnului arderi-de-tot - aşa cum este scris în legea lui Moise -, cu veselie şi cântări - aşa cum rânduise David.</span>
<span class="v-num v-19">19&nbsp;</span><span class="v R223_19" data-id="R223_19">Şi a aşezat portari la porţile templului Domnului, ca să nu poată intra cel ce este necurat prin vreo faptă oarecare.</span>
<span class="v-num v-20">20&nbsp;</span><span class="v R223_20" data-id="R223_20">Şi i-a luat pe capii de familie şi pe viteji şi pe mai-marii poporului şi'ntregul popor al ţării, iar ei l-au purtat pe rege în templul Domnului; aşa a intrat el pe poarta lăuntrică în casa regală, iar ei l-au poftit pe rege să şadă pe tronul regatului.</span>
<span class="v-num v-21">21&nbsp;</span><span class="v R223_21" data-id="R223_21">Şi întregul popor al ţării s'a bucurat, iar cetatea s'a liniştit. Iar pe Atalia au ucis-o cu sabia.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="R222.html">&lt;</a>
<a class="home" href="index.html">=</a>
<a class="next" href="R224.html">&gt;</a>
</div></div>
</body>
</html>