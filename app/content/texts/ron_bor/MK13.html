<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>MARCU 13 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="MK.html">Biblia Ortodoxă Română Sinodală (2006)</a><a class="location" href="MK.html">MARCU 13</a><a class="prev" href="MK12.html">&lt;</a>
<a class="home" href="index.html">=</a>
<a class="next" href="MK14.html">&gt;</a>
</div></div>
<div class="section chapter MK MK13 ron_bor ron " dir="ltr" lang="ron" data-id="MK13" data-nextid="MK14" data-previd="MK12">
<div class="c">13</div>
<div class="p">
<span class="v-num v-1">1&nbsp;</span><span class="v MK13_1" data-id="MK13_1">Şi ieşind din templu, unul dintre ucenicii Săi I-a zis: Învăţătorule, priveşte ce fel de pietre şi ce clădiri!</span>
<span class="v-num v-2">2&nbsp;</span><span class="v MK13_2" data-id="MK13_2">Dar Iisus a zis: Vezi aceste mari clădiri? Nu va rămâne piatră peste piatră să nu se risipească.</span>
<span class="v-num v-3">3&nbsp;</span><span class="v MK13_3" data-id="MK13_3">Şi şezând pe Muntele Măslinilor, în faţa templului, Îl întrebau, de o parte, Petru, Iacov, Ioan şi cu Andrei:</span>
<span class="v-num v-4">4&nbsp;</span><span class="v MK13_4" data-id="MK13_4">Spune-ne nouă când vor fi acestea? Şi care va fi semnul când va fi să se împlinească toate acestea?</span>
<span class="v-num v-5">5&nbsp;</span><span class="v MK13_5" data-id="MK13_5">Iar Iisus a început să le spună: Vedeţi să nu vă înşele cineva.</span>
<span class="v-num v-6">6&nbsp;</span><span class="v MK13_6" data-id="MK13_6">Căci mulţi vor veni în numele Meu, zicând că sunt Eu, şi vor amăgi pe mulţi.</span>
<span class="v-num v-7">7&nbsp;</span><span class="v MK13_7" data-id="MK13_7">Iar când veţi auzi de războaie, şi de zvonuri de războaie, să nu vă tulburaţi, căci trebuie să fie, dar încă nu va fi sfârşitul.</span>
<span class="v-num v-8">8&nbsp;</span><span class="v MK13_8" data-id="MK13_8">Şi se va ridica neam peste neam şi împărăţie peste împărăţie, vor fi cutremure pe alocuri şi foamete şi tulburări vor fi. Iar acestea sunt începutul durerilor.</span>
<span class="v-num v-9">9&nbsp;</span><span class="v MK13_9" data-id="MK13_9">Luaţi seama la voi înşivă. Că vă vor da în adunări şi veţi fi bătuţi în sinagogi şi veţi sta înaintea conducătorilor şi a regilor, pentru Mine, spre mărturie lor.</span>
<span class="v-num v-10">10&nbsp;</span><span class="v MK13_10" data-id="MK13_10">Ci mai întâi Evanghelia trebuie să se propovăduiască la toate neamurile.</span>
<span class="v-num v-11">11&nbsp;</span><span class="v MK13_11" data-id="MK13_11">Iar când vă vor duce ca să vă predea, nu vă îngrijiţi dinainte ce veţi vorbi, ci să vorbiţi ceea ce se va da vouă în ceasul acela. Căci nu voi sunteţi cei care veţi vorbi, ci Duhul Sfânt.</span>
<span class="v-num v-12">12&nbsp;</span><span class="v MK13_12" data-id="MK13_12">Şi va da frate pe frate la moarte şi tată pe copil şi copiii se vor răzvrăti împotriva părinţilor şi îi vor ucide.</span>
<span class="v-num v-13">13&nbsp;</span><span class="v MK13_13" data-id="MK13_13">Şi veţi fi urâţi de toţi pentru numele Meu; iar cel ce va răbda până la urmă, acela se va mântui.</span>
<span class="v-num v-14">14&nbsp;</span><span class="v MK13_14" data-id="MK13_14">Iar când veţi vedea urâciunea pustiirii, stând unde nu se cuvine - cine citeşte să înţeleagă - atunci cei ce vor fi în Iudeea să fugă în munţi,</span>
<span class="v-num v-15">15&nbsp;</span><span class="v MK13_15" data-id="MK13_15">Şi cel de pe acoperiş să nu se coboare în casă, nici să intre ca să-şi ia ceva din casa sa,</span>
<span class="v-num v-16">16&nbsp;</span><span class="v MK13_16" data-id="MK13_16">Şi cel ce va fi în ţarină să nu se întoarcă îndărăt, ca să-şi ia haina.</span>
<span class="v-num v-17">17&nbsp;</span><span class="v MK13_17" data-id="MK13_17">Dar vai celor ce vor avea în pântece şi celor ce vor alăpta în zilele acelea!</span>
<span class="v-num v-18">18&nbsp;</span><span class="v MK13_18" data-id="MK13_18">Rugaţi-vă, dar, ca să nu fie fuga voastră iarna.</span>
<span class="v-num v-19">19&nbsp;</span><span class="v MK13_19" data-id="MK13_19">Căci în zilele acelea va fi necaz cum nu a mai fost până acum, de la începutul făpturii, pe care a zidit-o Dumnezeu, şi nici nu va mai fi.</span>
<span class="v-num v-20">20&nbsp;</span><span class="v MK13_20" data-id="MK13_20">Şi de nu ar fi scurtat Domnul zilele acelea, n-ar scăpa nici un trup, dar pentru cei aleşi, pe care i-a ales, a scurtat acele zile.</span>
<span class="v-num v-21">21&nbsp;</span><span class="v MK13_21" data-id="MK13_21">Şi atunci dacă vă va zice cineva: Iată, aci este Hristos, sau iată acolo, să nu credeţi.</span>
<span class="v-num v-22">22&nbsp;</span><span class="v MK13_22" data-id="MK13_22">Se vor scula hristoşi mincinoşi şi prooroci mincinoşi şi vor face semne şi minuni, ca să ducă în rătăcire, de se poate, pe cei aleşi.</span>
<span class="v-num v-23">23&nbsp;</span><span class="v MK13_23" data-id="MK13_23">Dar voi luaţi seama. Iată dinainte v-am spus vouă toate.</span>
<span class="v-num v-24">24&nbsp;</span><span class="v MK13_24" data-id="MK13_24">Ci în acele zile, după necazul acela, soarele se va întuneca şi luna nu-şi va mai da lumina ei.</span>
<span class="v-num v-25">25&nbsp;</span><span class="v MK13_25" data-id="MK13_25">Şi stelele vor cădea din cer şi puterile care sunt în ceruri se vor clătina.</span>
<span class="v-num v-26">26&nbsp;</span><span class="v MK13_26" data-id="MK13_26">Atunci vor vedea pe Fiul Omului venind pe nori, cu putere multă şi cu slavă.</span>
<span class="v-num v-27">27&nbsp;</span><span class="v MK13_27" data-id="MK13_27">Şi atunci El va trimite pe îngeri şi va aduna pe aleşii Săi din cele patru vânturi, de la marginea pământului până la marginea cerului.</span>
<span class="v-num v-28">28&nbsp;</span><span class="v MK13_28" data-id="MK13_28">Învăţaţi de la smochin pilda: Când mlădiţa lui se face fragedă şi înfrunzeşte, cunoaşteţi că vara este aproape.</span>
<span class="v-num v-29">29&nbsp;</span><span class="v MK13_29" data-id="MK13_29">Tot aşa şi voi, când veţi vedea împlinindu-se aceste lucruri, să ştiţi că El este aproape, lângă uşi.</span>
<span class="v-num v-30">30&nbsp;</span><span class="v MK13_30" data-id="MK13_30">Adevărat grăiesc vouă că nu va trece neamul acesta până ce nu vor fi toate acestea.</span>
<span class="v-num v-31">31&nbsp;</span><span class="v MK13_31" data-id="MK13_31">Cerul şi pământul vor trece, dar cuvintele Mele nu vor trece.</span>
<span class="v-num v-32">32&nbsp;</span><span class="v MK13_32" data-id="MK13_32">Iar despre ziua aceea şi despre ceasul acela nimeni nu ştie, nici îngerii din cer, nici Fiul, ci numai Tatăl.</span>
<span class="v-num v-33">33&nbsp;</span><span class="v MK13_33" data-id="MK13_33">Luaţi aminte, privegheaţi şi vă rugaţi, că nu ştiţi când va fi acea vreme.</span>
<span class="v-num v-34">34&nbsp;</span><span class="v MK13_34" data-id="MK13_34">Este ca un om care a plecat în altă ţară şi, lăsându-şi casa, a dat puterea în mâna slugilor, dând fiecăruia lucrul lui, iar portarului i-a poruncit să vegheze.</span>
<span class="v-num v-35">35&nbsp;</span><span class="v MK13_35" data-id="MK13_35">Vegheaţi, dar, că nu ştiţi când va veni stăpânul casei: sau seara, sau la miezul nopţii, sau la cântatul cocoşilor, sau dimineaţa.</span>
<span class="v-num v-36">36&nbsp;</span><span class="v MK13_36" data-id="MK13_36">Ca nu cumva venind fără veste, să vă afle pe voi dormind.</span>
<span class="v-num v-37">37&nbsp;</span><span class="v MK13_37" data-id="MK13_37">Iar ceea ce zic vouă, zic tuturor: Privegheaţi!</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="MK12.html">&lt;</a>
<a class="home" href="index.html">=</a>
<a class="next" href="MK14.html">&gt;</a>
</div></div>
</body>
</html>