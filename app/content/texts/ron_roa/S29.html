<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A DOUA A REGILOR 9 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="S2.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="S2.html">CARTEA A DOUA A REGILOR 9</a><a class="prev" href="S28.html">&lt;</a>
<a class="home" href="index.html">=</a>
<a class="next" href="S210.html">&gt;</a>
</div></div>
<div class="section chapter S2 S29 ron_roa ron " dir="ltr" lang="ron" data-id="S29" data-nextid="S210" data-previd="S28">
<div class="c">9</div>
<div class="p">
<span class="v-num v-1">1&nbsp;</span><span class="v S29_1" data-id="S29_1">Şi a zis David: "A mai rămas cineva din casa lui Saul, ca să fac milă cu el de dragul lui Ionatan?"</span>
<span class="v-num v-2">2&nbsp;</span><span class="v S29_2" data-id="S29_2">Din casa lui Saul era un slujitor cu numele de Ţiba. Şi l-au chemat la David. Şi i-a zis regele: "Tu eşti Ţiba?" Iar acela a zis: "Eu, robul tău".</span>
<span class="v-num v-3">3&nbsp;</span><span class="v S29_3" data-id="S29_3">Şi a zis regele: "A mai rămas cineva din casa lui Saul, ca să-i arăt mila lui Dumnezeu?" Atunci Ţiba a zis către rege: "Mai este un fiu al lui Ionatan, beteag la picioare".</span>
<span class="v-num v-4">4&nbsp;</span><span class="v S29_4" data-id="S29_4">Iar regele l-a întrebat: "Unde e?" Ţiba i-a răspuns regelui: "Iată, el se află în casa lui Machir, fiul lui Amiel, din Lodebar".</span>
<span class="v-num v-5">5&nbsp;</span><span class="v S29_5" data-id="S29_5">Atunci regele a trimis şi l-a luat din casa lui Machir, fiul lui Amiel, din Lodebar.</span>
<span class="v-num v-6">6&nbsp;</span><span class="v S29_6" data-id="S29_6">Aşa că Mefiboşet, fiul lui Ionatan, fiul lui Saul, a venit la regele David; şi căzând cu faţa la pământ, i s'a închinat. Iar David i-a zis: "Mefiboşet!" Iar acela a zis: "Iată, robul tău".</span>
<span class="v-num v-7">7&nbsp;</span><span class="v S29_7" data-id="S29_7">Şi i-a zis David: "Nu te teme, căci negreşit voi face milă cu tine de dragul lui Ionatan, tatăl tău; îţi voi înapoia toată moşia lui Saul, bunicul tău, iar tu pe'ntotdeauna vei mânca pâine la masa mea".</span>
<span class="v-num v-8">8&nbsp;</span><span class="v S29_8" data-id="S29_8">Atunci Mefiboşet i s'a închinat şi i-a zis: "Cine sunt eu, robul tău, că ai căutat asupra unui câine mort ca mine?"</span>
<span class="v-num v-9">9&nbsp;</span><span class="v S29_9" data-id="S29_9">Iar regele, chemându-l pe Ţiba, slujitorul lui Saul, i-a zis: "Toate câte sunt ale lui Saul şi toată casa lui i le-am dat fiului stăpânului tău.</span>
<span class="v-num v-10">10&nbsp;</span><span class="v S29_10" data-id="S29_10">Tu îi vei lucra pământul, tu şi fiii tăi şi robii tăi, şi-i vei aduce fiului stăpânului tău pâine pentru hrană; iar Mefiboşet, fiul stăpânului tău, va şedea întotdeauna la masă cu mine". Ţiba avea cincisprezece fii şi douăzeci de robi.</span>
<span class="v-num v-11">11&nbsp;</span><span class="v S29_11" data-id="S29_11">Şi a zis Ţiba către rege: "Tot ceea ce domnul meu, regele, i-a poruncit robului său, aşa va face robul tău". Şi Mefiboşet mânca la masa lui David ca unul din fiii regelui.</span>
<span class="v-num v-12">12&nbsp;</span><span class="v S29_12" data-id="S29_12">Mefiboşet avea un copil mic cu numele Mica. Şi toţi casnicii lui Ţiba erau slujitorii lui Mefiboşet.</span>
<span class="v-num v-13">13&nbsp;</span><span class="v S29_13" data-id="S29_13">Iar Mefiboşet locuia în Ierusalim, de vreme ce întotdeauna mânca la masa regelui; şi era şchiop de amândouă picioarele.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="S28.html">&lt;</a>
<a class="home" href="index.html">=</a>
<a class="next" href="S210.html">&gt;</a>
</div></div>
</body>
</html>