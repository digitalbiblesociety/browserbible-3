<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>PSALMII 101 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="PS.html">Biblia Ortodoxă Română Sinodală (2006)</a><a class="location" href="PS.html">PSALMII 101</a><a class="prev" href="PS100.html">&lt;</a>
<a class="home" href="index.html">=</a>
<a class="next" href="PS102.html">&gt;</a>
</div></div>
<div class="section chapter PS PS101 ron_bor ron " dir="ltr" lang="ro" data-id="PS101" data-nextid="PS102" data-previd="PS100">
<div class="c">Psalmul 101</div>
<div class="p">
<span class="v-num v-1">1&nbsp;</span><span class="v PS101_1" data-id="PS101_1">Doamne, auzi rugăciunea mea, şi strigarea mea la Tine să ajungă!</span>
<span class="v-num v-2">2&nbsp;</span><span class="v PS101_2" data-id="PS101_2">Să nu întorci faţa Ta de la mine; în orice zi mă necăjesc, pleacă spre mine urechea Ta!</span>
<span class="v-num v-3">3&nbsp;</span><span class="v PS101_3" data-id="PS101_3">În orice zi Te voi chema, degrabă auzi-mă!</span>
<span class="v-num v-4">4&nbsp;</span><span class="v PS101_4" data-id="PS101_4">Că s-au stins ca fumul zilele mele şi oasele mele ca uscăciunea s-au făcut.</span>
<span class="v-num v-5">5&nbsp;</span><span class="v PS101_5" data-id="PS101_5">Rănită este inima mea şi s-a uscat ca iarba; că am uitat să-mi mănânc pâinea mea.</span>
<span class="v-num v-6">6&nbsp;</span><span class="v PS101_6" data-id="PS101_6">De glasul suspinului meu, osul meu s-a lipit de carnea mea.</span>
<span class="v-num v-7">7&nbsp;</span><span class="v PS101_7" data-id="PS101_7">Asemănatu-m-am cu pelicanul din pustiu; ajuns-am ca bufniţa din dărâmături.</span>
<span class="v-num v-8">8&nbsp;</span><span class="v PS101_8" data-id="PS101_8">Privegheat-am şi am ajuns ca o pasăre singuratică pe acoperiş.</span>
<span class="v-num v-9">9&nbsp;</span><span class="v PS101_9" data-id="PS101_9">Toată ziua m-au ocărât vrăjmaşii mei şi cei ce mă lăudau, împotriva mea se jurau.</span>
<span class="v-num v-10">10&nbsp;</span><span class="v PS101_10" data-id="PS101_10">Că cenuşă am mâncat, în loc de pâine, şi băutura mea cu plângere am amestecat-o,</span>
<span class="v-num v-11">11&nbsp;</span><span class="v PS101_11" data-id="PS101_11">Din pricina urgiei Tale şi a mâniei Tale; că ridicându-mă eu, m-ai surpat.</span>
<span class="v-num v-12">12&nbsp;</span><span class="v PS101_12" data-id="PS101_12">Zilele mele ca umbra s-au plecat şi eu ca iarba m-am uscat.</span>
<span class="v-num v-13">13&nbsp;</span><span class="v PS101_13" data-id="PS101_13">Iar Tu, Doamne, în veac rămâi şi pomenirea Ta din neam în neam.</span>
<span class="v-num v-14">14&nbsp;</span><span class="v PS101_14" data-id="PS101_14">Sculându-Te, vei milui Sionul, că vremea este să-l miluieşti pe el, că a venit vremea.</span>
<span class="v-num v-15">15&nbsp;</span><span class="v PS101_15" data-id="PS101_15">Că au iubit robii Tăi pietrele lui şi de ţărâna lui le va fi milă.</span>
<span class="v-num v-16">16&nbsp;</span><span class="v PS101_16" data-id="PS101_16">şi se vor teme neamurile de numele Domnului şi toţi împăraţii pământului de slava Ta.</span>
<span class="v-num v-17">17&nbsp;</span><span class="v PS101_17" data-id="PS101_17">Că va zidi Domnul Sionul şi se va arăta întru slava Sa.</span>
<span class="v-num v-18">18&nbsp;</span><span class="v PS101_18" data-id="PS101_18">Căutat-a spre rugăciunea celor smeriţi şi n-a dispreţuit cererea lor.</span>
<span class="v-num v-19">19&nbsp;</span><span class="v PS101_19" data-id="PS101_19">Să se scrie acestea pentru neamul ce va să vină şi poporul ce se zideşte va lăuda pe Domnul;</span>
<span class="v-num v-20">20&nbsp;</span><span class="v PS101_20" data-id="PS101_20">Că a privit din înălţimea cea sfântă a Lui, Domnul din cer pe pământ a privit,</span>
<span class="v-num v-21">21&nbsp;</span><span class="v PS101_21" data-id="PS101_21">Ca să audă suspinul celor ferecaţi, să dezlege pe fiii celor omorâţi,</span>
<span class="v-num v-22">22&nbsp;</span><span class="v PS101_22" data-id="PS101_22">Să vestească în Sion numele Domnului şi lauda Lui în Ierusalim,</span>
<span class="v-num v-23">23&nbsp;</span><span class="v PS101_23" data-id="PS101_23">Când se vor aduna popoarele împreună şi împărăţiile ca să slujească Domnului.</span>
<span class="v-num v-24">24&nbsp;</span><span class="v PS101_24" data-id="PS101_24">Zis-am către Dumnezeu în calea tăriei Lui: Vesteşte-mi puţinătatea zilelor mele.</span>
<span class="v-num v-25">25&nbsp;</span><span class="v PS101_25" data-id="PS101_25">Nu mă lua la jumătatea zilelor mele, că anii Tăi, Doamne, sunt din neam în neam.</span>
<span class="v-num v-26">26&nbsp;</span><span class="v PS101_26" data-id="PS101_26">Dintru început Tu, Doamne, pământul l-ai întemeiat şi lucrul mâinilor Tale, sunt cerurile.</span>
<span class="v-num v-27">27&nbsp;</span><span class="v PS101_27" data-id="PS101_27">Acelea vor pieri, iar Tu vei rămâne şi toţi ca o haină se vor învechi şi ca un veşmânt îi vei schimba şi se vor schimba.</span>
<span class="v-num v-28">28&nbsp;</span><span class="v PS101_28" data-id="PS101_28">Dar Tu acelaşi eşti şi anii Tăi nu se vor împuţina.</span>
<span class="v-num v-29">29&nbsp;</span><span class="v PS101_29" data-id="PS101_29">Fiii robilor Tăi vor locui pământul lor şi seminţia lor în veac va propăşi.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="PS100.html">&lt;</a>
<a class="home" href="index.html">=</a>
<a class="next" href="PS102.html">&gt;</a>
</div></div>
</body>
</html>