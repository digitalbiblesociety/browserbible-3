<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEZECHIEL 40 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EK.html">Biblia Ortodoxă Română Sinodală (2006)</a><a class="location" href="EK.html">IEZECHIEL 40</a><a class="prev" href="EK39.html">&lt;</a>
<a class="home" href="index.html">=</a>
<a class="next" href="EK41.html">&gt;</a>
</div></div>
<div class="section chapter EK EK40 ron_bor ron " dir="ltr" lang="ro" data-id="EK40" data-nextid="EK41" data-previd="EK39">
<div class="c">40</div>
<div class="p">
<span class="v-num v-1">1&nbsp;</span><span class="v EK40_1" data-id="EK40_1">În anul al douăzeci şi cincilea după robirea noastră, la începutul anului, în ziua a zecea a lunii, la paisprezece ani după dărâmarea cetăţii Ierusalimului, tocmai în ziua aceea a fost mâna Domnului peste mine şi m-a dus în ţara lui Israel.</span>
<span class="v-num v-2">2&nbsp;</span><span class="v EK40_2" data-id="EK40_2">Dar am fost dus acolo în nişte vedenii dumnezeieşti şi am fost aşezat pe un munte foarte înalt. Pe acest munte, pe partea lui de miazăzi, era un fel de ziduri de cetate.</span>
<span class="v-num v-3">3&nbsp;</span><span class="v EK40_3" data-id="EK40_3">Am fost dus acolo şi iată era un om, a cărui înfăţişare era ca înfăţişarea aramei strălucitoare, el avea în mână o sfoară de in şi o prăjină de măsurat şi stătea la poartă.</span>
<span class="v-num v-4">4&nbsp;</span><span class="v EK40_4" data-id="EK40_4">Omul acela mi-a zis: "Fiul omului, priveşte cu ochii tăi, ascultă cu urechile tale ş ia aminte la toate câte am să-ţi arăt, căci de aceea ai fost tu adus aici, ca să-ţi arăt acestea. Să vesteşti casei lui Israel tot ce vei vedea".</span>
<span class="v-num v-5">5&nbsp;</span><span class="v EK40_5" data-id="EK40_5">Iată, un zid înconjura templul pe dinafară de jur împrejur şi în mâna omului aceluia era o prăjină de măsurat, lungă de şase coţi, socotind cotul cât lungimea mâinii de la cot în jos, cu palmă cu tot. Omul acela a măsurat zidul şi era gros de o prăjină şi înalt tot de o prăjină.</span>
<span class="v-num v-6">6&nbsp;</span><span class="v EK40_6" data-id="EK40_6">Apoi a mers la poarta cea cu faţa spre răsărit, se urcă pe cele şapte trepte ale ei şi găsi terasa ei lată de o prăjină şi terasa cea dinăuntru lată tot de o prăjină.</span>
<span class="v-num v-7">7&nbsp;</span><span class="v EK40_7" data-id="EK40_7">Fiecare din odăile laterale avea lungimea de o prăjină şi lăţimea tot de o prăjină, iar tinda dintre odăi era de cinci coţi.</span>
<span class="v-num v-8">8&nbsp;</span><span class="v EK40_8" data-id="EK40_8">Apoi a măsurat pridvorul porţii dinăuntru, şi era de o prăjină.</span>
<span class="v-num v-9">9&nbsp;</span><span class="v EK40_9" data-id="EK40_9">Iar pridvorul celălalt a avut la măsurătoare opt coţi şi stâlpii câte doi coţi. Acest pridvor era la poartă, înăuntru, spre templu.</span>
<span class="v-num v-10">10&nbsp;</span><span class="v EK40_10" data-id="EK40_10">Odăi de pază la porţile dinspre răsărit erau trei de o parte şi trei de cealaltă parte; tustrele aveau aceeaşi măsură şi aceeaşi măsură aveau şi stâlpii de o parte şi de cealaltă.</span>
<span class="v-num v-11">11&nbsp;</span><span class="v EK40_11" data-id="EK40_11">A măsurat apoi deschizătura porţii şi a găsit zece coţi lăţime şi treisprezece coţi lungime.</span>
<span class="v-num v-12">12&nbsp;</span><span class="v EK40_12" data-id="EK40_12">Dinaintea odăilor de pază era o prispă de un cot şi la cele de dincolo o prispă tot de un cot. Odăile de dincoace aveau şase coţi şi tot şase coţi aveau şi odăile de dincolo.</span>
<span class="v-num v-13">13&nbsp;</span><span class="v EK40_13" data-id="EK40_13">Apoi a măsurat el faţa porţii, de la acoperişul unei camere până la acoperişul celeilalte, douăzeci şi cinci de coţi în lăţime. Uşile camerelor erau faţă în faţă.</span>
<span class="v-num v-14">14&nbsp;</span><span class="v EK40_14" data-id="EK40_14">La măsurarea pridvorului a măsurat douăzeci de coţi; dinaintea pridvorului era o curte, în faţa porţii.</span>
<span class="v-num v-15">15&nbsp;</span><span class="v EK40_15" data-id="EK40_15">De la faţa de dinafară a porţii până la faţa ei dinăuntru erau cincizeci de coţi.</span>
<span class="v-num v-16">16&nbsp;</span><span class="v EK40_16" data-id="EK40_16">Odăile de pază aveau ferestre cu gratii; asemenea ferestre erau şi printre stâlpi, spre poartă de jur împrejur. Iar pe stâlpi erau săpate ramuri de finic.</span>
<span class="v-num v-17">17&nbsp;</span><span class="v EK40_17" data-id="EK40_17">Apoi m-a dus omul acela în curtea cea din afară şl iată acolo erau camere şi împrejurul curţii era făcut caldarâm de piatră. Pe acel caldarâm erau treizeci de camere.</span>
<span class="v-num v-18">18&nbsp;</span><span class="v EK40_18" data-id="EK40_18">Caldarâmul acesta era pe laturile porţii, e răspunzând lungimii lor. Acest caldarâm era mai jos.</span>
<span class="v-num v-19">19&nbsp;</span><span class="v EK40_19" data-id="EK40_19">A măsurat apoi lăţimea, de la poarta de jos până la marginea de afară a curţii lăuntrice, o sută de coţi.</span>
<span class="v-num v-20">20&nbsp;</span><span class="v EK40_20" data-id="EK40_20">Apoi m-a dus spre miazănoapte şi iată, era şi acolo o poartă la curtea cea de la margine, care dădea spre miazănoapte şi a măsurat clădirea porţii cât e de lungă şi de lată;</span>
<span class="v-num v-21">21&nbsp;</span><span class="v EK40_21" data-id="EK40_21">Camerele de pe laturile ei şi prispele ei, trei de o parte şi trei de alta, stâlpii ei erau de măsura celor de la poarta cea dinspre răsărit; lungimea clădirii porţii, cincizeci de coţi şi lăţimea, douăzeci şi cinci de coţi.</span>
<span class="v-num v-22">22&nbsp;</span><span class="v EK40_22" data-id="EK40_22">Ferestrele ei, prispele ei şi palmierii ei erau ca şi la poarta care dădea spre răsărit; la ea duc şapte trepte şi înaintea ei are pridvor.</span>
<span class="v-num v-23">23&nbsp;</span><span class="v EK40_23" data-id="EK40_23">Dinaintea ei, în curtea cea dinăuntru, este o poartă care dă spre miazănoapte, ca şi cea care dă spre răsărit. Şi a măsurat de la poarta curţii de la margine până la poarta curţii dinăuntru şi a găsit o sută de coţi.</span>
<span class="v-num v-24">24&nbsp;</span><span class="v EK40_24" data-id="EK40_24">După aceea m-a dus spre miazăzi, unde era poarta de miazăzi; şi a măsurat-o pe ea, stâlpii şi pridvorul; şi aveau aceeaşi măsură.</span>
<span class="v-num v-25">25&nbsp;</span><span class="v EK40_25" data-id="EK40_25">Ferestrele camerelor şi ale pridvorului erau la fel cu ferestrele clădirilor celorlalte două porţi; lungimea era de cincizeci de coţi şi lăţimea de douăzeci şi cinci de coţi.</span>
<span class="v-num v-26">26&nbsp;</span><span class="v EK40_26" data-id="EK40_26">Scara dinaintea ei era cu şapte trepte şi avea înaintea ei pridvor; şi palmierii de podoabă erau unul pe un stâlp şi altul pe alt stâlp de la intrare.</span>
<span class="v-num v-27">27&nbsp;</span><span class="v EK40_27" data-id="EK40_27">Şi în fala ei se afla poarta curţii celei dinăuntru. A măsurat de la poarta de miazăzi până la poarta curţii celei dinăuntru o sută de coţi.</span>
<span class="v-num v-28">28&nbsp;</span><span class="v EK40_28" data-id="EK40_28">Apoi m-a dus pe poarta de miazăzi în curtea cea dinăuntru; şi a măsurat el poarta cea dinspre miazăzi şi a găsit aceeaşi măsură.</span>
<span class="v-num v-29">29&nbsp;</span><span class="v EK40_29" data-id="EK40_29">Camerele ei de pe laturi, stâlpii ei şi pridvorul ei aveau aceeaşi măsură. Împrejur, la camere şi la pridvor avea ferestre; lungimea era de cincizeci de coţi şi lăţimea de douăzeci şi cinci de coji.</span>
<span class="v-num v-30">30&nbsp;</span><span class="v EK40_30" data-id="EK40_30">Împrejur avea coridor lung de douăzeci şi cinci de coţi şi lat de cinci.</span>
<span class="v-num v-31">31&nbsp;</span><span class="v EK40_31" data-id="EK40_31">Spre curtea cea de la margine, avea şi pridvor; pe stâlpii ei erau palmieri săpaţi, iar scara dinaintea ei era cu opt trepte.</span>
<span class="v-num v-32">32&nbsp;</span><span class="v EK40_32" data-id="EK40_32">Apoi m-a dus la poarta cea dinspre răsărit a curţii celei dinăuntru şi a măsurat-o şi a găsit aceeaşi măsură.</span>
<span class="v-num v-33">33&nbsp;</span><span class="v EK40_33" data-id="EK40_33">Camerele ei cele de pe laturi, stâlpii ei şi pridvorul ei erau de aceeaşi măsură. Împrejur avea ferestre la camere şi la pridvor. Lungimea ei era de cincizeci de coţi şi lăţimea de douăzeci şi cinci de coţi.</span>
<span class="v-num v-34">34&nbsp;</span><span class="v EK40_34" data-id="EK40_34">Pridvorul ei era spre curtea cea de la margine şi avea palmieri săpaţi pe stâlpii ei de o parte şi de alta a intrării; iar scara ei avea opt trepte.</span>
<span class="v-num v-35">35&nbsp;</span><span class="v EK40_35" data-id="EK40_35">După aceea m-a dus la poarta cea dinspre miazănoapte şi a măsurat-o şi a găsit aceeaşi măsură.</span>
<span class="v-num v-36">36&nbsp;</span><span class="v EK40_36" data-id="EK40_36">Ea avea camere pe de lături, stâlpi, pridvor şi ferestre pe din afară; în lungime avea cincizeci de coli, iar în lăţime douăzeci şi cinci de coli.</span>
<span class="v-num v-37">37&nbsp;</span><span class="v EK40_37" data-id="EK40_37">Pridvorul ei era spre curtea cea de la margine şi palmieri avea şi pe unul şi pe altul din stâlpii de la intrare; iar scara ei avea opt trepte.</span>
<span class="v-num v-38">38&nbsp;</span><span class="v EK40_38" data-id="EK40_38">Mai era o cameră care se deschidea spre pridvorul porţii; acolo se spăla jertfa arderii de tot.</span>
<span class="v-num v-39">39&nbsp;</span><span class="v EK40_39" data-id="EK40_39">Iar în pridvorul porţii erau două mese de o parte a intrării şi două mese de cealaltă parte, pe care se tăiau jertfele arderii de tot, jertfele pentru păcat şi jertfele pentru vină.</span>
<span class="v-num v-40">40&nbsp;</span><span class="v EK40_40" data-id="EK40_40">Pe latura din afară a pridvorului, spre răsărit, aproape de intrarea porţii celei dinspre miazănoapte, se aflau două mese şi pe cealaltă latură a pridvorului, spre apus, se aflau iar două mese.</span>
<span class="v-num v-41">41&nbsp;</span><span class="v EK40_41" data-id="EK40_41">Aşadar erau patru mese de o parte şi patru mese de cealaltă parte; în total opt mese, pe care se tăiau jertfele.</span>
<span class="v-num v-42">42&nbsp;</span><span class="v EK40_42" data-id="EK40_42">Patru mese, pentru pregătirea arderilor de tot, erau de piatră cioplită, lungi de un cot şi jumătate şi late de un cot şi jumătate şi înalte de un cot. Pe ele se puneau uneltele de junghiat, arderile de tot şi jertfele celelalte.</span>
<span class="v-num v-43">43&nbsp;</span><span class="v EK40_43" data-id="EK40_43">Pe margine, de jur împrejur mesele aveau un pervaz din ele, înalt de un lat de mână; iar deasupra meselor era acoperământul, ca să le apere de ploaie şi de căldură.</span>
<span class="v-num v-44">44&nbsp;</span><span class="v EK40_44" data-id="EK40_44">În curtea cea dinăuntru, în partea din afară a clădirilor porţilor, erau două camere pentru cântăreţi: una pe latura clădirii porţii dinspre miazănoapte, cu faţa spre miazăzi, iar cealaltă pe latura clădirii porţii celei de miazăzi, cu faţa spre miazănoapte.</span>
<span class="v-num v-45">45&nbsp;</span><span class="v EK40_45" data-id="EK40_45">Şi mi-a zis bărbatul acela: Camera aceasta, cu faţa spre miazăzi, este pentru preoţi care veghează la paza templului;</span>
<span class="v-num v-46">46&nbsp;</span><span class="v EK40_46" data-id="EK40_46">Iar camera cea cu faţa spre miazănoapte este pentru preoţii care fac slujba la altar; aceştia sunt fiii lui Ţadoc, singurii dintre fiii lui Levi care se apropie de Domnul ca să-I slujească.</span>
<span class="v-num v-47">47&nbsp;</span><span class="v EK40_47" data-id="EK40_47">Apoi a măsurat curtea şi a găsit o sută de coţi în lungime şi o sută de coţi în lăţime; ea era în patru colţuri, iar în faţa templului se ridica altarul.</span>
<span class="v-num v-48">48&nbsp;</span><span class="v EK40_48" data-id="EK40_48">Apoi m-a dus în pridvorul templului, a măsurat stâlpi pridvorului şi a găsit cinci coţi de o parte şi cinci coţi de cealaltă parte, de la ţâţânile uşilor până în pereţi trei coţi de o parte şi trei coţi de altă parte.</span>
<span class="v-num v-49">49&nbsp;</span><span class="v EK40_49" data-id="EK40_49">Lungimea pridvorului era de unsprezece coţi şi lăţimea de douăzeci de coţi. La el suia o scară cu zece trepte. Şi lângă stâlpi erau coloane: una de o parte şi alta de altă parte a intrării.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EK39.html">&lt;</a>
<a class="home" href="index.html">=</a>
<a class="next" href="EK41.html">&gt;</a>
</div></div>
</body>
</html>