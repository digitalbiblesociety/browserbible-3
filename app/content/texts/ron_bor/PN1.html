<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>RUGĂCIUNEA REGELUI MANASE 1 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="PN.html">Biblia Ortodoxă Română Sinodală (2006)</a><a class="location" href="PN.html">RUGĂCIUNEA REGELUI MANASE 1</a><a class="prev" href="M37.html">&lt;</a>
<a class="home" href="index.html">=</a>
<a class="next" href="MT1.html">&gt;</a>
</div></div>
<div class="section chapter PN PN1 ron_bor ron " dir="ltr" lang="ro" data-id="PN1" data-nextid="MT1" data-previd="M37">
<div class="mt">RUGĂCIUNEA REGELUI MANASE</div>
<div class="c">1</div>
<div class="p">
<span class="v-num v-1">1&nbsp;</span><span class="v PN1_1" data-id="PN1_1">"Doamne, Atotţiitorule, Dumnezeul părinţilor noştri, al lui Avraam, ai lui Isaac şi al lui Iacov, şi al seminţie celei drepte a lor,</span>
<span class="v-num v-2">2&nbsp;</span><span class="v PN1_2" data-id="PN1_2">Cel care ai făcut cerul şi pământul cu toată podoaba lor,</span>
<span class="v-num v-3">3&nbsp;</span><span class="v PN1_3" data-id="PN1_3">Care ai legat marea cu cuvântul poruncii Tale, Care ai încuiat adâncul şi l-ai pecetluit cu numele Tău cel înfricoşător şi slăvit,</span>
<span class="v-num v-4">4&nbsp;</span><span class="v PN1_4" data-id="PN1_4">Înaintea căruia toate se tem şl tremură din pricina atotputerniciei Tale,</span>
<span class="v-num v-5">5&nbsp;</span><span class="v PN1_5" data-id="PN1_5">Pentru că nimeni nu poate să stea înaintea strălucirii slavei Tale şi nesuferită este mânia urgiei Tale asupra celor păcătoşi!</span>
<span class="v-num v-6">6&nbsp;</span><span class="v PN1_6" data-id="PN1_6">Însă nemăsurată şi neajunsă este şi mila făgăduinţei Tale,</span>
<span class="v-num v-7">7&nbsp;</span><span class="v PN1_7" data-id="PN1_7">Căci Tu eşti Domnul cel preaînalt, bun, îndelung-răbdător şi mult-milostiv, căruia îi pare rău de răutăţile oamenilor.</span>
<span class="v-num v-8">8&nbsp;</span><span class="v PN1_8" data-id="PN1_8">Tu, Doamne, după mulţimea bunătăţii Tale, ai făgăduit pocăinţă şi iertare celor ce ţi-au greşit şi după mulţimea îndurărilor Tale ai hotărât pocăinţă păcătoşilor spre mântuire. Aşadar Tu, Doamne, Dumnezeul celor drepţi, n-ai pus pocăinţă pentru cei drepţi: pentru Avraam şi Isaac şi Iacov, care nu ţi-au greşit ţie, ci ai pus pocăinţă mie păcătosului, pentru că am păcătuit mai mult decât nisipul mării.</span>
<span class="v-num v-9">9&nbsp;</span><span class="v PN1_9" data-id="PN1_9">Multe sunt fărădelegile mele şi nu sunt vrednic a căuta şi a privi înălţimea cerului din pricina mulţimii nedreptăţilor mele.</span>
<span class="v-num v-10">10&nbsp;</span><span class="v PN1_10" data-id="PN1_10">Strâns sunt eu cu multe cătuşe de fier, încât nu pot să-mi ridic capul meu şi nu am nici loc de odihnă, pentru că Te-am mâniat şi am făcut rău înaintea Ta; n-am împlinit voia Ta, nici am păzit poruncile Tale, ci am pus urâciuni şi am înmulţit smintelile.</span>
<span class="v-num v-11">11&nbsp;</span><span class="v PN1_11" data-id="PN1_11">Dar acum îmi plec genunchii inimii mele, rugând bunătatea Ta,</span>
<span class="v-num v-12">12&nbsp;</span><span class="v PN1_12" data-id="PN1_12">Am păcătuit, Doamne, am păcătuit şi fărădelegile mele eu le cunosc,</span>
<span class="v-num v-13">13&nbsp;</span><span class="v PN1_13" data-id="PN1_13">Însă cer, rugându-Te: Iartă-mă Doamne, iartă-mă şi nu mă pierde în fărădelegile mele şi nici nu mă osândi la întuneric sub pământ,</span>
<span class="v-num v-14">14&nbsp;</span><span class="v PN1_14" data-id="PN1_14">Căci Tu eşti, Dumnezeule, Dumnezeul celor ce se pocăiesc. Arată-Ţi peste mine bunătatea Ta, mântuindu-mă pe mine nevrednicul, după mare mila Ta.</span>
<span class="v-num v-15">15&nbsp;</span><span class="v PN1_15" data-id="PN1_15">Şi Te voi preaslăvi în toate zilele vieţii mele. Căci pe Tine Te slăvesc toate puterile cereşti şi a Ta este slava în vecii vecilor. Amin!"</span>
</div>
</div>
<div class="footnotes">

</div>

<div class="footer"><div class="nav">
<a class="prev" href="M37.html">&lt;</a>
<a class="home" href="index.html">=</a>
<a class="next" href="MT1.html">&gt;</a>
</div></div>
</body>
</html>