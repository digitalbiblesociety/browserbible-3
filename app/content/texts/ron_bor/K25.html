<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A PATRA A REGILOR 5 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="K2.html">Biblia Ortodoxă Română Sinodală (2006)</a><a class="location" href="K2.html">CARTEA A PATRA A REGILOR 5</a><a class="prev" href="K24.html">&lt;</a>
<a class="home" href="index.html">=</a>
<a class="next" href="K26.html">&gt;</a>
</div></div>
<div class="section chapter K2 K25 ron_bor ron " dir="ltr" lang="ro" data-id="K25" data-nextid="K26" data-previd="K24">
<div class="c">5</div>
<div class="p">
<span class="v-num v-1">1&nbsp;</span><span class="v K25_1" data-id="K25_1">Neeman, căpetenia oştirii regelui Siriei, era om de seamă şi cu trecere înaintea stăpânului său, pentru că prin Domnul dăduse biruinţă Sirienilor. Dar acest ostaş vrednic ara lepros.</span>
<span class="v-num v-2">2&nbsp;</span><span class="v K25_2" data-id="K25_2">O dată Sirienii au ieşit în cetate şi între altele luaseră din pământul lui Israel o copilă, care acum slujea la femeia lui Neeman.</span>
<span class="v-num v-3">3&nbsp;</span><span class="v K25_3" data-id="K25_3">Aceasta a zis către stăpâna sa: "O, dacă stăpânul meu s-ar duce la proorocul cel din Samaria, de bună seamă s-ar tămădui de lepră".</span>
<span class="v-num v-4">4&nbsp;</span><span class="v K25_4" data-id="K25_4">Atunci s-a dus Neeman şi a spus aceasta stăpânului său: "Aşa şi aşa zice fetiţa cea din pământul lui Israel".</span>
<span class="v-num v-5">5&nbsp;</span><span class="v K25_5" data-id="K25_5">Iar regele Siriei a zis către Neeman: "Scoală şi du-te şi voi trimite şi eu scrisoare regelui lui Israel". Şi s-a dus Neeman, luând cu sine zece talanţi de argint, şase mii de sicli de aur şi zece rânduri de haine;</span>
<span class="v-num v-6">6&nbsp;</span><span class="v K25_6" data-id="K25_6">Şi a dus regelui lui Israel scrisoarea în care zicea: "Împreună cu scrisoarea aceasta, trimit pe Neeman, sluga mea, ca să cureţi lepra de pe el".</span>
<span class="v-num v-7">7&nbsp;</span><span class="v K25_7" data-id="K25_7">Când a citit regele lui Israel scrisoarea, şi-a rupt hainele sale şi a zis: "Au doară eu sunt Dumnezeu, ca să omor şi să fac viu, de trimite el la mine, ea să vindec pe acest om de lepră? Iată acum să vedeţi şi să ştiţi că el caută pricină de duşmănie împotriva mea".</span>
<span class="v-num v-8">8&nbsp;</span><span class="v K25_8" data-id="K25_8">Când însă a auzit Elisei, omul lui Dumnezeu, că regele lui Israel şi-a rupt hainele sale, a trimis să i se spună regelui: "Pentru ce ji-ai rupt tu hainele tale? Lasă-l să vină la mine şi vor cunoaşte că este prooroc în Israel".</span>
<span class="v-num v-9">9&nbsp;</span><span class="v K25_9" data-id="K25_9">Şi a venit Neeman cu caii şi cu căruţa sa, oprindu-se la poarta casei lui Elisei.</span>
<span class="v-num v-10">10&nbsp;</span><span class="v K25_10" data-id="K25_10">Iar Elisei a trimis la el pe sluga sa să-i zică: "Du-te şi te scaldă de şapte ori în Iordan, că ţi se va înnoi trupul tău şi vei fi curat!"</span>
<span class="v-num v-11">11&nbsp;</span><span class="v K25_11" data-id="K25_11">Neeman însă s-a mâniat şi a plecat, zicând: "Iată, socoteam că va ieşi el şi, stând la rugăciune, va chema numele Domnului Dumnezeului său, îşi va pune mâna pe locul bolnav şi va curăţi lepra.</span>
<span class="v-num v-12">12&nbsp;</span><span class="v K25_12" data-id="K25_12">Au doară Abana şi Farfar, râurile Damascului, nu sunt ele mai bune decât toate apele lui Israel? Nu puteam eu oare să mă scald în ele şi să mă curăţ? Şi aşa s-a întors şi a plecat mânios.</span>
<span class="v-num v-13">13&nbsp;</span><span class="v K25_13" data-id="K25_13">Dar slugile lui, apropiindu-se, i-au grăit şi i-au zis: "Stăpâne, dacă proorocul ţi-ar fi zis să faci ceva însemnat, oare n-ai fi făcut? Cu atât mai vârtos trebuie să faci când ţi-a zis numai: Spală-te şi vei fi curat!"</span>
<span class="v-num v-14">14&nbsp;</span><span class="v K25_14" data-id="K25_14">Atunci el s-a coborât şi s-a cufundat de şapte ori în Iordan, după cuvântul omului lui Dumnezeu, şi i s-a înnoit trupul ca trupul unui copil mic şi s-a curăţit.</span>
<span class="v-num v-15">15&nbsp;</span><span class="v K25_15" data-id="K25_15">Atunci s-a întors la omul lui Dumnezeu cu toţi cei ce-l însoţeau şi, venind, a stat înaintea lui şi a zis: "Iată am cunoscut că în tot pământul nu este Dumnezeu decât numai în Israel! Deci, ia un dar de la robul tău!"</span>
<span class="v-num v-16">16&nbsp;</span><span class="v K25_16" data-id="K25_16">Iar Elisei a zis: "Pe cât este de adevărat că Domnul, înaintea Căruia slujesc, este viu, tot atât este de adevărat că nu voi primi".</span>
<span class="v-num v-17">17&nbsp;</span><span class="v K25_17" data-id="K25_17">Acela însă îl silea să primească, dar el n-a vrut. Atunci a zis Neeman: "Dacă nu, atunci să sa dea robului tău pământ cât pot duce doi catâri, pentru că de aici înainte robul tău nu va mai aduce arderi de tot şi jertfe la alţi dumnezei afară de Domnul.</span>
<span class="v-num v-18">18&nbsp;</span><span class="v K25_18" data-id="K25_18">Numai iată ce să ierte Domnul robului tău: Când va merge stăpânul meu în templul lui Rimon, ca să se închine acolo, şi se va sprijini de mâna mea, şi mă voi închina şi eu în templul lui Rimon, atunci, pentru închinarea mea în templul lui Rimon, să ierte Domnul pe robul tău la asemenea întâmplare".</span>
<span class="v-num v-19">19&nbsp;</span><span class="v K25_19" data-id="K25_19">Elisei l-a răspuns: "Mergi în pace!" Şi el s-a dus.</span>
<span class="v-num v-20">20&nbsp;</span><span class="v K25_20" data-id="K25_20">Iar dacă s-a depărtat puţin, Ghehazi, sluga lui Elisei, omul lui Dumnezeu, şi-a zis: "Iată, stăpânul meu n-a vrut să ia din mâna acestui Neeman Sirianul ceea ce i-a adus. Pe cât de adevărat că Domnul este viu, aşa este de adevărat că voi alerga după el şi voi lua de la el ceva".</span>
<span class="v-num v-21">21&nbsp;</span><span class="v K25_21" data-id="K25_21">Şi a alergat Ghehazi după Neeman, iar Neeman, văzându-l alergând după el, s-a coborât din căruţă înaintea lui şi a zis: "Cu pace vii?"</span>
<span class="v-num v-22">22&nbsp;</span><span class="v K25_22" data-id="K25_22">Şi Ghehazi a răspuns: "Cu pace. M-a trimis stăpânul meu să-îi spun: Iată au venit acum la mine din muntele lui Efraim doi tineri din fiii proorocilor; dă-le un talant de argint şi două rânduri de haine".</span>
<span class="v-num v-23">23&nbsp;</span><span class="v K25_23" data-id="K25_23">Şi a zis Neeman: "Ia, rogu-te, doi talanţi de argint". Şi l-a rugat, şi s legat doi talanţi de argint în doi saci şi două rânduri de haine şi le-a dat la două slugi care le-a dus înaintea lui.</span>
<span class="v-num v-24">24&nbsp;</span><span class="v K25_24" data-id="K25_24">Iar dacă au ajuns sub deal, le-a luat din mâinile lor şi le-a ascuns în casă. Apoi a dat drumul oamenilor de s-au dus.</span>
<span class="v-num v-25">25&nbsp;</span><span class="v K25_25" data-id="K25_25">Când însă a venit şi s-a arătat stăpânului său, Elisei i-a zis: "De unde vii Ghehazi?" Şi El a răspuns: "Robul tău n-a fost nicăieri".</span>
<span class="v-num v-26">26&nbsp;</span><span class="v K25_26" data-id="K25_26">Iar Elisei i-a zis: "Au doar inima mea nu te-a întovărăşit când omul acela s-a dat jos din căruţă şi a venit în întâmpinarea ta? Este timpul oare să iau argint şi haine, măslini şi vii, vite mari sau mărunte, robi sau roabe?</span>
<span class="v-num v-27">27&nbsp;</span><span class="v K25_27" data-id="K25_27">Să se lipească dar lepra lui Neeman de tine şi de urmaşii tăi în veci". Şi a ieşit Ghehazi de la Elisei alb de lepră ca zăpada.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="K24.html">&lt;</a>
<a class="home" href="index.html">=</a>
<a class="next" href="K26.html">&gt;</a>
</div></div>
</body>
</html>