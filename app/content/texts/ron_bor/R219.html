<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A DOUA PARALIPOMENA (SAU CARTEA A DOUA A CRONICILOR) 19 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="R2.html">Biblia Ortodoxă Română Sinodală (2006)</a><a class="location" href="R2.html">CARTEA A DOUA PARALIPOMENA (SAU CARTEA A DOUA A CRONICILOR) 19</a><a class="prev" href="R218.html">&lt;</a>
<a class="home" href="index.html">=</a>
<a class="next" href="R220.html">&gt;</a>
</div></div>
<div class="section chapter R2 R219 ron_bor ron " dir="ltr" lang="ro" data-id="R219" data-nextid="R220" data-previd="R218">
<div class="c">19</div>
<div class="p">
<span class="v-num v-1">1&nbsp;</span><span class="v R219_1" data-id="R219_1">După aceea Iosafat, regele lui Iuda, s-a întors în pace la casa lui în Ierusalim.</span>
<span class="v-num v-2">2&nbsp;</span><span class="v R219_2" data-id="R219_2">I-a ieşit însă înainte Iehu, fiul lui Hanani văzătorul, şi a zis regelui Iosafat: "Fiindcă ai ajutat pe un nelegiuit şi ai legat prietenie cu cei pe care-i urăşte Domnul, de aceea mânia Domnului va fi asupra ta.</span>
<span class="v-num v-3">3&nbsp;</span><span class="v R219_3" data-id="R219_3">Dar ai şi fapte bune, căci ai stricat chipurile cele cioplite din pământul lui Iuda şi ţi-ai îndreptat inima ta ca să caute pe Dumnezeu".</span>
<span class="v-num v-4">4&nbsp;</span><span class="v R219_4" data-id="R219_4">Atunci Iosafat, s-a aşezat cu locuinţa în Ierusalim şi a început el să umble iarăşi prin poporul său de la Beer-Şeba, până la muntele lui Efraim şi l-a întors la Domnul Dumnezeul părinţilor săi.</span>
<span class="v-num v-5">5&nbsp;</span><span class="v R219_5" data-id="R219_5">Şi a aşezat judecători în ţară, prin toate cetăţile întărite şi în fiecare cetate.</span>
<span class="v-num v-6">6&nbsp;</span><span class="v R219_6" data-id="R219_6">Şi a zis el judecătorilor: "Luaţi seama la ce veţi face; să nu faceţi judecată omenească, ci judecata Domnului, că la rostirea judecăţii El este cu voi.</span>
<span class="v-num v-7">7&nbsp;</span><span class="v R219_7" data-id="R219_7">De aceea să fiţi cu frica Domnului în voi, să lucraţi cu pază, căci la Domnul nu-i nici nedreptate, nici părtinire şi nici daruri".</span>
<span class="v-num v-8">8&nbsp;</span><span class="v R219_8" data-id="R219_8">Iosafat a pus şi în Ierusalim pe unii din leviţi, din preoţi şi din capii de familie, ca să facă judecata Domnului, să judece pricinile dintre Israeliţii ce locuiau în Ierusalim.</span>
<span class="v-num v-9">9&nbsp;</span><span class="v R219_9" data-id="R219_9">Şi iată ce porunci a dat el acestora: "Aşa să lucraţi, în frica Domnului, cu credinţă şi cu inimă curată!</span>
<span class="v-num v-10">10&nbsp;</span><span class="v R219_10" data-id="R219_10">La orice fel de pricini, care vor veni înaintea voastră de la fraţii voştri care locuiesc în cetăţile lor, fie pentru vărsare de sânge, sau pentru lege şi poruncă, fie pentru rânduieli şi ceremonii, să-i învăţaţi să nu facă rău, ca să nu se găsească vinovaţi înaintea Domnului şi să nu vină mânia Lui asupra voastră şi asupra fraţilor voştri; lucraţi aşa şi nu veţi greşi</span>
<span class="v-num v-11">11&nbsp;</span><span class="v R219_11" data-id="R219_11">Şi iată Amaria arhiereul este pus peste voi în toate lucrurile Domnului; iar Zebadia, fiul lui Israel, căpetenia casei lui Iuda, este pus pentru toate lucrurile regelui, iar ca dregători înaintea voastră aveţi pe leviţi. Fiţi tari şi lucraţi astfel, şi Domnul va fi cu cel bun".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="R218.html">&lt;</a>
<a class="home" href="index.html">=</a>
<a class="next" href="R220.html">&gt;</a>
</div></div>
</body>
</html>