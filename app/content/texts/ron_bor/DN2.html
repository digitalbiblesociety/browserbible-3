<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>DANIEL 2 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="DN.html">Biblia Ortodoxă Română Sinodală (2006)</a><a class="location" href="DN.html">DANIEL 2</a><a class="prev" href="DN1.html">&lt;</a>
<a class="home" href="index.html">=</a>
<a class="next" href="DN3.html">&gt;</a>
</div></div>
<div class="section chapter DN DN2 ron_bor ron " dir="ltr" lang="ron" data-id="DN2" data-nextid="DN3" data-previd="DN1">
<div class="c">2</div>
<div class="p">
<span class="v-num v-1">1&nbsp;</span><span class="v DN2_1" data-id="DN2_1">Şi în anul al doilea al domniei lui Nabucodonosor, a visat Nabucodonosor vise, iar duhul lui s-a tulburat şi somnul nu-l mai prindea.</span>
<span class="v-num v-2">2&nbsp;</span><span class="v DN2_2" data-id="DN2_2">Şi a poruncit regele să cheme pe vrăjitori, pe prezicători, pe magi şi pe caldei, ca să-i spună regelui visele lui; şi ei au intrat şi s-au înfăţişat înaintea regelui.</span>
<span class="v-num v-3">3&nbsp;</span><span class="v DN2_3" data-id="DN2_3">Şi le-a zis lor regele: "Am visat un vis; duhul îmi este tulburat şi vreau să ştiu visul".</span>
<span class="v-num v-4">4&nbsp;</span><span class="v DN2_4" data-id="DN2_4">Atunci caldeii au grăit către rege în grai arameian: "O, rege, să trăieşti în veac! Spune servilor tăi visul şi noi îţi vom descoperi tâlcuirea".</span>
<span class="v-num v-5">5&nbsp;</span><span class="v DN2_5" data-id="DN2_5">Răspuns-a regele şi a zis către caldei: "Să ştiţi că hotărârea am luat-o! Dacă nu-mi veţi face cunoscut visul şi tâlcuirea lui, veţi fi tăiaţi în bucăţi, iar casele voastre prefăcute în grămezi de ruine.</span>
<span class="v-num v-6">6&nbsp;</span><span class="v DN2_6" data-id="DN2_6">Dar dacă îmi faceţi cunoscut visul şi tâlcuirea lui veţi primi de la mine daruri bogate şi cinstire multă; deci arătaţi-mi visul şi tâlcuirea lui!"</span>
<span class="v-num v-7">7&nbsp;</span><span class="v DN2_7" data-id="DN2_7">Ei au răspuns pentru a doua oară şi au zis: "0, rege, spune servilor tăi visul, iar noi îţi vom face cunoscută tâlcuirea lui!"</span>
<span class="v-num v-8">8&nbsp;</span><span class="v DN2_8" data-id="DN2_8">Răspuns-a şi a zis regele: "Fără îndoială, eu ştiu că voi căutaţi să câştigaţi vreme, fiindcă vedeţi că eu hotărârea am luat-o;</span>
<span class="v-num v-9">9&nbsp;</span><span class="v DN2_9" data-id="DN2_9">Că dacă nu-mi faceţi cunoscut visul, este că aveţi de gând să vă sfătuiţi unul cu altul şi să spuneţi înaintea mea vorbe mincinoase şi înşelătoare, până când vremurile se vor schimba. De aceea spuneţi-mi acum visul şi eu voi şti dacă voi puteţi să-mi descoperiţi şi tâlcuirea lui!"</span>
<span class="v-num v-10">10&nbsp;</span><span class="v DN2_10" data-id="DN2_10">Răspuns-au caldeii în faţa regelui şi au zis: "Nu se află om pe pământ care să poată face cunoscut ceea ce cere regele, fiindcă nici un rege, oricât de mare şi de puternic ar fi, nu ar cere aşa ceva de la nici un tâlcuitor de semne, vrăjitor, sau caldeu.</span>
<span class="v-num v-11">11&nbsp;</span><span class="v DN2_11" data-id="DN2_11">Şi lucrul pe care îl cere regele este greu şi nimeni altul nu poate să-l descopere înaintea lui, decât zeii al căror locaş nu este printre cei muritori".</span>
<span class="v-num v-12">12&nbsp;</span><span class="v DN2_12" data-id="DN2_12">Din această pricină regele s-a mâniat şi, în marea lui furie, a poruncit să fie ucişi toţi înţelepţii din Babilon.</span>
<span class="v-num v-13">13&nbsp;</span><span class="v DN2_13" data-id="DN2_13">Când a ieşit porunca, să fie omorâţi înţelepţii, trebuia să fie omorât şi Daniel şi cei dimpreună cu el.</span>
<span class="v-num v-14">14&nbsp;</span><span class="v DN2_14" data-id="DN2_14">Atunci Daniel şi-a îndreptat cuvântul cu înţelepciune şi iscusinţă către Arioh, mai-marele gărzii regelui, care ieşise să omoare pe înţelepţii din Babilon,</span>
<span class="v-num v-15">15&nbsp;</span><span class="v DN2_15" data-id="DN2_15">Şi a început să grăiască către Arioh, împuternicitul regelui: "De ce a dat regele o poruncă aşa de aspră?" După ce Arioh i-a lămurit lui Daniel rostul poruncii,</span>
<span class="v-num v-16">16&nbsp;</span><span class="v DN2_16" data-id="DN2_16">Daniel a plecat şi a rugat pe rege să-i lase vreme ca să-i descopere tâlcul.</span>
<span class="v-num v-17">17&nbsp;</span><span class="v DN2_17" data-id="DN2_17">După aceasta Daniel s-a dus în casa lui şi a dat de ştire lui Anania, Misael şi Azaria, prietenii lui, care este pricina,</span>
<span class="v-num v-18">18&nbsp;</span><span class="v DN2_18" data-id="DN2_18">Cerându-le să roage fierbinte milostivirea lui Dumnezeu din ceruri pentru această taină, ca să nu lase să piară Daniel şi prietenii lui împreună cu ceilalţi înţelepţi ai Babilonului.</span>
<span class="v-num v-19">19&nbsp;</span><span class="v DN2_19" data-id="DN2_19">Atunci i s-a descoperit lui Daniel taina aceasta într-o vedenie de noapte. Şi a preaslăvit Daniel pe Dumnezeul cerului.</span>
<span class="v-num v-20">20&nbsp;</span><span class="v DN2_20" data-id="DN2_20">Şi a început Daniel a grăi: "Să fie numele lui Dumnezeu binecuvântat din veac şi până în veac, că a Lui este înţelepciunea şi puterea.</span>
<span class="v-num v-21">21&nbsp;</span><span class="v DN2_21" data-id="DN2_21">Şi El este Cel care schimbă timpurile şi ceasurile, Cel care dă jos de pe tron pe regi şi Cel care îi pune; El dă înţelepciune celor înţelepţi şi ştiinţă celor pricepuţi.</span>
<span class="v-num v-22">22&nbsp;</span><span class="v DN2_22" data-id="DN2_22">El descoperă cele mai adânci şi cele mai ascunse lucruri, ştie ce se petrece în întuneric şi lumina sălăşluieşte cu El.</span>
<span class="v-num v-23">23&nbsp;</span><span class="v DN2_23" data-id="DN2_23">23</span>
<span class="v-num v-24">24&nbsp;</span><span class="v DN2_24" data-id="DN2_24">Apoi Daniel s-a dus la Arioh, pe care regele îl însărcinase să omoare pe înţelepţii Babilonului şi i-a grăit aşa: "Nu da morţii pe înţelepţii Babilonului! Du-mă înaintea regelui şi eu îi voi descoperi regelui tâlcuirea".</span>
<span class="v-num v-25">25&nbsp;</span><span class="v DN2_25" data-id="DN2_25">Atunci Arioh a dus grabnic înăuntru pe Daniel în faţa regelui şi i-a vorbit astfel: "Am găsit un iudeu dintre cei aduşi în robie care poate să tâlcuiască visul".</span>
<span class="v-num v-26">26&nbsp;</span><span class="v DN2_26" data-id="DN2_26">Răspuns-a regele şi a zis către Daniel, care se cheamă Beltşaţar: "Oare eşti tu în stare să-mi spui visul pe care l-am avut precum şi tâlcuirea lui?"</span>
<span class="v-num v-27">27&nbsp;</span><span class="v DN2_27" data-id="DN2_27">Daniel a răspuns înaintea regelui zicând: "Taina pe care vrea să o afle regele nu pot s-o facă cunoscută lui nici înţelepţii, nici prezicătorii, nici vrăjitorii, nici cititorii în stele.</span>
<span class="v-num v-28">28&nbsp;</span><span class="v DN2_28" data-id="DN2_28">Dar este un Dumnezeu în ceruri, Care descoperă tainele şi Care a făcut cunoscut regelui Nabucodonosor ce se va întâmpla în vremurile ce vor veni. Iată care este visul şi vedenia pe care le-ai avut când erai culcat în patul tău:</span>
<span class="v-num v-29">29&nbsp;</span><span class="v DN2_29" data-id="DN2_29">Ţie, rege, îţi treceau gânduri prin minte, când erai în patul tău, pentru ceea ce se va întâmpla mai pe urmă şi Cel ce ţi-a descoperit taina ţi-a dat să ştii ce va fi.</span>
<span class="v-num v-30">30&nbsp;</span><span class="v DN2_30" data-id="DN2_30">Şi mie, nu prin înţelepciunea care ar fi în mine mai mult decât la toţi cei vii, mi s-a descoperit taina aceasta, ci ca să se facă ştiut regelui înţelesul ei ca să cunoşti gândurile inimii tale.</span>
<span class="v-num v-31">31&nbsp;</span><span class="v DN2_31" data-id="DN2_31">O, rege! Tu priveai şi iată un chip - acest chip era peste măsură de mare şi strălucirea lui neobişnuită stătea înaintea ta şi înfăţişarea lui era grozavă.</span>
<span class="v-num v-32">32&nbsp;</span><span class="v DN2_32" data-id="DN2_32">Acest chip avea capul de aur curat, pieptul şi braţele de argint, pântecele şi coapsele de aramă,</span>
<span class="v-num v-33">33&nbsp;</span><span class="v DN2_33" data-id="DN2_33">Pulpele de fier, iar picioarele o parte de fier şi o parte de lut.</span>
<span class="v-num v-34">34&nbsp;</span><span class="v DN2_34" data-id="DN2_34">Tu priveai şi iată o piatră desprinsă, nu de mână, a lovit chipul peste picioarele de fier şi de lut şi le-a sfărâmat.</span>
<span class="v-num v-35">35&nbsp;</span><span class="v DN2_35" data-id="DN2_35">Atunci au fost sfărâmate în acelaşi timp fierul, lutul, arama, argintul şi aurul şi au ajuns ca pleava de pe arie vara şi vântul le-a luat cu sine fără ca să se găsească locul lor; iar piatra care a lovit chipul a crescut munte mare şi a umplut tot pământul.</span>
<span class="v-num v-36">36&nbsp;</span><span class="v DN2_36" data-id="DN2_36">Iată visul, iar tâlcuirea lui o vom spune înaintea regelui.</span>
<span class="v-num v-37">37&nbsp;</span><span class="v DN2_37" data-id="DN2_37">Tu, rege al regilor, căruia Dumnezeul cerului i-a dat regatul, puterea, tăria şi mărirea,</span>
<span class="v-num v-38">38&nbsp;</span><span class="v DN2_38" data-id="DN2_38">Şi în mâinile căruia a dat pe fiii oamenilor în orice ţinut ar locui, precum şi fiarele câmpului şi păsările cerului şi i-a dat stăpânire peste toate, tu eşti capul de aur.</span>
<span class="v-num v-39">39&nbsp;</span><span class="v DN2_39" data-id="DN2_39">Şi după tine se va ridica un alt regat mai mic decât al tău, apoi un al treilea regat de aramă, care va stăpâni peste tot pământul.</span>
<span class="v-num v-40">40&nbsp;</span><span class="v DN2_40" data-id="DN2_40">Şi un al patrulea regat va fi tare ca fierul şi, după cum fierul sfărâmă şi zdrobeşte totul, aşa şi el va sfărâma şi va preface totul în pulbere, ca fierul care face totul bucăţi.</span>
<span class="v-num v-41">41&nbsp;</span><span class="v DN2_41" data-id="DN2_41">Iar picioarele pe care le-ai văzut şi degetele, unele de lut de olar şi altele de fier, înseamnă că va fi un regat împărţit şi va fi tare ca fierul, după cum tu ai văzut fier amestecat cu lut.</span>
<span class="v-num v-42">42&nbsp;</span><span class="v DN2_42" data-id="DN2_42">Şi degetele picioarelor, unele de fier şi altele de lut, înseamnă că regatul va fi parte tare, parte şubred.</span>
<span class="v-num v-43">43&nbsp;</span><span class="v DN2_43" data-id="DN2_43">Şi după cum ai văzut fierul amestecat cu lutul, aşa se vor amesteca prin înrudiri, dar nu vor avea legătură temeinică între ele, după cum fierul nu se poate amesteca la un loc cu lutul.</span>
<span class="v-num v-44">44&nbsp;</span><span class="v DN2_44" data-id="DN2_44">Iar în vremea acestor regi, Dumnezeul cerului va ridica un regat veşnic care nu va fi nimicit niciodată şi care nu va fi trecut la alt popor; El va sfărâma şi va nimici toate aceste regate şi singur El va rămâne în veci.</span>
<span class="v-num v-45">45&nbsp;</span><span class="v DN2_45" data-id="DN2_45">După cum tu ai văzut că o piatră a fost desprinsă din munte, nu de mână, şi a zdrobit fierul, arama, lutul, argintul şi aurul, Marele Dumnezeu a dat de ştire regelui ceea ce va fi în viitor; visul este adevărat şi tâlcuirea lui neîndoielnică".</span>
<span class="v-num v-46">46&nbsp;</span><span class="v DN2_46" data-id="DN2_46">Atunci împăratul Nabucodonosor a căzut cu faţa la pământ şi s-a închinat înaintea lui Daniel şi a dat poruncă să-i aducă jertfe şi tămâieri.</span>
<span class="v-num v-47">47&nbsp;</span><span class="v DN2_47" data-id="DN2_47">Răspuns-a regele către Daniel şi a zis: "Cu adevărat că Dumnezeul vostru este Dumnezeul dumnezeilor şi Stăpânul regilor, descoperitorul tainelor, căci tu ai putut să descoperi această taină".</span>
<span class="v-num v-48">48&nbsp;</span><span class="v DN2_48" data-id="DN2_48">Atunci regele a ridicat la mare vrednicie pe Daniel şi i-a dat daruri şi numeroase lucruri de mare preţ şi l-a pus guvernator peste tot ţinutul Babilonului şi căpetenie peste toţi înţelepţii Babilonului.</span>
<span class="v-num v-49">49&nbsp;</span><span class="v DN2_49" data-id="DN2_49">La rugămintea lui Daniel, regele a însărcinat pe Şadrac, Meşac şi Abed-Nego cu ocârmuirea ţinutului Babilonului, iar Daniel a rămas la curtea regelui.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="DN1.html">&lt;</a>
<a class="home" href="index.html">=</a>
<a class="next" href="DN3.html">&gt;</a>
</div></div>
</body>
</html>