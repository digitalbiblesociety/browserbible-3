<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNTÂI A REGILOR 24 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="S1.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="S1.html">CARTEA ÎNTÂI A REGILOR 24</a><a class="prev" href="S123.html">&lt;</a>
<a class="home" href="index.html">=</a>
<a class="next" href="S125.html">&gt;</a>
</div></div>
<div class="section chapter S1 S124 ron_roa ron " dir="ltr" lang="ron" data-id="S124" data-nextid="S125" data-previd="S123">
<div class="c">24</div>
<div class="p">
<span class="v-num v-1">1&nbsp;</span><span class="v S124_1" data-id="S124_1">Iar David s'a ridicat de acolo şi s'a aşezat în strâmtorile En-Gaddi.</span>
<span class="v-num v-2">2&nbsp;</span><span class="v S124_2" data-id="S124_2">Şi a fost că după ce Saul s'a întors din urmărirea Filistenilor, i s'a spus că David se află în pustia En-Gaddi .</span>
<span class="v-num v-3">3&nbsp;</span><span class="v S124_3" data-id="S124_3">Şi luând el cu sine trei mii de bărbaţi aleşi din tot Israelul, s'a dus să-i caute pe David şi pe oamenii lui în faţa Sadaemului.</span>
<span class="v-num v-4">4&nbsp;</span><span class="v S124_4" data-id="S124_4">Şi a ajuns la turmele de oi ce se aflau pe lângă drum, iar acolo era o peşteră. Saul a intrat să-şi facă nevoia, în timp ce David şi oamenii lui şedeau în partea mai adâncă a peşterii.</span>
<span class="v-num v-5">5&nbsp;</span><span class="v S124_5" data-id="S124_5">Atunci bărbaţii lui David i-au zis: "Iată, aceasta este ziua despre care ţi-a spus Domnul că-l va da pe vrăjmaşul tău în mâinile tale, ca să faci cu el după pofta inimii." Iar David s'a ridicat şi a tăiat cu fereală poala hainei lui Saul.</span>
<span class="v-num v-6">6&nbsp;</span><span class="v S124_6" data-id="S124_6">Şi a fost că după aceea i-a părut rău lui David că-i tăiase poala hainei.</span>
<span class="v-num v-7">7&nbsp;</span><span class="v S124_7" data-id="S124_7">Şi a zis David către oamenii lui: "Să mă ferească Dumnezeu să fac eu una ca aceasta împotriva stăpânului meu, a unsului Domnului, să-mi ridic eu mâna asupră-i; căci el este unsul Domnului ".</span>
<span class="v-num v-8">8&nbsp;</span><span class="v S124_8" data-id="S124_8">Aşa că David şi-a potolit oamenii cu vorbe ca acestea şi nu i-a lăsat să se ridice şi să-l omoare pe Saul.Iar Saul s'a ridicat şi s'a dus în drumul lui.</span>
<span class="v-num v-9">9&nbsp;</span><span class="v S124_9" data-id="S124_9">Din peşteră însă s'a ridicat şi David după el. Şi a strigat David în urma lui Saul, zicând: "O, doamne!, o, rege!" Atunci Saul a cătat înapoi, iar David plecându-se cu faţa la pământ, i s'a închinat.</span>
<span class="v-num v-10">10&nbsp;</span><span class="v S124_10" data-id="S124_10">Şi a zis David către Saul: "De ce asculţi tu de vorbele poporului care zice: - Iată, David îţi caută viaţa?</span>
<span class="v-num v-11">11&nbsp;</span><span class="v S124_11" data-id="S124_11">Iată, ochii tăi au văzut cum chiar astăzi mi te-a dat Domnul în mână, acolo, în peşteră; dar eu n'am vrut să te omor, ci te-am cruţat şi am zis: - Nu-mi voi ridica mâna asupra stăpânului meu, fiindcă el e unsul Domnului.</span>
<span class="v-num v-12">12&nbsp;</span><span class="v S124_12" data-id="S124_12">Şi, iată, poala hainei tale e în mâna mea; eu am tăiat poala hainei tale şi nu te-am omorât. Cunoaşte azi şi vezi că'n mâna mea nu-i nici o răutate şi nici o necredinţă şi nici o răzvrătire; eu n'am păcătuit împotriva ta, dar tu îmi vânezi viaţa ca să mi-o iei.</span>
<span class="v-num v-13">13&nbsp;</span><span class="v S124_13" data-id="S124_13">Judece Domnul între mine şi tine şi Domnul să-mi răsplătească din ceea ce-i al tău!; dar mâna mea nu-ţi va fi împotrivă.</span>
<span class="v-num v-14">14&nbsp;</span><span class="v S124_14" data-id="S124_14">Aşa cum spune vechiul proverb: "Din cei nelegiuiţi va izvorî greşala"; deci mâna mea nu se va ridica asupră-ţi.</span>
<span class="v-num v-15">15&nbsp;</span><span class="v S124_15" data-id="S124_15">Şi acum, după cine umbli tu, o, rege al lui Israel? după cine alergi? după un câine mort? după un purice?</span>
<span class="v-num v-16">16&nbsp;</span><span class="v S124_16" data-id="S124_16">Fie Domnul cumpănitor şi judecător între mine şi tine !; Domnul să vadă şi să-mi judece pricina şi'ntru dreptate să mă scoată din mâinile tale!"</span>
<span class="v-num v-17">17&nbsp;</span><span class="v S124_17" data-id="S124_17">Şi a fost că după ce David a isprăvit aceste cuvinte către Saul, acesta a zis: "Al tău este glasul acesta, fiule David?" Şi ridicându-şi Saul glasul, a plâns.</span>
<span class="v-num v-18">18&nbsp;</span><span class="v S124_18" data-id="S124_18">Şi a zis Saul către David: "Tu eşti mai drept decât mine, căci tu mi-ai răsplătit cu bine, dar eu ţi-am răsplătit cu rău.</span>
<span class="v-num v-19">19&nbsp;</span><span class="v S124_19" data-id="S124_19">Tu mi-ai arătat mie astăzi ce bine mi-ai făcut, cum m'a închis pe mine Domnul astăzi în mâinile tale, dar tu nu m'ai ucis .</span>
<span class="v-num v-20">20&nbsp;</span><span class="v S124_20" data-id="S124_20">Că de-l va afla cineva pe vrăjmaşul său în necaz şi-i va deschide paşii spre calea cea bună, aşa cum ai făcut tu astăzi, Domnul îi va răsplăti cu binele.</span>
<span class="v-num v-21">21&nbsp;</span><span class="v S124_21" data-id="S124_21">Şi acum, iată, eu ştiu că tu într'adevăr vei domni şi că'n mâna ta va sta regatul lui Israel.</span>
<span class="v-num v-22">22&nbsp;</span><span class="v S124_22" data-id="S124_22">Aşadar, jură-mi acum pe Domnul că nu-i vei nimici pe urmaşii mei şi că nu-mi vei şterge numele din casa tatălui meu".</span>
<span class="v-num v-23">23&nbsp;</span><span class="v S124_23" data-id="S124_23">Aşa i-a jurat David lui Saul. Saul s'a dus la casa sa, iar David şi oamenii lui s'au suit în strâmtoarea Mesara.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="S123.html">&lt;</a>
<a class="home" href="index.html">=</a>
<a class="next" href="S125.html">&gt;</a>
</div></div>
</body>
</html>