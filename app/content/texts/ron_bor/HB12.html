<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>EVREI 12 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="HB.html">Biblia Ortodoxă Română Sinodală (2006)</a><a class="location" href="HB.html">EVREI 12</a><a class="prev" href="HB11.html">&lt;</a>
<a class="home" href="index.html">=</a>
<a class="next" href="HB13.html">&gt;</a>
</div></div>
<div class="section chapter HB HB12 ron_bor ron " dir="ltr" lang="ro" data-id="HB12" data-nextid="HB13" data-previd="HB11">
<div class="c">12</div>
<div class="p">
<span class="v-num v-1">1&nbsp;</span><span class="v HB12_1" data-id="HB12_1">De aceea şi noi, având împrejurul nostru atâta nor de mărturii, să lepădăm orice povară şi păcatul ce grabnic ne împresoară şi să alergăm cu stăruinţă în lupta care ne stă înainte.</span>
<span class="v-num v-2">2&nbsp;</span><span class="v HB12_2" data-id="HB12_2">Cu ochii aţintiţi asupra lui Iisus, începătorul şi plinitorul credinţei, Care, pentru bucuria pusă înainte-I, a suferit crucea, n-a ţinut seama de ocara ei şi a şezut de-a dreapta tronului lui Dumnezeu.</span>
<span class="v-num v-3">3&nbsp;</span><span class="v HB12_3" data-id="HB12_3">Luaţi aminte, dar, la Cel ce a răbdat de la păcătoşi, asupra Sa, o atât de mare împotrivire, ca să nu vă lăsaţi osteniţi, slăbind în sufletele voastre.</span>
<span class="v-num v-4">4&nbsp;</span><span class="v HB12_4" data-id="HB12_4">În lupta voastră cu păcatul, nu v-aţi împotrivit încă până la sânge.</span>
<span class="v-num v-5">5&nbsp;</span><span class="v HB12_5" data-id="HB12_5">Şi aţi uitat îndemnul care vă grăieşte ca unor fii: "Fiul meu, nu dispreţui certarea Domnului, nici nu te descuraja, când eşti mustrat de El.</span>
<span class="v-num v-6">6&nbsp;</span><span class="v HB12_6" data-id="HB12_6">Căci pe cine îl iubeşte Domnul îl ceartă, şi biciuieşte pe tot fiul pe care îl primeşte".</span>
<span class="v-num v-7">7&nbsp;</span><span class="v HB12_7" data-id="HB12_7">Răbdaţi spre înţelepţire, Dumnezeu se poartă cu voi ca faţă de fii. Căci care este fiul pe care tatăl său nu-l pedepseşte?</span>
<span class="v-num v-8">8&nbsp;</span><span class="v HB12_8" data-id="HB12_8">Iar dacă sunteţi fără de certare, de care toţi au parte, atunci sunteţi fii nelegitimi şi nu fii adevăraţi.</span>
<span class="v-num v-9">9&nbsp;</span><span class="v HB12_9" data-id="HB12_9">Apoi dacă am avut pe părinţii noştri după trup, care să ne certe, şi ne sfiam de ei, oare nu ne vom supune cu atât mai vârtos Tatălui duhurilor, ca să avem viaţă?</span>
<span class="v-num v-10">10&nbsp;</span><span class="v HB12_10" data-id="HB12_10">Pentru că ei, precum găseau cu cale, ne pedepseau pentru puţine zile, iar Acesta, spre folosul nostru, ca să ne împărtăşim de sfinţenia Lui.</span>
<span class="v-num v-11">11&nbsp;</span><span class="v HB12_11" data-id="HB12_11">Orice mustrare, la început, nu pare că e de bucurie, ci de întristare, dar mai pe urmă dă celor încercaţi cu ea roada paşnică a dreptăţii.</span>
<span class="v-num v-12">12&nbsp;</span><span class="v HB12_12" data-id="HB12_12">Pentru aceea, "îndreptaţi mâinile cele ostenite şi genunchii cei slăbănogiţi.</span>
<span class="v-num v-13">13&nbsp;</span><span class="v HB12_13" data-id="HB12_13">Faceţi cărări drepte pentru picioarele voastre", aşa încât cine este şchiop să nu se abată, ci mai vârtos să se vindece.</span>
<span class="v-num v-14">14&nbsp;</span><span class="v HB12_14" data-id="HB12_14">Căutaţi pacea cu toţi şi sfinţenia, fără de care nimeni nu va vedea pe Domnul,</span>
<span class="v-num v-15">15&nbsp;</span><span class="v HB12_15" data-id="HB12_15">Veghind cu luare aminte ca nimeni să nu rămână lipsit de harul lui Dumnezeu şi ca nu cumva, odrăslind vreo pricină de amărăciune, să vă tulbure, şi prin ea mulţi să se molipsească.</span>
<span class="v-num v-16">16&nbsp;</span><span class="v HB12_16" data-id="HB12_16">Şi să nu fie vreunul desfrânat sau întinat ca Esau, care pentru o mâncare şi-a vândut dreptul de întâi născut.</span>
<span class="v-num v-17">17&nbsp;</span><span class="v HB12_17" data-id="HB12_17">Ştiţi că mai pe urmă, când a dorit să moştenească binecuvântarea, nu a fost luat în seamă, căci, deşi cu lacrimi a căutat, n-a mai avut cum să schimbe hotărârea.</span>
<span class="v-num v-18">18&nbsp;</span><span class="v HB12_18" data-id="HB12_18">Căci voi nu v-aţi apropiat nici de muntele ce putea fi pipăit, nici de focul care ardea cu flacără, nici de nor, nici de beznă, nici de vijelie,</span>
<span class="v-num v-19">19&nbsp;</span><span class="v HB12_19" data-id="HB12_19">Nici de glasul trâmbiţei, nici de răsunetul cuvintelor despre care cei ce îl auzeau s-au rugat să nu li se mai grăiască,</span>
<span class="v-num v-20">20&nbsp;</span><span class="v HB12_20" data-id="HB12_20">Deoarece nu puteau să sufere porunca: "Chiar dacă şi fiară de s-ar atinge de munte, să fie ucisă cu pietre, sau să fie străpunsă cu săgeata",</span>
<span class="v-num v-21">21&nbsp;</span><span class="v HB12_21" data-id="HB12_21">Şi atât de înfricoşătoare era arătarea, încât Moise a zis: "Sunt înspăimântat şi mă cutremur!".</span>
<span class="v-num v-22">22&nbsp;</span><span class="v HB12_22" data-id="HB12_22">Ci v-aţi apropiat de muntele Sion şi de cetatea Dumnezeului celui viu, de Ierusalimul cel ceresc şi de zeci de mii de îngeri, în adunare sărbătorească,</span>
<span class="v-num v-23">23&nbsp;</span><span class="v HB12_23" data-id="HB12_23">Şi de Biserica celor întâi născuţi, care sunt scrişi în ceruri şi de Dumnezeu, Judecătorul tuturor, şi de duhurile drepţilor celor desăvârşiţi,</span>
<span class="v-num v-24">24&nbsp;</span><span class="v HB12_24" data-id="HB12_24">Şi de Iisus, Mijlocitorul noului testament, şi de sângele stropirii care grăieşte mai bine decât al lui Abel.</span>
<span class="v-num v-25">25&nbsp;</span><span class="v HB12_25" data-id="HB12_25">Luaţi seama să nu vă lepădaţi de Cel care vorbeşte. Căci dacă aceia n-au scăpat de pedeapsă, nevoind să asculte pe cel ce le grăia pe pământ, cu atât mai mult noi - îndepărtându-ne de Cel ce ne grăieşte din ceruri -</span>
<span class="v-num v-26">26&nbsp;</span><span class="v HB12_26" data-id="HB12_26">Al Cărui glas, odinioară, a zguduit pământul, iar acum, vorbind, a făgăduit: "Încă o dată voi clătina nu numai pământul, ci şi cerul".</span>
<span class="v-num v-27">27&nbsp;</span><span class="v HB12_27" data-id="HB12_27">Iar prin aceea că zice: "Încă o dată" arată schimbarea celor clătinate, ca a unor lucruri făcute, ca să rămână cele neclintite.</span>
<span class="v-num v-28">28&nbsp;</span><span class="v HB12_28" data-id="HB12_28">De aceea, fiindcă primim o împărăţie neclintită, să fim mulţumitori, şi aşa să-I aducem lui Dumnezeu închinare plăcută, cu evlavie şi cu sfială.</span>
<span class="v-num v-29">29&nbsp;</span><span class="v HB12_29" data-id="HB12_29">Căci "Dumnezeul nostru este şi foc mistuitor".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="HB11.html">&lt;</a>
<a class="home" href="index.html">=</a>
<a class="next" href="HB13.html">&gt;</a>
</div></div>
</body>
</html>