<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEȘIREA A DOUA CARTE A LUI MOISE 28 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EX.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="EX.html">IEȘIREA A DOUA CARTE A LUI MOISE 28</a><a class="prev" href="EX27.html">&lt;</a>
<a class="home" href="index.html">=</a>
<a class="next" href="EX29.html">&gt;</a>
</div></div>
<div class="section chapter EX EX28 ron_roa ron " dir="ltr" lang="ron" data-id="EX28" data-nextid="EX29" data-previd="EX27">
<div class="c">28</div>
<div class="p">
<span class="v-num v-1">1&nbsp;</span><span class="v EX28_1" data-id="EX28_1">Adu-i la tine pe Aaron, fratele tău, şi pe fiii săi din mijlocul fiilor lui Israel, ca să-Mi fie preoţi: Aaron, precum şi Nadab, Abiud, Eleazar şi Itamar, fiii lui Aaron.</span>
<span class="v-num v-2">2&nbsp;</span><span class="v EX28_2" data-id="EX28_2">Îi vei face lui Aaron, fratele tău, veşminte sfinţite, spre cinste şi mărire.</span>
<span class="v-num v-3">3&nbsp;</span><span class="v EX28_3" data-id="EX28_3">Tu vei vorbi către toţi cei înţelepţi în cuget, pe care Eu i-am umplut de duhul înţelepciunii şi al priceperii , iar ei îi vor face lui Aaron veşmânt de sfinţenie'ntru sfinţire , cu care să-Mi slujească.</span>
<span class="v-num v-4">4&nbsp;</span><span class="v EX28_4" data-id="EX28_4">Iată dar veşmintele pe care le vor face: pieptar, efod, mantă, tunică brodată, tiară şi brâu. Veşminte sfinte îi vor face lui Aaron, fratele tău, precum şi fiilor săi, ca să-Mi slujească ei ca preoţi.</span>
<span class="v-num v-5">5&nbsp;</span><span class="v EX28_5" data-id="EX28_5">Pentru aceasta vor face rost de fir de aur, de mătase violetă, purpurie şi stacojie, precum şi de in topit.</span>
<span class="v-num v-6">6&nbsp;</span><span class="v EX28_6" data-id="EX28_6">Efodul îl vor face de in topit şi răsucit, lucrare de mare iscusinţă.</span>
<span class="v-num v-7">7&nbsp;</span><span class="v EX28_7" data-id="EX28_7">Acesta va fi din două bucăţi: una pe piept şi alta pe spate, unite'ntre ele la umeri;</span>
<span class="v-num v-8">8&nbsp;</span><span class="v EX28_8" data-id="EX28_8">galonul efodului, care vine peste el ca şi cum ar veni din el, va fi lucrat din fir de aur curat, din mătase violetă, purpurie şi stacojie şi din in topit.</span>
<span class="v-num v-9">9&nbsp;</span><span class="v EX28_9" data-id="EX28_9">Vei lua două pietre, pietre de smarald, şi vei săpa în ele numele fiilor lui Israel:</span>
<span class="v-num v-10">10&nbsp;</span><span class="v EX28_10" data-id="EX28_10">şase nume pe o piatră şi alte şase nume pe cealaltă piatră, înşiraţi după cum s'au născut ei.</span>
<span class="v-num v-11">11&nbsp;</span><span class="v EX28_11" data-id="EX28_11">Precum fac săpătorii în piatră, care sapă peceţi, aşa vei săpa cele două pietre cu numele fiilor lui Israel .</span>
<span class="v-num v-12">12&nbsp;</span><span class="v EX28_12" data-id="EX28_12">Cele două pietre le vei pune pe umerii efodului: pietre de pomenire fiilor lui Israel: Aaron deci va purta pe amândoi umerii săi numele fiilor lui Israel înaintea Domnului, spre pomenirea lor.</span>
<span class="v-num v-13">13&nbsp;</span><span class="v EX28_13" data-id="EX28_13">Vei face paftale de aur curat</span>
<span class="v-num v-14">14&nbsp;</span><span class="v EX28_14" data-id="EX28_14">şi două lănţişoare vei face, tot de aur curat, răsucite ca sfoara şi'nflorate ca floarea; lănţişoarele cele răsucite le vei prinde de paftalele de pe umeri, în partea din faţă.</span>
<span class="v-num v-15">15&nbsp;</span><span class="v EX28_15" data-id="EX28_15">Vei face un pieptar al judecăţilor, lucrat cu iscusinţă, la fel cu efodul: din fir de aur, din mătase violetă, purpurie şi stacojie şi din in topit.</span>
<span class="v-num v-16">16&nbsp;</span><span class="v EX28_16" data-id="EX28_16">Acesta va fi îndoit în patru colţuri, lung de o palmă şi lat de o palmă.</span>
<span class="v-num v-17">17&nbsp;</span><span class="v EX28_17" data-id="EX28_17">Pe el să aşezi o înfloritură de pietre scumpe, rânduite'n patru rânduri. Un rând de pietre va fi: un sardiu, un topaz şi un smarald: acesta-i rândul întâi;</span>
<span class="v-num v-18">18&nbsp;</span><span class="v EX28_18" data-id="EX28_18">în rândul al doilea: un rubin, un safir şi un diamant;</span>
<span class="v-num v-19">19&nbsp;</span><span class="v EX28_19" data-id="EX28_19">în rândul al treilea: un opal, o agată şi un ametist;</span>
<span class="v-num v-20">20&nbsp;</span><span class="v EX28_20" data-id="EX28_20">şi în rândul al patrulea: un hrisolit, un onix şi un iaspis; toate, după rânduiala lor, ferecate în aur şi'n cuibuşoare de aur.</span>
<span class="v-num v-21">21&nbsp;</span><span class="v EX28_21" data-id="EX28_21">Pietrele vor fi douăsprezece, potrivit cu numele celor doisprezece fii ai lui Israel săpate'n cele două pietre de pe umeri după numele lor şi după rânduiala'n care s'au născut. Pe fiecare vei săpa, ca'ntr'o pecete, câte un nume din cele douăsprezece seminţii.</span>
<span class="v-num v-22">22&nbsp;</span><span class="v EX28_22" data-id="EX28_22">Pentru pieptar vei face lănţişoare de aur curat, răsucite ca sfoara.</span>
<span class="v-num v-23">23&nbsp;</span><span class="v EX28_23" data-id="EX28_23">Astfel Aaron, când va intra în sfânta, va purta numele fiilor lui Israel pe pieptarul judecăţii, spre pomenire înaintea Domnului.</span>
<span class="v-num v-24">24&nbsp;</span><span class="v EX28_24" data-id="EX28_24">Pe pieptarul judecăţii vei pune lănţişoarele răsucite; pe amândouă marginile pieptarului le vei pune.</span>
<span class="v-num v-25">25&nbsp;</span><span class="v EX28_25" data-id="EX28_25">Iar cele două paftale le vei aşeza pe amândoi umerii efodului, în partea din faţă.</span>
<span class="v-num v-26">26&nbsp;</span><span class="v EX28_26" data-id="EX28_26">În pieptarul judecăţii vei pune Urim şi Tumim ; când Aaron va intra în sfânta înfăţişându-se înaintea Domnului, ele vor fi pe inima lui; astfel va purta Aaron pururea la inima sa judecăţile fiilor lui Israel înaintea Domnului.</span>
<span class="v-num v-27">27&nbsp;</span><span class="v EX28_27" data-id="EX28_27">Vei face şi o mantă, tot de mătase vişinie.</span>
<span class="v-num v-28">28&nbsp;</span><span class="v EX28_28" data-id="EX28_28">Gura ei va fi la mijloc, sus, tăiată dintr'însa, şi va avea'mprejur un guler lucrat cu măiestrie şi făcând un singur corp cu manta, ca să nu se deşire.</span>
<span class="v-num v-29">29&nbsp;</span><span class="v EX28_29" data-id="EX28_29">Iar pe la poale îi vei face de jur-împrejur un fel de rodii mărunte, rodii'nflorate'n mătase violetă, stacojie, vişinie şi'n in topit; asta, pe poalele mantei;</span>
<span class="v-num v-30">30&nbsp;</span><span class="v EX28_30" data-id="EX28_30">iar printre rodii vei pune'n acelaşi chip clopoţei de aur, de jur-împrejur: o rodie de aur şi-un clopoţel de aur, ca o floare rotită pe poalele mantei.</span>
<span class="v-num v-31">31&nbsp;</span><span class="v EX28_31" data-id="EX28_31">Ea va fi pe Aaron când acesta va face slujbă, şi auzit le va fi clinchetul când el va intra în sfânta, înaintea Domnului, şi când va ieşi, aşa ca el să nu moară.</span>
<span class="v-num v-32">32&nbsp;</span><span class="v EX28_32" data-id="EX28_32">Vei face o tăbliţă de aur curat şi vei săpa în ea, ca'ntr'o pecete: Sfinţenia Domnului,</span>
<span class="v-num v-33">33&nbsp;</span><span class="v EX28_33" data-id="EX28_33">şi s'o prinzi de tiară cu un şnur de mătase violetă, în partea din faţă a tiarei.</span>
<span class="v-num v-34">34&nbsp;</span><span class="v EX28_34" data-id="EX28_34">Ea va fi pe fruntea lui Aaron, şi Aaron va purta păcatele celor ce au adus jertfe - prinoasele afierosite de fiii lui Israel şi toate darurile din jertfele lor; ea le va fi pe fruntea lui Aaron ca o jertfă de-a pururi bineprimită înaintea Domnului.</span>
<span class="v-num v-35">35&nbsp;</span><span class="v EX28_35" data-id="EX28_35">Tunica cu ciucuri o vei face din in topit, şi tot din in topit vei face tiara; şi brâu vei face, totul lucrat cu măiestrie.</span>
<span class="v-num v-36">36&nbsp;</span><span class="v EX28_36" data-id="EX28_36">Şi fiilor lui Aaron le vei face tunici şi brâie; şi tiare le vei face, spre cinste şi mărire.</span>
<span class="v-num v-37">37&nbsp;</span><span class="v EX28_37" data-id="EX28_37">Cu acestea îl vei îmbrăca pe Aaron, fratele tău, precum şi pe fiii lui; îi vei unge, le vei umple mâinile şi-i vei sfinţi ca să-Mi fie preoţi.</span>
<span class="v-num v-38">38&nbsp;</span><span class="v EX28_38" data-id="EX28_38">Le vei face pantaloni de in, de la brâu până sub genunchi, ca să-şi acopere goliciunea trupului ;</span>
<span class="v-num v-39">39&nbsp;</span><span class="v EX28_39" data-id="EX28_39">Aaron şi fiii săi îi vor purta ori de câte ori vor intra în cortul mărturiei sau când vor merge să slujească la jertfelnicul din sfânta, ca să nu-şi atragă asupră-le păcat şi să moară. Lege veşnică va fi aceasta pentru el şi pentru urmaşii săi de după el.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EX27.html">&lt;</a>
<a class="home" href="index.html">=</a>
<a class="next" href="EX29.html">&gt;</a>
</div></div>
</body>
</html>