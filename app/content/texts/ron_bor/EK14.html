<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEZECHIEL 14 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EK.html">Biblia Ortodoxă Română Sinodală (2006)</a><a class="location" href="EK.html">IEZECHIEL 14</a><a class="prev" href="EK13.html">&lt;</a>
<a class="home" href="index.html">=</a>
<a class="next" href="EK15.html">&gt;</a>
</div></div>
<div class="section chapter EK EK14 ron_bor ron " dir="ltr" lang="ro" data-id="EK14" data-nextid="EK15" data-previd="EK13">
<div class="c">14</div>
<div class="p">
<span class="v-num v-1">1&nbsp;</span><span class="v EK14_1" data-id="EK14_1">Atunci au venit la mine câţiva din bătrânii lui Israel şi au şezut înaintea mea.</span>
<span class="v-num v-2">2&nbsp;</span><span class="v EK14_2" data-id="EK14_2">Şi a fost către mine cuvântul Domnului şi a zis:</span>
<span class="v-num v-3">3&nbsp;</span><span class="v EK14_3" data-id="EK14_3">"Fiul omului, aceşti bărbaţi îşi poartă idolii în inimă şi îşi au ochii aţintiţi spre ceea ce i-a făcut să cadă în nedreptăţi. Pot Eu oare să le răspund?</span>
<span class="v-num v-4">4&nbsp;</span><span class="v EK14_4" data-id="EK14_4">De aceea grăieşte cu ei şi le spune: Aşa grăieşte Domnul Dumnezeu: Dacă cineva din casa lui Israel, care poartă în inima sa idolii săi şi îşi are privirile aţintite spre ceea ce l-a făcut să cadă în nedreptăţi, va veni să întrebe pe prooroc, oare aş putea Eu, Domnul, să-i dau răspuns, din cauza mulţimii idolilor lui?</span>
<span class="v-num v-5">5&nbsp;</span><span class="v EK14_5" data-id="EK14_5">Să înţeleagă dar casa lui Israel în inima sa, căci ei cu toţii au ajuns străini de Mine, prin idolii lor.</span>
<span class="v-num v-6">6&nbsp;</span><span class="v EK14_6" data-id="EK14_6">De aceea spune casei lui Israel: Aşa grăieşte Domnul Dumnezeu: Abateţi-vă şi vă întoarceţi de la idolii voştri şi de la toate urâciunile voastre întoarceţi-vă faţa.</span>
<span class="v-num v-7">7&nbsp;</span><span class="v EK14_7" data-id="EK14_7">Că dacă cineva din casa lui Israel şi din străinii care trăiesc în Israel s-a depărtat de la Mine, îngăduind idolii în inima sa şi aţintindu-şi ochii spre ceea ce l-a făcut să cadă în nedreptăţi, va veni la prooroc ca să Mă întrebe prin el, îi voi răspunde Eu oare?</span>
<span class="v-num v-8">8&nbsp;</span><span class="v EK14_8" data-id="EK14_8">Voi îndrepta faţa Mea împotriva omului aceluia, îl voi face să fie semn şi pildă şi-l voi pierde din poporul Meu şi veţi cunoaşte că Eu sunt Domnul.</span>
<span class="v-num v-9">9&nbsp;</span><span class="v EK14_9" data-id="EK14_9">Iar dacă proorocul va amăgi şi va spune cuvânt, ca şi cum Eu, Domnul, i l-aş fi spus, atunci Eu îmi voi întinde mâna şi-l voi stârpi din poporul Meu Israel.</span>
<span class="v-num v-10">10&nbsp;</span><span class="v EK14_10" data-id="EK14_10">Şi aşa îşi vor lua toţi pedeapsa pentru nelegiuirea lor; cum va fi pedeapsa celui ce întreabă, aşa va fi şi pedeapsa celui ce prooroceşte,</span>
<span class="v-num v-11">11&nbsp;</span><span class="v EK14_11" data-id="EK14_11">Ca în viitor casa lui Israel să nu se mai abată de la Mine şi ca să nu se mai întineze cu tot felul de nelegiuiri; ca să fie poporul Meu, iar Eu să fiu Dumnezeul lor", zice Domnul Dumnezeu.</span>
<span class="v-num v-12">12&nbsp;</span><span class="v EK14_12" data-id="EK14_12">Fost-a cuvântul Domnului către mine şi mi-a zis:</span>
<span class="v-num v-13">13&nbsp;</span><span class="v EK14_13" data-id="EK14_13">"Fiul omului, dacă vreo ţară ar păcătui înaintea Mea, abătându-se în chip nelegiuit de la Mine, şi Eu aş întinde mâna Mea asupra ei, aş zdrobi în ea tot spicul de grâu şi aş trimite asupra ei foametea şi aş începe să pierd în ea pe oameni şi dobitoace;</span>
<span class="v-num v-14">14&nbsp;</span><span class="v EK14_14" data-id="EK14_14">Dacă s-ar afla acolo cei trei bărbaţi: Noe, Daniel şi Iov, apoi aceştia, prin dreptatea lor, şi-ar scăpa numai viaţa lor, zice Domnul Dumnezeu.</span>
<span class="v-num v-15">15&nbsp;</span><span class="v EK14_15" data-id="EK14_15">Sau dacă aş trimite asupra acestui pământ fiare rele, care l-ar văduvi de popor, şi dacă ţel din pricina fiarelor ar ajunge pustiu şi de nestrăbătut,</span>
<span class="v-num v-16">16&nbsp;</span><span class="v EK14_16" data-id="EK14_16">Atunci aceşti trei bărbaţi, aflându-se în el, precum este de adevărat că Eu sunt viu, zice Domnul, tot aşa este de adevărat că ei n-ar scăpa nici pe fii, nici pe fiice, ci numai ei singuri ar scăpa, iar ţara ar ajunge pustie.</span>
<span class="v-num v-17">17&nbsp;</span><span class="v EK14_17" data-id="EK14_17">Sau dacă aş aduce în ţara aceasta sabie şi aş zice: "Sabie, străbate ţara" şi aş începe a pierde acolo pe oameni şi animale,</span>
<span class="v-num v-18">18&nbsp;</span><span class="v EK14_18" data-id="EK14_18">Atunci aceşti trei bărbaţi, aflându-se în ea, precum este adevărat că Eu sunt viu, tot aşa este de adevărat, zice Domnul, că ei n-ar scăpa nici pe fii, nici pe fiice, ci numai ei singuri ar scăpa.</span>
<span class="v-num v-19">19&nbsp;</span><span class="v EK14_19" data-id="EK14_19">Sau dacă Eu aş trimite ciuma în ţara aceasta şi aş revărsa asupra ei urgia Mea în vărsare de sânge, ca să pierd din ea şi pe oameni şi pe animale,</span>
<span class="v-num v-20">20&nbsp;</span><span class="v EK14_20" data-id="EK14_20">Apoi Noe, Daniel şi Iov, aflându-se în ea, precum este adevărat că Eu sunt viu, zice Domnul, tot aşa este de adevărat că n-ar scăpa nici fii, nici fiice; prin dreptatea lor ei şi-ar scăpa numai viaţa lor".</span>
<span class="v-num v-21">21&nbsp;</span><span class="v EK14_21" data-id="EK14_21">Că aşa zice Domnul Dumnezeu: "Chiar de aş trimite aceste patru pedepse grozave ale Mele: sabia, foametea, fiarele sălbatice şi ciuma împotriva Ierusalimului, ca să stârpesc din el oamenii şi dobitoacele,</span>
<span class="v-num v-22">22&nbsp;</span><span class="v EK14_22" data-id="EK14_22">Şi atunci va rămâne în ei o rămăşiţă de fii şi fiice, care vor fi scoşi de acolo. Iată ei vor veni la voi şi voi veţi vedea purtarea lor şi faptele dor şi vă veţi mângâia de nenorocirea pe care Eu am adus-o asupra Ierusalimului şi de toate câte am adus asupra lui.</span>
<span class="v-num v-23">23&nbsp;</span><span class="v EK14_23" data-id="EK14_23">Ei vă vor mângâia, când veţi vedea purtarea lor şi faptele lor, şi veţi cunoaşte că nu în zadar am făcut Eu toate câte am făcut în el", zice Domnul Dumnezeu.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EK13.html">&lt;</a>
<a class="home" href="index.html">=</a>
<a class="next" href="EK15.html">&gt;</a>
</div></div>
</body>
</html>