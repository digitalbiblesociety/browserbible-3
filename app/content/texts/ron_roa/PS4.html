<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>PSALMII 4 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="PS.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="PS.html">PSALMII 4</a><a class="prev" href="PS3.html">&lt;</a>
<a class="home" href="index.html">=</a>
<a class="next" href="PS5.html">&gt;</a>
</div></div>
<div class="section chapter PS PS4 ron_roa ron " dir="ltr" lang="ro" data-id="PS4" data-nextid="PS5" data-previd="PS3">
<div class="c">Psalmul 4</div>
<div class="p">
<span class="v-num v-1">1&nbsp;</span><span class="v PS4_1" data-id="PS4_1">Când eu am strigat, Tu m’ai auzit, Dumnezeul dreptăţii mele; întru necaz m’ai alinat; ai milă de mine, ascultă-mi rugăciunea!</span>
<span class="v-num v-2">2&nbsp;</span><span class="v PS4_2" data-id="PS4_2">Voi, fii ai oamenilor, până când veţi fi greoi la inimă? de ce iubiţi voi deşertăciunea şi cătaţi după minciună?</span>
<span class="v-num v-3">3&nbsp;</span><span class="v PS4_3" data-id="PS4_3">Să ştiţi că minunat l-a făcut Domnul pe cel sfânt al Său; Domnul mă va auzi când voi striga către Dânsul.</span>
<span class="v-num v-4">4&nbsp;</span><span class="v PS4_4" data-id="PS4_4">Mâniaţi-vă, dar nu păcătuiţi; deasupra paturilor voastre căiţi-vă de cele ce-aţi grăit în inimile voastre.</span>
<span class="v-num v-5">5&nbsp;</span><span class="v PS4_5" data-id="PS4_5">Jertfiţi jertfa dreptăţii şi nădăjduiţi în Domnul.</span>
<span class="v-num v-6">6&nbsp;</span><span class="v PS4_6" data-id="PS4_6">Mulţi zic: „Cine ni le va arăta nouă pe cele bune?” Însemnatu-s’a peste noi lumina feţei Tale, Doamne;</span>
<span class="v-num v-7">7&nbsp;</span><span class="v PS4_7" data-id="PS4_7">dat-ai bucurie în inima mea mai mult decât în ei când roada lor de grâu, de vin şi untdelemn s’a înmulţit.</span>
<span class="v-num v-8">8&nbsp;</span><span class="v PS4_8" data-id="PS4_8">În pace de’ndată mă voi culca şi voi adormi, că Tu, Doamne, osebit m’ai aşezat întru nădejde.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="PS3.html">&lt;</a>
<a class="home" href="index.html">=</a>
<a class="next" href="PS5.html">&gt;</a>
</div></div>
</body>
</html>