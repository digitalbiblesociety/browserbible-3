<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNTÂI A REGILOR 9 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="S1.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="S1.html">CARTEA ÎNTÂI A REGILOR 9</a><a class="prev" href="S18.html">&lt;</a>
<a class="home" href="index.html">=</a>
<a class="next" href="S110.html">&gt;</a>
</div></div>
<div class="section chapter S1 S19 ron_roa ron " dir="ltr" lang="ro" data-id="S19" data-nextid="S110" data-previd="S18">
<div class="c">9</div>
<div class="p">
<span class="v-num v-1">1&nbsp;</span><span class="v S19_1" data-id="S19_1">Între fiii lui Veniamin se afla un bărbat pe care-l chema Chiş, fiul lui Abiel, fiul lui Ţeror, fiul lui Becorat, fiul lui Afia, fiul unui veniaminit, om de ispravă.</span>
<span class="v-num v-2">2&nbsp;</span><span class="v S19_2" data-id="S19_2">Acesta avea un fiu pe care-l chema Saul , mândru la statură , om bun; între fiii lui Israel nu era un om mai bun decât el; de la umeri în sus era mai înalt decât oricare din popor.</span>
<span class="v-num v-3">3&nbsp;</span><span class="v S19_3" data-id="S19_3">Iar asinele lui Chiş, tatăl lui Saul, s'au pierdut. Şi a zis Chiş către Saul, fiul său: "Ia cu tine pe unul din argaţi şi sculaţi-vă şi duceţi-vă să căutaţi asinele!"</span>
<span class="v-num v-4">4&nbsp;</span><span class="v S19_4" data-id="S19_4">Şi au străbătut ei muntele lui Efraim şi ţinutul Şalişa, dar nu le-au găsit; au străbătut şi ţinutul Şaalim, dar nici acolo nu erau; au străbătut şi ţinutul lui Veniamin, dar nu le-au aflat.</span>
<span class="v-num v-5">5&nbsp;</span><span class="v S19_5" data-id="S19_5">Şi dac'au ajuns ei în ţinutul Ţuf , Saul i-a zis argatului care era cu el: "Hai să ne întoarcem, ca nu cumva tatăl meu să fi uitat de asine şi să ne ducă nouă grija!"</span>
<span class="v-num v-6">6&nbsp;</span><span class="v S19_6" data-id="S19_6">Argatul însă i-a zis: "Iată, în cetatea aceasta e un om al lui Dumnezeu, un om de mare vază; tot ce grăieşte se plineşte; hai să mergem acolo, ca să ne spună el calea pe care să ţinem ochii".</span>
<span class="v-num v-7">7&nbsp;</span><span class="v S19_7" data-id="S19_7">Iar Saul i-a zis argatului care era cu el: "Bine, să mergem; dar ce-i vom duce omului lui Dumnezeu? că pâinile din traistă ni s'au isprăvit, şi altceva nu avem să-i dăm omului lui Dumnezeu".</span>
<span class="v-num v-8">8&nbsp;</span><span class="v S19_8" data-id="S19_8">Argatul i-a mai răspuns lui Saul, zicând: "Iată, în mâna mea se află un sfert de siclu de argint ; pe acesta i-l vei da omului lui Dumnezeu, iar el ne va spune calea noastră".</span>
<span class="v-num v-9">9&nbsp;</span><span class="v S19_9" data-id="S19_9">(În vremile de demult, când cineva dintre fiii lui Israel mergea să-L întrebe pe Dumnezeu, zicea aşa: "Hai să mergem la văzătorul"; că, mai înainte, aşa-l numea poporul pe profet: văzătorul).</span>
<span class="v-num v-10">10&nbsp;</span><span class="v S19_10" data-id="S19_10">Şi a zis Saul către argatul său: "Bine zis! Hai să mergem!" Şi au mers în cetatea unde era omul lui Dumnezeu .</span>
<span class="v-num v-11">11&nbsp;</span><span class="v S19_11" data-id="S19_11">Şi'n timp ce ei urcau costişa cetăţii, au dat de fetele care ieşiseră să ia apă şi le-au întrebat: "Aici se află văzătorul?"</span>
<span class="v-num v-12">12&nbsp;</span><span class="v S19_12" data-id="S19_12">Iar fetele le-au răspuns: "Aici este; iată-l, înaintea voastră; chiar acum vine în cetate, anume pentru această zi, căci astăzi se aduce în deal jertfă pentru popor .</span>
<span class="v-num v-13">13&nbsp;</span><span class="v S19_13" data-id="S19_13">Dacă veţi intra acum în cetate, acolo în cetate îl veţi găsi, înainte de a se duce pe deal să mănânce; că poporul nu va mânca până nu vine el; fiindcă el binecuvintează jertfa, şi după aceea mănâncă oaspeţii. Aşadar, duceţi-vă acum, că astăzi îl veţi afla".</span>
<span class="v-num v-14">14&nbsp;</span><span class="v S19_14" data-id="S19_14">Atunci ei s'au dus în cetate. Şi umblând ei prin mijlocul cetăţii, iată că Samuel ieşea să-i întâmpine ca să se urce pe deal.</span>
<span class="v-num v-15">15&nbsp;</span><span class="v S19_15" data-id="S19_15">Acum, cu o zi mai înainte ca Saul să fi venit la Samuel, Domnul i-a făcut acestuia o descoperire în auz , zicând:</span>
<span class="v-num v-16">16&nbsp;</span><span class="v S19_16" data-id="S19_16">"Mâine, pe vremea aceasta, voi trimite la tine un om din ţinutul lui Veniamin; pe acela să-l ungi domn peste poporul Meu Israel; el Îmi va mântui poporul din mâna Filistenilor; că am căutat spre smerenia poporului Meu , de vreme ce strigătul lui a ajuns la Mine".</span>
<span class="v-num v-17">17&nbsp;</span><span class="v S19_17" data-id="S19_17">Când l-a văzut Samuel pe Saul, Domnul i-a răspuns : "Iată omul de care ţi-am vorbit; el va domni peste poporul Meu".</span>
<span class="v-num v-18">18&nbsp;</span><span class="v S19_18" data-id="S19_18">Saul s'a apropiat de Samuel în mijlocul cetăţii şi i-a zis: "Spune-mi, te rog, care este casa văzătorului?"</span>
<span class="v-num v-19">19&nbsp;</span><span class="v S19_19" data-id="S19_19">Iar Samuel, răspunzându-i lui Saul, a zis: "Chiar eu sunt acela. Urcă-te înaintea mea pe deal şi mănâncă astăzi cu mine; mâine-dimineaţă îţi voi da drumul şi-ţi voi spune tot ce ai pe inimă.</span>
<span class="v-num v-20">20&nbsp;</span><span class="v S19_20" data-id="S19_20">Inima să nu-ţi fie la asinele tale care s'au pierdut acum trei zile, căci au fost găsite. Şi cui oare i se cuvine tot ceea ce e mai de preţ în Israel?: Nu ţie şi casei tatălui tău?"</span>
<span class="v-num v-21">21&nbsp;</span><span class="v S19_21" data-id="S19_21">Dar Saul i-a răspuns: "Oare nu sunt eu fiul unui veniaminit, cea mai mică seminţie a neamului lui Israel? şi din familia cea mai mică din întreaga seminţie a lui Veniamin? De ce dar îmi vorbeşti în felul acesta?"</span>
<span class="v-num v-22">22&nbsp;</span><span class="v S19_22" data-id="S19_22">Atunci Samuel l-a luat pe Saul şi pe argatul acestuia şi i-a dus la han; şi acolo le-a dat un loc printre oaspeţii cei mai de vază, ca la şaptezeci de oameni.</span>
<span class="v-num v-23">23&nbsp;</span><span class="v S19_23" data-id="S19_23">Şi i-a zis Samuel bucătarului: "Dă-mi porţia pe care ţi-am dat-o şi pe care ţi-am zis s'o ţii de-o parte".</span>
<span class="v-num v-24">24&nbsp;</span><span class="v S19_24" data-id="S19_24">Iar bucătarul, ridicând hartanul cu tot ce era pe el, l-a pus dinaintea lui Saul. Şi i-a zis Samuel lui Saul: "Iată rămăşiţa ; puneţi-o dinainte şi mănâncă; fiindcă spre mărturie ţi s'a păstrat ţie aceasta înaintea celorlalţi ; înfruptă-te!" În ziua aceea Saul a mâncat cu Samuel.</span>
<span class="v-num v-25">25&nbsp;</span><span class="v S19_25" data-id="S19_25">Şi s'a coborât de pe deal în cetate; lui Saul i se pregătise aşternut în foişor, unde a dormit.</span>
<span class="v-num v-26">26&nbsp;</span><span class="v S19_26" data-id="S19_26">Şi a fost că în revărsatul zorilor l-a chemat Samuel pe Saul, în foişor, şi i-a zis: "Scoală-te, şi te voi lăsa să pleci". Iar Saul s'a ridicat şi amândoi au ieşit afară, el şi Samuel.</span>
<span class="v-num v-27">27&nbsp;</span><span class="v S19_27" data-id="S19_27">Iar dacă au ajuns ei într'o parte a cetăţii, Samuel i-a zis lui Saul: "Spune-i argatului tău să treacă înaintea noastră, iar tu stai astăzi aici şi ascultă cuvântul Domnului!"</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="S18.html">&lt;</a>
<a class="home" href="index.html">=</a>
<a class="next" href="S110.html">&gt;</a>
</div></div>
</body>
</html>