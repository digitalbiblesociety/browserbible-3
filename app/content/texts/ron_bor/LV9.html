<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>LEVITICUL 9 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="LV.html">Biblia Ortodoxă Română Sinodală (2006)</a><a class="location" href="LV.html">LEVITICUL 9</a><a class="prev" href="LV8.html">&lt;</a>
<a class="home" href="index.html">=</a>
<a class="next" href="LV10.html">&gt;</a>
</div></div>
<div class="section chapter LV LV9 ron_bor ron " dir="ltr" lang="ron" data-id="LV9" data-nextid="LV10" data-previd="LV8">
<div class="c">9</div>
<div class="p">
<span class="v-num v-1">1&nbsp;</span><span class="v LV9_1" data-id="LV9_1">Iar în ziua a opta a chemat Moise pe Aaron, pe fiii lui şi pe bătrânii lui Israel,</span>
<span class="v-num v-2">2&nbsp;</span><span class="v LV9_2" data-id="LV9_2">Şi a zis către Aaron: "Ia-ţi din turmă un viţel de jertfă pentru păcat şi un berbec pentru arderea de tot, amândoi fără meteahnă, şi-i adu înaintea feţei Domnului.</span>
<span class="v-num v-3">3&nbsp;</span><span class="v LV9_3" data-id="LV9_3">Iar bătrânilor lui Israel să le grăieşti şi să le spui: Luaţi din turma de capre un ţap, ca jertfă pentru păcat, un berbec, un viţel şi un miel, toţi de un an şi fără meteahnă, ca să fie aduşi ardere de tot,</span>
<span class="v-num v-4">4&nbsp;</span><span class="v LV9_4" data-id="LV9_4">Precum şi un bou şi un berbec pentru jertfă de mântuire, ca să se săvârşească jertfă înaintea feţei Domnului, şi prinos de pâine, frământat cu untdelemn, că astăzi are să vi se arate Domnul".</span>
<span class="v-num v-5">5&nbsp;</span><span class="v LV9_5" data-id="LV9_5">Deci au luat ei şi au adus înaintea cortului adunării cele ce poruncise Moise şi a venit toată obştea şi a stat înaintea feţei Domnului.</span>
<span class="v-num v-6">6&nbsp;</span><span class="v LV9_6" data-id="LV9_6">Atunci a zis Moise către obşte: "Iată ce a poruncit Domnul să faceţi, ca să vi se arate slava Domnului!"</span>
<span class="v-num v-7">7&nbsp;</span><span class="v LV9_7" data-id="LV9_7">Iar către Aaron Moise a zis: "Apropie-te de jertfelnic şi săvârşeşte jertfa ta cea pentru păcat şi arderea de tot a ta şi curăţeşte-te pe tine şi casa ta; apoi adu darurile poporului şi-l curăţeşte, cum a poruncit Domnul!"</span>
<span class="v-num v-8">8&nbsp;</span><span class="v LV9_8" data-id="LV9_8">Deci, s-a apropiat Aaron de jertfelnic şi a junghiat viţelul cel de jertfă pentru păcatul său.</span>
<span class="v-num v-9">9&nbsp;</span><span class="v LV9_9" data-id="LV9_9">Iar fiii lui Aaron, aducând sângele la el, şi-a muiat degetul în sânge şi a pus pe coarnele jertfelnicului, iar celălalt sânge l-a turnat jos lângă jertfelnic.</span>
<span class="v-num v-10">10&nbsp;</span><span class="v LV9_10" data-id="LV9_10">Grăsimea, rărunchii şi seul de pe ficat, de la jertfa cea pentru păcat, le-a ars pe jertfelnic, cum poruncise Domnul lui Moise;</span>
<span class="v-num v-11">11&nbsp;</span><span class="v LV9_11" data-id="LV9_11">Iar carnea şi pielea le-a ars pe foc afară din tabără.</span>
<span class="v-num v-12">12&nbsp;</span><span class="v LV9_12" data-id="LV9_12">Apoi a junghiat jertfa cea pentru arderea de tot şi, aducându-i fiii lui Aaron sângele, a stropit jertfelnicul din toate părţile.</span>
<span class="v-num v-13">13&nbsp;</span><span class="v LV9_13" data-id="LV9_13">După aceea i-au adus arderea de tot în bucăţi şi el le-a pus împreună cu căpăţâna pe jertfelnic,</span>
<span class="v-num v-14">14&nbsp;</span><span class="v LV9_14" data-id="LV9_14">Iar măruntaiele şi picioarele le-a spălat cu apă şi le-a pus peste arderea de tot şi le-a ars pe jertfelnic.</span>
<span class="v-num v-15">15&nbsp;</span><span class="v LV9_15" data-id="LV9_15">Apoi a adus prinosul poporului: luând ţapul cel pentru păcatul poporului l-a junghiat şi l-a adus jertfă pentru păcat, ca şi berbecul.</span>
<span class="v-num v-16">16&nbsp;</span><span class="v LV9_16" data-id="LV9_16">După aceea a adus arderea de tot, săvârşind-o după rânduială.</span>
<span class="v-num v-17">17&nbsp;</span><span class="v LV9_17" data-id="LV9_17">A adus de asemenea prinos de pâine şi, luând din el o mână plină, a ars pe jertfelnic, pe lângă arderea de tot cea de dimineaţă.</span>
<span class="v-num v-18">18&nbsp;</span><span class="v LV9_18" data-id="LV9_18">Apoi a junghiat boul şi berbecul pentru jertfa de mântuire a poporului şi fiii lui Aaron i-au adus sângele şi el a stropit cu el jertfelnicul de jur împrejur.</span>
<span class="v-num v-19">19&nbsp;</span><span class="v LV9_19" data-id="LV9_19">I-au adus apoi grăsimea boului şi a berbecului, coada şi grăsimea cea de pe măruntaie, rărunchii cu grăsimea lor şi grăsimea de pe ficat;</span>
<span class="v-num v-20">20&nbsp;</span><span class="v LV9_20" data-id="LV9_20">şi a pus grăsimea pe pieptul jertfei de izbăvire, apoi a ars grăsimea pe jertfelnic;</span>
<span class="v-num v-21">21&nbsp;</span><span class="v LV9_21" data-id="LV9_21">Iar pieptul şi spata dreaptă le-a adus Aaron legănându-le înaintea feţei Domnului, cum poruncise Moise.</span>
<span class="v-num v-22">22&nbsp;</span><span class="v LV9_22" data-id="LV9_22">Şi şi-a ridicat Aaron mâinile sale asupra poporului şi l-a binecuvântat, iar după ce a săvârşit jertfa pentru păcat, arderea de tot şi jertfa de mântuire, s-a coborât.</span>
<span class="v-num v-23">23&nbsp;</span><span class="v LV9_23" data-id="LV9_23">Apoi au intrat Moise şi Aaron în cortul adunării şi când au ieşit au binecuvântat tot poporul; atunci s-a arătat slava Domnului la tot poporul. 24. Şi ieşind foc de la Domnul, a mistuit pe jertfelnic arderea de tot şi grăsimea. Şi văzând tot poporul a scos strigăte de bucurie şi a căzut cu faţa la pământ.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="LV8.html">&lt;</a>
<a class="home" href="index.html">=</a>
<a class="next" href="LV10.html">&gt;</a>
</div></div>
</body>
</html>