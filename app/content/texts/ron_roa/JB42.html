<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOV 42 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JB.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="JB.html">CARTEA LUI IOV 42</a><a class="prev" href="JB41.html">&lt;</a>
<a class="home" href="index.html">=</a>
<a class="next" href="PS1.html">&gt;</a>
</div></div>
<div class="section chapter JB JB42 ron_roa ron " dir="ltr" lang="ro" data-id="JB42" data-nextid="PS1" data-previd="JB41">
<div class="c">42</div>
<div class="p">
<span class="v-num v-1">1&nbsp;</span><span class="v JB42_1" data-id="JB42_1">Şi răspunzând Iov, a zis către Domnul:</span>
<span class="v-num v-2">2&nbsp;</span><span class="v JB42_2" data-id="JB42_2">"Eu ştiu că Tu poţi totul şi că nimic nu-Ţi este, de vrei, cu neputinţă.</span>
<span class="v-num v-3">3&nbsp;</span><span class="v JB42_3" data-id="JB42_3">Căci cine oare-ascunde de Tine ce-are'n gând şi, tăinuind cuvinte, le-ascunde şi de Tine? Cine-mi va spune mie ceva ce n'am ştiut, necunoscute lucruri şi mari şi minunate?</span>
<span class="v-num v-4">4&nbsp;</span><span class="v JB42_4" data-id="JB42_4">Ascultă-mă Tu, Doamne, ca să grăiesc şi eu; eu să Te'ntreb pe Tine, iar Tu să mă înveţi.</span>
<span class="v-num v-5">5&nbsp;</span><span class="v JB42_5" data-id="JB42_5">Te auzeam'nainte cu-auzul, şi atât; dar astăzi şi cu ochiul vederii Te-am văzut.</span>
<span class="v-num v-6">6&nbsp;</span><span class="v JB42_6" data-id="JB42_6">De-aceea eu pe mine m'acopăr cu dispreţ, eu, care'n mine însumi pământ sunt şi ţărână."</span>
<span class="v-num v-7">7&nbsp;</span><span class="v JB42_7" data-id="JB42_7">Şi a fost că după ce Domnul a rostit aceste cuvinte toate către Iov, i-a grăit lui Elifaz din Teman: "Tu şi cei doi prieteni ai tăi aţi greşit, fiindcă'n ochii Mei n'aţi grăit nimic din adevărurile pe care le-a vorbit robul Meu, Iov.</span>
<span class="v-num v-8">8&nbsp;</span><span class="v JB42_8" data-id="JB42_8">Şi acum, luaţi şapte viţei şi şapte berbeci şi duceţi-vă la robul Meu, Iov, iar el le va aduce jertfă pentru voi; şi robul Meu, Iov, se va ruga pentru voi; că dacă Eu n'aş căta la faţa lui şi dacă nu de dragul lui aş face-o, atunci v'aş fi nimicit, deoarece n'aţi grăit întru adevăr asupra lui Iov, robul Meu".</span>
<span class="v-num v-9">9&nbsp;</span><span class="v JB42_9" data-id="JB42_9">Aşa că Elifaz din Teman, Bildad din Şuah şi Ţofar din Naamah s'au dus şi au făcut aşa cum le poruncise Domnul; şi [Domnul], de dragul lui Iov, le-a iertat păcatul.</span>
<span class="v-num v-10">10&nbsp;</span><span class="v JB42_10" data-id="JB42_10">Iar Domnul Şi l-a alăturat pe Iov; iar dacă şi el s'a rugat pentru prietenii săi, [Domnul] le-a iertat păcatul. Şi Domnul i-a dat lui Iov îndoit decât avusese el mai înainte, de două ori mai mult.</span>
<span class="v-num v-11">11&nbsp;</span><span class="v JB42_11" data-id="JB42_11">Iar fraţii lui toţi şi surorile lui au auzit de toate câte i se întâmplaseră şi au venit la el împreună cu toţi ai lui cei de altădată; şi au mâncat şi au băut şi lau alinat şi s'au mirat de toate câte adusese Domnul asupră-i; şi i-a dat fiecare câte o mieluşea şi câte o bucată de aur de patru drahme, nepecetluit.</span>
<span class="v-num v-12">12&nbsp;</span><span class="v JB42_12" data-id="JB42_12">Şi Dumnezeu a binecuvântat pe cele din urmă ale lui Iov mai mult decât pe cele dintâi; vitele lui erau: paisprezece mii de oi, şase mii de cămile, o mie de perechi de boi şi o mie de asine.</span>
<span class="v-num v-13">13&nbsp;</span><span class="v JB42_13" data-id="JB42_13">Şi i s'au născut şapte fii şi trei fiice.</span>
<span class="v-num v-14">14&nbsp;</span><span class="v JB42_14" data-id="JB42_14">Celei dintâi i-a pus numele Iemima, celei de a doua, Cheţia, iar celei de a treia, Cheren-Hapuc.</span>
<span class="v-num v-15">15&nbsp;</span><span class="v JB42_15" data-id="JB42_15">Nu se găseau sub cer femei atât de frumoase ca fetele lui Iov, iar tatăl lor le-a făcut părtaşe la moştenire, alături de fraţii lor.</span>
<span class="v-num v-16">16&nbsp;</span><span class="v JB42_16" data-id="JB42_16">Iar după încercarea aceea a mai trăit Iov o sută şaptezeci de ani; de toţi, anii săi au fost două sute patruzeci şi opt. Şi i-a văzut pe fiii săi şi pe fiii fiilor săi până la al patrulea neam.</span>
<span class="v-num v-17">17&nbsp;</span><span class="v JB42_17" data-id="JB42_17">Şi Iov a murit bătrân şi încărcat de zile . Şi este scris că iarăşi se va ridica împreună cu aceia pe care Domnul îi va învia.</span>
</div>
</div>
<div class="footnotes">

</div>

<div class="footer"><div class="nav">
<a class="prev" href="JB41.html">&lt;</a>
<a class="home" href="index.html">=</a>
<a class="next" href="PS1.html">&gt;</a>
</div></div>
</body>
</html>