<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A PATRA A REGILOR 9 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="K2.html">Biblia Ortodoxă Română Sinodală (2006)</a><a class="location" href="K2.html">CARTEA A PATRA A REGILOR 9</a><a class="prev" href="K28.html">&lt;</a>
<a class="home" href="index.html">=</a>
<a class="next" href="K210.html">&gt;</a>
</div></div>
<div class="section chapter K2 K29 ron_bor ron " dir="ltr" lang="ro" data-id="K29" data-nextid="K210" data-previd="K28">
<div class="c">9</div>
<div class="p">
<span class="v-num v-1">1&nbsp;</span><span class="v K29_1" data-id="K29_1">Atunci Elisei proorocul a chemat pe unul dintre fiii proorocilor şi i-a zis: "Încingeţi mijlocul şi ia acest vas cu untdelemn în mâna ta şi du-te la Ramot în Galaad.</span>
<span class="v-num v-2">2&nbsp;</span><span class="v K29_2" data-id="K29_2">Iar dacă vei ajunge acolo, caută pe Iehu, fiul lui Iosafat, fiul lui Nimşi, şi, apropiindu-te, porunceşte-i să iasă dintre fraţii lui şi du-l în cămara cea mai dinăuntru.</span>
<span class="v-num v-3">3&nbsp;</span><span class="v K29_3" data-id="K29_3">Apoi ia vasul cu untdelemn şi toarnă pe capul lui şi zi: Aşa zice Domnul: Iată te ung rege peste Israel. După aceea deschide uşa şi fugi fără zăbavă".</span>
<span class="v-num v-4">4&nbsp;</span><span class="v K29_4" data-id="K29_4">Şi s-a dus tânărul, sluga proorocului, la Ramot în Galaad.</span>
<span class="v-num v-5">5&nbsp;</span><span class="v K29_5" data-id="K29_5">Şi ajungând acolo, a văzut pe căpeteniile oştirii şezând şi a zis: "Am un cuvânt către tine, căpetenie!" Şi a zis Iehu: "Către care din noi toţi?" Iar el a zis: "Către tine, căpetenie!"</span>
<span class="v-num v-6">6&nbsp;</span><span class="v K29_6" data-id="K29_6">Atunci s-a sculat acesta şi a intrat în casă. Iar tânărul a turnat untdelemn pe capul lui şi i-a zis: "Aşa zice Domnul Dumnezeul lui Israel: Te ung rege peste poporul Domnului, peste Israel.</span>
<span class="v-num v-7">7&nbsp;</span><span class="v K29_7" data-id="K29_7">Tu vei nimici casa lui Ahab, stăpânul tău, de la faţa Mea şi vei răzbuna asupra Izabelei sângele robilor Mei, proorocii, şi sângele tuturor slujitorilor Domnului.</span>
<span class="v-num v-8">8&nbsp;</span><span class="v K29_8" data-id="K29_8">Toată casa lui Ahab va pieri şi voi stârpi din ai lui Ahab pe tot cel de parte bărbătească, pe cel rob şi pe cel slobod în Israel;</span>
<span class="v-num v-9">9&nbsp;</span><span class="v K29_9" data-id="K29_9">Voi face casa lui Ahab ca şi casa lui Ieroboam, fiul lui Nabat şi ca şi casa lui Baeşa, fiul lui Ahia.</span>
<span class="v-num v-10">10&nbsp;</span><span class="v K29_10" data-id="K29_10">Iar pe Izabela, câinii o vor mânca în câmpia lui Izreel şi nimeni nu o va îngropa". Apoi tânărul a deschis uşa şi a fugit.</span>
<span class="v-num v-11">11&nbsp;</span><span class="v K29_11" data-id="K29_11">După aceea a ieşit Iehu la slujitorii domnului său şi aceştia i-au zis: "E pace? De ce a venit acest necunoscut la tine?" Şi el i-a zis: "Voi cunoaşteţi pe acest om şi de ce a venit". Iar ei au zis: "Nu este adevărat!</span>
<span class="v-num v-12">12&nbsp;</span><span class="v K29_12" data-id="K29_12">Spune-ne!" Şi el le-a zis: "Iată el mi-a spus: Aşa grăieşte Domnul: Iată te ung rege peste Israel".</span>
<span class="v-num v-13">13&nbsp;</span><span class="v K29_13" data-id="K29_13">Atunci ei s-au grăbit să-şi ia fiecare haina sa şi i-au aşternut-o pe trepte, au trâmbiţat şi au zis: "Iehu s-a făcut rege!"</span>
<span class="v-num v-14">14&nbsp;</span><span class="v K29_14" data-id="K29_14">S-a sculat deci Iehu; fiul lui Iosafat, fiul lui Nimşi, împotriva lui Ioram. Ioram însă fusese cu toţi Israeliţii la Ramot în Galaad şi-l apărase împotriva lui Hazael, regele Siriei.</span>
<span class="v-num v-15">15&nbsp;</span><span class="v K29_15" data-id="K29_15">Iar acum regele Ioram se întorsese la Izreel, ca să se vindece de rănile ce i le pricinuiseră Sirienii, când se luptase el cu Hazael, regele Siriei. Şi a zis Iehu: "Dacă sunteţi de părerea mea, să nu iasă nimeni din cetate, ca să dea de veste la Izreel".</span>
<span class="v-num v-16">16&nbsp;</span><span class="v K29_16" data-id="K29_16">Apoi a încălecat Iehu pe cal şi s-a dus în Izreel, unde zăcea Ioram, regele lui Israel şi se îngrijea de rănile ce i le pricinuiseră Sirienii la Ramot, în timpul luptei cu Hazael, regele Siriei, cel tare şi puternic şi unde venise Ohozia, regele Iudei, ca să cerceteze pe Ioram.</span>
<span class="v-num v-17">17&nbsp;</span><span class="v K29_17" data-id="K29_17">În turnul din Izreel stătea un ostaş de strajă. Văzând acesta ceata lui Iehu venind, a zis: "Văd o ceată!" Iar Ioram a zis: "Ia un călăreţ şi trimite-l în întâmpinare, ca să întrebe: Cu pace vii?"</span>
<span class="v-num v-18">18&nbsp;</span><span class="v K29_18" data-id="K29_18">Şi s-a dus călăreţul călare în întâmpinarea lui şi a zis: "Cu pace vii?" Iar Iehu a zis: "Ce ai tu cu pacea? Treci în urma mea!" şi straja a dat de veste, zicând: "A ajuns la ei, dar nu se întoarce":</span>
<span class="v-num v-19">19&nbsp;</span><span class="v K29_19" data-id="K29_19">Şi a trimis alt călăreţ şi acesta s-a dus la ei şi a zis: "Aşa zice regele: Cu pace vii?" Iar Iehu a zis: "Ce ai tu cu pacea? Treci în urma mea!"</span>
<span class="v-num v-20">20&nbsp;</span><span class="v K29_20" data-id="K29_20">Şi a vestit straja, zicând: "A ajuns la ei, dar nu se întoarce. Şi mersul parc-ar fi al lui Iehu, fiul lui Nimşi, pentru că merge nebuneşte".</span>
<span class="v-num v-21">21&nbsp;</span><span class="v K29_21" data-id="K29_21">Atunci Ioram a zis: "Înhamă!" Şi au înhămat la carul lui: Şi a ieşit Ioram, regele lui Israel şi Ohozia; regele Iudei, fiecare în carul său, în întâmpinarea lui Iehu şi s-au întâlnit cu el în ţarina lui Nabot Izreeliteanul.</span>
<span class="v-num v-22">22&nbsp;</span><span class="v K29_22" data-id="K29_22">Şi când a văzut Ioram pe Iehu, a zis: "Cu pace, Iehu? Iar el a zis: "Ce pace, când sunt atâtea desfrânările Izabelei, mama ta, şi vrăjitoriile ei?"</span>
<span class="v-num v-23">23&nbsp;</span><span class="v K29_23" data-id="K29_23">Şi întorcându-se Ioram să fugă, a zis către Ohozia: "Vânzare, Ohozia!</span>
<span class="v-num v-24">24&nbsp;</span><span class="v K29_24" data-id="K29_24">Iar Iehu şi-a întins arcul cu mâna sa şi a lovit pe Ioram între umeri şi săgeata a trecut prin inima lui şi el a căzut în carul său.</span>
<span class="v-num v-25">25&nbsp;</span><span class="v K29_25" data-id="K29_25">Şi a zis Iehu către Bidcar, căpetenia oştirii: "Ia-l şi-l aruncă în ţarina lui Nabot Izreeliteanul, căci adu-ţi aminte că atunci când mergeam eu şi cu tine călări în urma lui Ahab, tatăl său, Domnul a rostit împotriva lui proorocia aceasta:</span>
<span class="v-num v-26">26&nbsp;</span><span class="v K29_26" data-id="K29_26">Adevărat, am văzut ieri sângele fiilor lui, zice Domnul, şi Mă voi răzbuna pe tine în ţarina aceasta. Deci ia-l şi-l aruncă în ţarină, după cuvântul Domnului".</span>
<span class="v-num v-27">27&nbsp;</span><span class="v K29_27" data-id="K29_27">Iar Ohozia, regele lui Iuda, văzând aceasta, a fugit pe drum spre casa ce se afla în grădină. Dar Iehu a alergat după el, zicând: "Ucide-ţi-l şi pe el în car!" Şi l-au lovit pe înălţimea Gur, care vine lângă Ibleam. Şi a fugit Ohozia la Moghido şi a murit acolo.</span>
<span class="v-num v-28">28&nbsp;</span><span class="v K29_28" data-id="K29_28">Iar slujitorii lui l-au dus la Ierusalim, l-au îngropat în mormânt cu părinţii lui, în cetatea lui David.</span>
<span class="v-num v-29">29&nbsp;</span><span class="v K29_29" data-id="K29_29">Ohozia se făcuse rege în Iuda în anul al unsprezecelea al lui Ioram, fiul lui Ahab.</span>
<span class="v-num v-30">30&nbsp;</span><span class="v K29_30" data-id="K29_30">Apoi Iehu a venit în Izreel. Iar Izabela, fiind înştiinţată de aceasta, şi-a uns faţa, şi-a împodobit capul şi privea de la fereastră.</span>
<span class="v-num v-31">31&nbsp;</span><span class="v K29_31" data-id="K29_31">Iar când a intrat Iehu pe poartă, ea a zis: "Zimri, ucigaşul stăpânului său, va avea el oare pace?"</span>
<span class="v-num v-32">32&nbsp;</span><span class="v K29_32" data-id="K29_32">Şi ridicându-şi el faţa sa şi privind spre fereastră, a zis: "Cine, cine este cu mine?" Atunci s-au plecat spre el doi sau trei eunuci;</span>
<span class="v-num v-33">33&nbsp;</span><span class="v K29_33" data-id="K29_33">Şi el le-a zis: "Aruncaţi-o jos!" Şi au aruncat-o şi a ţâşnit sângele ei pe zid şi pe caii care au călcat-o în picioare.</span>
<span class="v-num v-34">34&nbsp;</span><span class="v K29_34" data-id="K29_34">După aceea a venit Iehu de a mâncat şi a băut şi a zis: "Căutaţi pe ticăloasa aceea şi îngropaţi-o, căci e fiică de rege!"</span>
<span class="v-num v-35">35&nbsp;</span><span class="v K29_35" data-id="K29_35">Şi s-au dus să o îngroape, dar n-au mai găsit nimic din ea, decât numai ţeasta, picioarele şi palmele mâinilor.</span>
<span class="v-num v-36">36&nbsp;</span><span class="v K29_36" data-id="K29_36">Şi s-au întors şi i-au spus. Iar el a zis: "Aşa a fost cuvântul Domnului, rostit prin robul Său Ilie Tesviteanul, zicând: În ţarina Izreel câinii vor mânca trupul Izabelei;</span>
<span class="v-num v-37">37&nbsp;</span><span class="v K29_37" data-id="K29_37">Şi va fi trupul Izabelei în ţarina Izreel ca gunoiul pe ogor, încât nimeni nu va zice: Iată ea e Izabela!"</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="K28.html">&lt;</a>
<a class="home" href="index.html">=</a>
<a class="next" href="K210.html">&gt;</a>
</div></div>
</body>
</html>