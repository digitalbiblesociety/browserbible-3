<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOV 14 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JB.html">Biblia Ortodoxă Română Sinodală (2006)</a><a class="location" href="JB.html">CARTEA LUI IOV 14</a><a class="prev" href="JB13.html">&lt;</a>
<a class="home" href="index.html">=</a>
<a class="next" href="JB15.html">&gt;</a>
</div></div>
<div class="section chapter JB JB14 ron_bor ron " dir="ltr" lang="ro" data-id="JB14" data-nextid="JB15" data-previd="JB13">
<div class="c">14</div>
<div class="p">
<span class="v-num v-1">1&nbsp;</span><span class="v JB14_1" data-id="JB14_1">Omul născut din femeie are puţine zile de trăit, dar se satură de necazuri.</span>
<span class="v-num v-2">2&nbsp;</span><span class="v JB14_2" data-id="JB14_2">Ca şi floarea, el creşte şi se veştejeşte şi ca umbra el fuge şi e fără durată.</span>
<span class="v-num v-3">3&nbsp;</span><span class="v JB14_3" data-id="JB14_3">Şi asupra lui priveşti şi pe mine Tu mă sileşti să vin la judecată cu Tine.</span>
<span class="v-num v-4">4&nbsp;</span><span class="v JB14_4" data-id="JB14_4">Cine ar putea să scoată ceva curat din ceea ce este necurat? Nimeni!</span>
<span class="v-num v-5">5&nbsp;</span><span class="v JB14_5" data-id="JB14_5">Deoarece zilele lui sunt măsurate şi ştii socoteala lunilor lui şi i-ai pus un hotar peste care nu va trece.</span>
<span class="v-num v-6">6&nbsp;</span><span class="v JB14_6" data-id="JB14_6">Întoarce-ţi privirea de la el, ca să aibă puţin răgaz, să se poată bucura ca simbriaşul la sfârşitul zilei (de muncă).</span>
<span class="v-num v-7">7&nbsp;</span><span class="v JB14_7" data-id="JB14_7">Un copac, de pildă, tot are nădejde, căci dacă-l tai, el creşte din nou şi vlăstarii nu-i vor lipsi.</span>
<span class="v-num v-8">8&nbsp;</span><span class="v JB14_8" data-id="JB14_8">Dacă rădăcina lui îmbătrâneşte în pământ şi dacă trunchiul lui putrezeşte,</span>
<span class="v-num v-9">9&nbsp;</span><span class="v JB14_9" data-id="JB14_9">Când dă de apă înverzeşte din nou şi se acoperă cu ramuri ca şi cum ar fi atunci sădit.</span>
<span class="v-num v-10">10&nbsp;</span><span class="v JB14_10" data-id="JB14_10">Dar omul când moare rămâne nimicit; când omul îşi dă sufletul, unde mai este el?</span>
<span class="v-num v-11">11&nbsp;</span><span class="v JB14_11" data-id="JB14_11">Apele mărilor pot să dispară, fluviile pot să scadă şi să sece.</span>
<span class="v-num v-12">12&nbsp;</span><span class="v JB14_12" data-id="JB14_12">La fel şi omul se culcă şi nu se mai scoală; şi cât vor sta cerurile, el nu se mai deşteaptă şi nu se mai trezeşte din somnul lui.</span>
<span class="v-num v-13">13&nbsp;</span><span class="v JB14_13" data-id="JB14_13">O, de m-ai ascunde în împărăţia morţilor, ca să mă ţii acolo până când va trece mânia Ta, şi de mi-ai soroci o vreme, când iarăşi să-ţi aduci aminte de mine!</span>
<span class="v-num v-14">14&nbsp;</span><span class="v JB14_14" data-id="JB14_14">Dacă omul a murit o dată, fi-va el iarăşi viu? Toate zilele robiei mele aş aştepta până ce vor veni să mă schimbe.</span>
<span class="v-num v-15">15&nbsp;</span><span class="v JB14_15" data-id="JB14_15">Atunci Tu mă vei chema şi eu Îţi voi răspunde; Tu vei cere înapoi lucrul mâinilor Tale.</span>
<span class="v-num v-16">16&nbsp;</span><span class="v JB14_16" data-id="JB14_16">Pe când astăzi Tu numeri paşii mei; atunci Tu nu vei mai lua seama la păcatul meu.</span>
<span class="v-num v-17">17&nbsp;</span><span class="v JB14_17" data-id="JB14_17">Nelegiuirea mea ar fi pecetluită ca într-un sac şi greşeala mea ai spăla-o şi ai face-o albă.</span>
<span class="v-num v-18">18&nbsp;</span><span class="v JB14_18" data-id="JB14_18">Şi precum muntele se dărâmă şi se preface în nisip şi precum stânca e rostogolită din locul ei,</span>
<span class="v-num v-19">19&nbsp;</span><span class="v JB14_19" data-id="JB14_19">Şi precum apele mănâncă pietrele şi valurile lor acoperă pământul, tot aşa Tu sfărâmi nădejdea omului.</span>
<span class="v-num v-20">20&nbsp;</span><span class="v JB14_20" data-id="JB14_20">Tu Te ridici uriaş împotriva lui, şi el se nimiceşte; Tu schimbi înfăţişarea lui şi-l trimiţi de la Tine.</span>
<span class="v-num v-21">21&nbsp;</span><span class="v JB14_21" data-id="JB14_21">Dacă feciorii lui ajung la mare cinste, el nu mai ştie; dacă au ajuns de râsul lumii, el nu-i mai vede.</span>
<span class="v-num v-22">22&nbsp;</span><span class="v JB14_22" data-id="JB14_22">Carnea lui e în întristare mare numai pentru el. Sufletul lui numai pentru el e cuprins de jale".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JB13.html">&lt;</a>
<a class="home" href="index.html">=</a>
<a class="next" href="JB15.html">&gt;</a>
</div></div>
</body>
</html>