<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>DANIEL 7 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="DN.html">Biblia Ortodoxă Română Sinodală (2006)</a><a class="location" href="DN.html">DANIEL 7</a><a class="prev" href="DN6.html">&lt;</a>
<a class="home" href="index.html">=</a>
<a class="next" href="DN8.html">&gt;</a>
</div></div>
<div class="section chapter DN DN7 ron_bor ron " dir="ltr" lang="ro" data-id="DN7" data-nextid="DN8" data-previd="DN6">
<div class="c">7</div>
<div class="p">
<span class="v-num v-1">1&nbsp;</span><span class="v DN7_1" data-id="DN7_1">În anul dintâi al lui Belşaţar, regele Babilonului, Daniel a visat un vis, şi vedeniile pe care le-a avut când era culcat în patul lui îl înfricoşară. Atunci el a scris visul şi a povestit ceea ce era mai de seamă dintre fapte.</span>
<span class="v-num v-2">2&nbsp;</span><span class="v DN7_2" data-id="DN7_2">Daniel a început a grăi, zicând: "Văzut-am în vedenia mea din timpul nopţii cum cele patru vânturi ale cerului au sfredelit marea cea necuprinsă.</span>
<span class="v-num v-3">3&nbsp;</span><span class="v DN7_3" data-id="DN7_3">Şi patru fiare uriaşe au ieşit din mare, una mai deosebită decât alta.</span>
<span class="v-num v-4">4&nbsp;</span><span class="v DN7_4" data-id="DN7_4">Cea dintâi semăna cu un leu şi avea aripi de vultur. M-am uitat la ea până ce aripile i-au fost smulse şi a fost ridicată de pe pământ şi pusă pe picioare ca un om şi i s-a dat inimă de an.</span>
<span class="v-num v-5">5&nbsp;</span><span class="v DN7_5" data-id="DN7_5">Şi iată o a doua fiară, cu înfăţişare de urs, stând într-o rână, cu trei coaste în gură, între dinţi, şi aşa i s-a poruncit: "Scoală-te! Mănâncă multă carne!"</span>
<span class="v-num v-6">6&nbsp;</span><span class="v DN7_6" data-id="DN7_6">Apoi m-am uitat din nou şi iată o altă fiară, asemenea unui leopard, având pe spate patru aripi de pasăre; şi fiara avea patru capete, şi i s-a dat putere.</span>
<span class="v-num v-7">7&nbsp;</span><span class="v DN7_7" data-id="DN7_7">În urmă am privit în vedeniile mele de noapte şi iată o a patra fiară înspăimântătoare şi înfricoşătoare şi nespus de puternică. Ea avea dinţi mari de fier şi gheare de aramă; mânca şi sfărâma, iar rămăşiţa o călca in picioare. Ea se deosebea de toate celelalte fiare de mai înainte şi avea zece coarne.</span>
<span class="v-num v-8">8&nbsp;</span><span class="v DN7_8" data-id="DN7_8">M-am uitat cu luare aminte la coarne, şi iată un alt corn mic creştea între ele, şi trei din coarnele cele dintâi au fost smulse de el. Şi iată că acest corn avea ochi ca ochii de om şi gură care grăia lucruri mari.</span>
<span class="v-num v-9">9&nbsp;</span><span class="v DN7_9" data-id="DN7_9">Am privit până când au fost aşezate scaune, şi S-a aşezat Cel vechi de zile; îmbrăcămintea Lui era albă ca zăpada, iar părul capului Său curat ca lâna; tronul Său, flăcări de foc; roţile lui, foc arzător.</span>
<span class="v-num v-10">10&nbsp;</span><span class="v DN7_10" data-id="DN7_10">Un râu de foc se vărsa şi ieşea din el; mii de mii Îi slujeau şi miriade de miriade stăteau înaintea Lui! Judecătorul S-a aşezat şi cărţile au fost deschise.</span>
<span class="v-num v-11">11&nbsp;</span><span class="v DN7_11" data-id="DN7_11">Eu mă uitam mereu, din pricina multelor vorbe pe care cornul cel mare le grăia. Am privit până când fiara a fost omorâtă şi trupul ei nimicit şi dat focului.</span>
<span class="v-num v-12">12&nbsp;</span><span class="v DN7_12" data-id="DN7_12">Dar şi celorlalte fiare li s-a luat stăpânirea, şi lungimea vieţii lor a fost hotărâtă până la o vreme şi un anumit timp.</span>
<span class="v-num v-13">13&nbsp;</span><span class="v DN7_13" data-id="DN7_13">Am privit în vedenia de noapte, şi iată pe norii cerului venea cineva ca Fiul Omului şi El a înaintat până la Cel vechi de zile, şi a fost dus în faţa Lui.</span>
<span class="v-num v-14">14&nbsp;</span><span class="v DN7_14" data-id="DN7_14">Şi Lui I s-a dat stăpânirea, slava şi împărăţia, şi toate popoarele, neamurile şi limbile Îi slujeau Lui. Stăpânirea Lui este veşnică, stăpânire care nu va trece, iar împărăţia Lui nu va fi nimicită niciodată.</span>
<span class="v-num v-15">15&nbsp;</span><span class="v DN7_15" data-id="DN7_15">Pentru aceasta, eu, Daniel, am fost tulburat cu duhul meu şi vedeniile pe care le-am avut mă înspăimântau.</span>
<span class="v-num v-16">16&nbsp;</span><span class="v DN7_16" data-id="DN7_16">M-am apropiat atunci de unul din cei de faţă şi l-am rugat să-mi spună adevărul privitor la toate acestea. Şi el mi-a vorbit şi mi-a făcut cunoscut înţelesul acestor lucruri.</span>
<span class="v-num v-17">17&nbsp;</span><span class="v DN7_17" data-id="DN7_17">"Aceste fiare, patru la număr, înseamnă că patru regi se vor ridica pe pământ,</span>
<span class="v-num v-18">18&nbsp;</span><span class="v DN7_18" data-id="DN7_18">Şi sfinţii Celui Preaînalt vor primi regatul şi îl vor ţine în stăpânire în veci şi în vecii vecilor.</span>
<span class="v-num v-19">19&nbsp;</span><span class="v DN7_19" data-id="DN7_19">După aceasta l-am rugat să-mi spună adevărul despre fiara a patra, care se deosebea de toate celelalte şi care era afară din cale de înspăimântătoare, cu dinţi de fier şi cu gheare de aramă şi care mânca, sfărâma, iar ceea ce rămânea călca în picioare;</span>
<span class="v-num v-20">20&nbsp;</span><span class="v DN7_20" data-id="DN7_20">Şi despre cele zece coarne care erau pe capul său şi despre celălalt care creştea şi înaintea căruia au căzut cale trei şi avea ochi şi gură care grăia lucruri mari şi care era mult mai mare decât celelalte.</span>
<span class="v-num v-21">21&nbsp;</span><span class="v DN7_21" data-id="DN7_21">M-am uitat, şi cornul acela purta război cu cei sfinţi şi i-a biruit,</span>
<span class="v-num v-22">22&nbsp;</span><span class="v DN7_22" data-id="DN7_22">Până ce a venit Cel vechi de zile şi a făcut dreptate sfinţilor Celui Preaînalt, până ce s-a împlinit vremea şi împărăţia a ajuns sub stăpânirea sfinţilor.</span>
<span class="v-num v-23">23&nbsp;</span><span class="v DN7_23" data-id="DN7_23">El a răspuns astfel: "Fiara a patra înseamnă că un al patrulea rege va fi pe pământ, care se va deosebi de toate celelalte regate, care va mânca tot pământul, îl va călca în picioare şi îl va zdrobi.</span>
<span class="v-num v-24">24&nbsp;</span><span class="v DN7_24" data-id="DN7_24">Şi cele zece coarne înseamnă că din acest regat se vor ridica zece regi, şi un altul se va scula după ei; el se va deosebi de cei dinaintea lui şi va doborî la pământ trei regi.</span>
<span class="v-num v-25">25&nbsp;</span><span class="v DN7_25" data-id="DN7_25">Şi va grăi cuvinte de defăimare împotriva Celui Preaînalt şi va asupri pe sfinţii Celui Preaînalt, şi îşi va pune în gând să schimbe sărbătorile şi legea, şi ei vor fi daţi în mâna lui o vreme şi vremuri şi jumătate de vreme.</span>
<span class="v-num v-26">26&nbsp;</span><span class="v DN7_26" data-id="DN7_26">Şi judecata se va face şi i se va lua stăpânirea, ca să-l nimicească şi să-l prăbuşească pentru totdeauna.</span>
<span class="v-num v-27">27&nbsp;</span><span class="v DN7_27" data-id="DN7_27">Iar regatul şi stăpânirea şi mărirea regilor de sub ceruri se vor da poporului sfinţilor Celui Preaînalt; împărăţia Lui este împărăţie veşnică şi toate stăpânirile Îi vor sluji Lui şi pe El Îl vor asculta".</span>
<span class="v-num v-28">28&nbsp;</span><span class="v DN7_28" data-id="DN7_28">Iată sfârşitul vorbirii mele cu el. Pe mine, Daniel, gândurile mele m-au înfricoşat foarte şi faţa mi s-a schimbat şi am păstrat cuvântul în inima mea.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="DN6.html">&lt;</a>
<a class="home" href="index.html">=</a>
<a class="next" href="DN8.html">&gt;</a>
</div></div>
</body>
</html>