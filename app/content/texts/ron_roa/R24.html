<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A DOUA PARALIPOMENA 4 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="R2.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="R2.html">CARTEA A DOUA PARALIPOMENA 4</a><a class="prev" href="R23.html">&lt;</a>
<a class="home" href="index.html">=</a>
<a class="next" href="R25.html">&gt;</a>
</div></div>
<div class="section chapter R2 R24 ron_roa ron " dir="ltr" lang="ron" data-id="R24" data-nextid="R25" data-previd="R23">
<div class="c">4</div>
<div class="p">
<span class="v-num v-1">1&nbsp;</span><span class="v R24_1" data-id="R24_1">A făcut un jertfelnic de aramă, lung de douăzeci de coţi, lat de douăzeci de coţi şi înalt de zece coţi.</span>
<span class="v-num v-2">2&nbsp;</span><span class="v R24_2" data-id="R24_2">A făcut marea turnată, de zece coţi în diametru, complet rotundă, cu înălţimea de cinci coţi şi cu circumferinţa de treizeci de coţi.</span>
<span class="v-num v-3">3&nbsp;</span><span class="v R24_3" data-id="R24_3">Dedesubtul ei, de jur-împrejur, se aflau chipuri de boi făcute prin turnare; ele înconjurau baia pe două rânduri de câte zece coţi.</span>
<span class="v-num v-4">4&nbsp;</span><span class="v R24_4" data-id="R24_4">Erau turnaţi doisprezece boi: trei cu faţa spre miazănoapte, trei cu faţa spre apus, trei cu faţa spre miazăzi, trei cu faţa spre răsărit; spinările lor erau spre centru.</span>
<span class="v-num v-5">5&nbsp;</span><span class="v R24_5" data-id="R24_5">Grosimea [mării] era de un pumn. Buza ei era ca o buză de potir, lucrată ca o cupă de crin; în ea încăpeau trei mii de vedre; aşa au făcut-o.</span>
<span class="v-num v-6">6&nbsp;</span><span class="v R24_6" data-id="R24_6">A făcut şi zece spălătoare; şi le-a pus cinci de-a dreapta şi cinci de-a stânga, pentru ca în ele să fie spălate cele de trebuinţă pentru arderile-de-tot şi'n ele să fie clătite vasele; iar marea, pentru ca în ea să se spele preoţii.</span>
<span class="v-num v-7">7&nbsp;</span><span class="v R24_7" data-id="R24_7">A făcut şi zece sfeşnice de aur, după izvoadele lor; şi le-a aşezat în templu, cinci de-a dreapta şi cinci de-a stânga.</span>
<span class="v-num v-8">8&nbsp;</span><span class="v R24_8" data-id="R24_8">A mai făcut zece mese, şi le-a aşezat în templu, cinci de-a dreapta şi cinci de-a stânga. A făcut şi zece cupe de aur.</span>
<span class="v-num v-9">9&nbsp;</span><span class="v R24_9" data-id="R24_9">A făcut şi curtea preoţilor, precum şi curtea cea mare; curţilor le-a făcut porţi, iar porţile le-a ferecat cu aramă.</span>
<span class="v-num v-10">10&nbsp;</span><span class="v R24_10" data-id="R24_10">Marea a aşezat-o în colţul din dreapta al templului, cel dinspre miazăzi-răsărit.</span>
<span class="v-num v-11">11&nbsp;</span><span class="v R24_11" data-id="R24_11">Hiram a făcut şi cârligele de prins carnea, precum şi căldările şi grătarul jertfelnicului şi toate uneltele lui. Şi a sfârşit Hiram tot ceea ce avusese de făcut pentru regele Solomon în templul lui Dumnezeu:</span>
<span class="v-num v-12">12&nbsp;</span><span class="v R24_12" data-id="R24_12">doi stâlpi; iar deasupra lor, lucrarea în relief pentru capilelurile din vârful celor doi stâlpi; şi două reţele care acopereau partea de deasupra a capitelurilor din vârful stâlpilor;</span>
<span class="v-num v-13">13&nbsp;</span><span class="v R24_13" data-id="R24_13">pentru reţele, patru sute de clopoţei de aur; la o plasă, două rânduri de rodii, ca să acopere cele două capiteluri de pe vârful stâlpilor.</span>
<span class="v-num v-14">14&nbsp;</span><span class="v R24_14" data-id="R24_14">A făcut zece şasiuri, iar pe şasiuri a făcut spălătoare;</span>
<span class="v-num v-15">15&nbsp;</span><span class="v R24_15" data-id="R24_15">şi marea, cu cei doisprezece boi de sub ea;</span>
<span class="v-num v-16">16&nbsp;</span><span class="v R24_16" data-id="R24_16">şi lighene pentru spălat picioarele, şi cârlige de atârnat carnea, şi cupe şi uneltele (pe care le făcuse Hiram şi pe care i le adusese regelui Solomon în casa Domnului): din aramă curată.</span>
<span class="v-num v-17">17&nbsp;</span><span class="v R24_17" data-id="R24_17">Regele a pus să le toarne într'un pământ cleios din împrejurimile Iordanului, între Sucot şi Ţartan.</span>
<span class="v-num v-18">18&nbsp;</span><span class="v R24_18" data-id="R24_18">Toate aceste lucruri le-a făcut Solomon din mare belşug, căci n'a lipsit mulţimea aramei.</span>
<span class="v-num v-19">19&nbsp;</span><span class="v R24_19" data-id="R24_19">Făcut-a Solomon toate uneltele templului Domnului; şi altarul tămâierii, cel de aur, şi mesele pe care să stea pâinile punerii-înainte,</span>
<span class="v-num v-20">20&nbsp;</span><span class="v R24_20" data-id="R24_20">şi sfeşnicele şi candelele de aur curat, ca să ardă, după rânduială, în faţa altarului;</span>
<span class="v-num v-21">21&nbsp;</span><span class="v R24_21" data-id="R24_21">şi mucarniţele şi cupele şi cădelniţele şi căţuile, din aur curat;</span>
<span class="v-num v-22">22&nbsp;</span><span class="v R24_22" data-id="R24_22">şi uşa interioară a templului, cea spre sfânta-sfintelor, şi uşile din locaşul sfintei, de aur.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="R23.html">&lt;</a>
<a class="home" href="index.html">=</a>
<a class="next" href="R25.html">&gt;</a>
</div></div>
</body>
</html>