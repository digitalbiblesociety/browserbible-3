<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IOAN 20 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JN.html">Biblia Ortodoxă Română Sinodală (2006)</a><a class="location" href="JN.html">IOAN 20</a><a class="prev" href="JN19.html">&lt;</a>
<a class="home" href="index.html">=</a>
<a class="next" href="JN21.html">&gt;</a>
</div></div>
<div class="section chapter JN JN20 ron_bor ron " dir="ltr" lang="ron" data-id="JN20" data-nextid="JN21" data-previd="JN19">
<div class="c">20</div>
<div class="p">
<span class="v-num v-1">1&nbsp;</span><span class="v JN20_1" data-id="JN20_1">Iar în ziua întâia a săptămânii (duminica), Maria Magdalena a venit la mormânt dis-de-dimineaţă, fiind încă întuneric, şi a văzut piatra ridicată de pe mormânt.</span>
<span class="v-num v-2">2&nbsp;</span><span class="v JN20_2" data-id="JN20_2">Deci a alergat şi a venit la Simon-Petru şi la celălalt ucenic pe care-l iubea Iisus, şi le-a zis: Au luat pe Domnul din mormânt şi noi nu ştim unde L-au pus.</span>
<span class="v-num v-3">3&nbsp;</span><span class="v JN20_3" data-id="JN20_3">Deci a ieşit Petru şi celălalt ucenic şi veneau la mormânt.</span>
<span class="v-num v-4">4&nbsp;</span><span class="v JN20_4" data-id="JN20_4">Şi cei doi alergau împreună, dar celălalt ucenic, alergând înainte, mai repede decât Petru, a sosit cel dintâi la mormânt.</span>
<span class="v-num v-5">5&nbsp;</span><span class="v JN20_5" data-id="JN20_5">Şi, aplecându-se, a văzut giulgiurile puse jos, dar n-a intrat.</span>
<span class="v-num v-6">6&nbsp;</span><span class="v JN20_6" data-id="JN20_6">A sosit şi Simon-Petru, urmând după el, şi a intrat în mormânt şi a văzut giulgiurile puse jos,</span>
<span class="v-num v-7">7&nbsp;</span><span class="v JN20_7" data-id="JN20_7">Iar mahrama, care fusese pe capul Lui, nu era pusă împreună cu giulgiurile, ci înfăşurată, la o parte, într-un loc.</span>
<span class="v-num v-8">8&nbsp;</span><span class="v JN20_8" data-id="JN20_8">Atunci a intrat şi celălalt ucenic care sosise întâi la mormânt, şi a văzut şi a crezut.</span>
<span class="v-num v-9">9&nbsp;</span><span class="v JN20_9" data-id="JN20_9">Căci încă nu ştiau Scriptura, că Iisus trebuia să învieze din morţi.</span>
<span class="v-num v-10">10&nbsp;</span><span class="v JN20_10" data-id="JN20_10">Şi s-au dus ucenicii iarăşi la ai lor.</span>
<span class="v-num v-11">11&nbsp;</span><span class="v JN20_11" data-id="JN20_11">Iar Maria stătea afară lângă mormânt plângând. Şi pe când plângea, s-a aplecat spre mormânt.</span>
<span class="v-num v-12">12&nbsp;</span><span class="v JN20_12" data-id="JN20_12">Şi a văzut doi îngeri în veşminte albe şezând, unul către cap şi altul către picioare, unde zăcuse trupul lui Iisus.</span>
<span class="v-num v-13">13&nbsp;</span><span class="v JN20_13" data-id="JN20_13">Şi aceia i-au zis: Femeie, de ce plângi? Pe cine cauţi? Ea le-a zis: Că au luat pe Domnul meu şi nu ştiu unde L-au pus.</span>
<span class="v-num v-14">14&nbsp;</span><span class="v JN20_14" data-id="JN20_14">Zicând acestea, ea s-a întors cu faţa şi a văzut pe Iisus stând, dar nu ştia că este Iisus.</span>
<span class="v-num v-15">15&nbsp;</span><span class="v JN20_15" data-id="JN20_15">Zis-a ei Iisus: Femeie, de ce plângi? Pe cine cauţi? Ea, crezând că este grădinarul, I-a zis: Doamne, dacă Tu L-ai luat, spune-mi unde L-ai pus şi eu Îl voi ridica.</span>
<span class="v-num v-16">16&nbsp;</span><span class="v JN20_16" data-id="JN20_16">Iisus i-a zis: Maria! Întorcându-se, aceea I-a zis evreieşte: Rabuni! (adică, Învăţătorule)</span>
<span class="v-num v-17">17&nbsp;</span><span class="v JN20_17" data-id="JN20_17">Iisus i-a zis: Nu te atinge de Mine, căci încă nu M-am suit la Tatăl Meu. Mergi la fraţii Mei şi le spune: Mă sui la Tatăl Meu şi Tatăl vostru şi la Dumnezeul Meu şi Dumnezeul vostru.</span>
<span class="v-num v-18">18&nbsp;</span><span class="v JN20_18" data-id="JN20_18">Şi a venit Maria Magdalena vestind ucenicilor că a văzut pe Domnul şi acestea i-a zis ei.</span>
<span class="v-num v-19">19&nbsp;</span><span class="v JN20_19" data-id="JN20_19">Şi fiind seară, în ziua aceea, întâia a săptămânii (duminica), şi uşile fiind încuiate, unde erau adunaţi ucenicii de frica iudeilor, a venit Iisus şi a stat în mijloc şi le-a zis: Pace vouă!</span>
<span class="v-num v-20">20&nbsp;</span><span class="v JN20_20" data-id="JN20_20">Şi zicând acestea, le-a arătat mâinile şi coasta Sa. Deci s-au bucurat ucenicii, văzând pe Domnul.</span>
<span class="v-num v-21">21&nbsp;</span><span class="v JN20_21" data-id="JN20_21">Şi Iisus le-a zis iarăşi: Pace vouă! Precum M-a trimis pe Mine Tatăl, vă trimit şi Eu pe voi.</span>
<span class="v-num v-22">22&nbsp;</span><span class="v JN20_22" data-id="JN20_22">Şi zicând acestea, a suflat asupra lor şi le-a zis: Luaţi Duh Sfânt;</span>
<span class="v-num v-23">23&nbsp;</span><span class="v JN20_23" data-id="JN20_23">Cărora veţi ierta păcatele, le vor fi iertate şi cărora le veţi ţine, vor fi ţinute.</span>
<span class="v-num v-24">24&nbsp;</span><span class="v JN20_24" data-id="JN20_24">Iar Toma, unul din cei doisprezece, cel numit Geamănul, nu era cu ei când a venit Iisus.</span>
<span class="v-num v-25">25&nbsp;</span><span class="v JN20_25" data-id="JN20_25">Deci au zis lui ceilalţi ucenici: Am văzut pe Domnul! Dar el le-a zis: Dacă nu voi vedea, în mâinile Lui, semnul cuielor, şi dacă nu voi pune degetul meu în semnul cuielor, şi dacă nu voi pune mâna mea în coasta Lui, nu voi crede.</span>
<span class="v-num v-26">26&nbsp;</span><span class="v JN20_26" data-id="JN20_26">Şi după opt zile, ucenicii Lui erau iarăşi înăuntru, şi Toma, împreună cu ei. Şi a venit Iisus, uşile fiind încuiate, şi a stat în mijloc şi a zis: Pace vouă!</span>
<span class="v-num v-27">27&nbsp;</span><span class="v JN20_27" data-id="JN20_27">Apoi a zis lui Toma: Adu degetul tău încoace şi vezi mâinile Mele şi adu mâna ta şi o pune în coasta Mea şi nu fi necredincios ci credincios.</span>
<span class="v-num v-28">28&nbsp;</span><span class="v JN20_28" data-id="JN20_28">A răspuns Toma şi I-a zis: Domnul meu şi Dumnezeul meu!</span>
<span class="v-num v-29">29&nbsp;</span><span class="v JN20_29" data-id="JN20_29">Iisus I-a zis: Pentru că M-ai văzut ai crezut. Fericiţi cei ce n-au văzut şi au crezut!</span>
<span class="v-num v-30">30&nbsp;</span><span class="v JN20_30" data-id="JN20_30">Deci şi alte multe minuni a făcut Iisus înaintea ucenicilor Săi, care nu sunt scrise în cartea aceasta.</span>
<span class="v-num v-31">31&nbsp;</span><span class="v JN20_31" data-id="JN20_31">Iar acestea s-au scris, ca să credeţi că Iisus este Hristosul, Fiul lui Dumnezeu, şi, crezând, să aveţi viaţă în numele Lui.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JN19.html">&lt;</a>
<a class="home" href="index.html">=</a>
<a class="next" href="JN21.html">&gt;</a>
</div></div>
</body>
</html>