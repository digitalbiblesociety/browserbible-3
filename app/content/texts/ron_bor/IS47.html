<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>ISAIA 47 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="IS.html">Biblia Ortodoxă Română Sinodală (2006)</a><a class="location" href="IS.html">ISAIA 47</a><a class="prev" href="IS46.html">&lt;</a>
<a class="home" href="index.html">=</a>
<a class="next" href="IS48.html">&gt;</a>
</div></div>
<div class="section chapter IS IS47 ron_bor ron " dir="ltr" lang="ro" data-id="IS47" data-nextid="IS48" data-previd="IS46">
<div class="c">47</div>
<div class="p">
<span class="v-num v-1">1&nbsp;</span><span class="v IS47_1" data-id="IS47_1">"Coboară-te şi şezi în ţărână, fecioară, fiica Babilonului, stai pe pământ fără tron, fiică a Caldeilor, că nu te va mai numi nimeni pe tine gingaşă şi plăcută!</span>
<span class="v-num v-2">2&nbsp;</span><span class="v IS47_2" data-id="IS47_2">Învârteşte la râşniţă şi macină făină, dă-ţi la o parte vălul tău, ridică-şi veşmântul tău, rămâi cu picioarele goale şi treci râurile!</span>
<span class="v-num v-3">3&nbsp;</span><span class="v IS47_3" data-id="IS47_3">Goliciunea ta să se descopere, să se vadă ruşinea ta. Mă voi răzbuna şi nu voi cruţa pe nimeni",</span>
<span class="v-num v-4">4&nbsp;</span><span class="v IS47_4" data-id="IS47_4">Zice Izbăvitorul nostru; Domnul Savaot este numele Lui, Sfântul lui Israel!</span>
<span class="v-num v-5">5&nbsp;</span><span class="v IS47_5" data-id="IS47_5">"Stai tăcută şi mai la întuneric, fiică a Caldeilor, nimeni nu te va mai chema pe tine stăpâna regatelor".</span>
<span class="v-num v-6">6&nbsp;</span><span class="v IS47_6" data-id="IS47_6">Mâniat am fost pe poporul Meu, pângărit-am moştenirea Mea şi am dat-o în mâna ta. Dar tu n-ai avut milă şi asupra bătrânului ai apăsat cu jug greu.</span>
<span class="v-num v-7">7&nbsp;</span><span class="v IS47_7" data-id="IS47_7">Şi tu îţi închipuiai: "Fi-voi pe veci stăpână!", dar niciodată n-ai cugetat şi de sfârşit nu ti-ai adus aminte!</span>
<span class="v-num v-8">8&nbsp;</span><span class="v IS47_8" data-id="IS47_8">Şi acum ascultă, tu cea în plăceri crescută, care stăpâneai fără de grijă şi ziceai în inima ta: "Nimeni alta nu este ca mine! Nu voi rămâne văduvă şi nu voi şti ce este lipsa de copii!"</span>
<span class="v-num v-9">9&nbsp;</span><span class="v IS47_9" data-id="IS47_9">Şi aceste două într-o clipă, în aceeaşi zi, vor da peste tine: lipsa de copii şi văduvia; şi te vor copleşi cu toată mulţimea şi puterea fermecătoriilor şi vrăjitoriilor tale!</span>
<span class="v-num v-10">10&nbsp;</span><span class="v IS47_10" data-id="IS47_10">intru fărădelegile tale tu nădăjduiai şi ziceai: "Nimeni nu mă vede!" Înţelepciunea ta şi ştiinţa ta te-au amăgit astfel, că ziceai în inima ta: "Eu şi nimeni alta nu este ca mine!"</span>
<span class="v-num v-11">11&nbsp;</span><span class="v IS47_11" data-id="IS47_11">Drept aceea va veni peste tine o nenorocire pe care tu nu vei şti să o înlături cu frumuseţea ta şi te va copleşi nenorocirea pe care tu nu o vei putea ocoli şi pe neaşteptate va da peste tine pieirea, fără să fi avut vreme s-o prevesteşti!</span>
<span class="v-num v-12">12&nbsp;</span><span class="v IS47_12" data-id="IS47_12">Păstrează pentru tine fermecătoriile tale şi vrăjitoriile cu care te-ai trudit din tinereţe, poate îţi vor sluji, poate vei insufla temere!</span>
<span class="v-num v-13">13&nbsp;</span><span class="v IS47_13" data-id="IS47_13">Tu te-ai obosit întrebând pe atâţia sfătuitori! Să iasă la iveală şi să te izbăvească acei care măsoară cerul şi iscodesc stelele; care în fiecare lună nouă spun ceea ce se va întâmpla.</span>
<span class="v-num v-14">14&nbsp;</span><span class="v IS47_14" data-id="IS47_14">Iată-i ca pleava pe care o mistuie focul, aşa vor ajunge ei şi de puterea flăcărilor viaţa lor nu vor putea s-o scape căci nu va fi jeratic la care să se încălzească, nici vatră ca să stea dinaintea ei.</span>
<span class="v-num v-15">15&nbsp;</span><span class="v IS47_15" data-id="IS47_15">Aşa se va întâmpla cu aceia pe care te-ai ostenit să-i întrebi şi cu care ai făcut negoţ din vremea tinereţii tale. Fiecare va pleca la ale sale şi nimeni nu va fi să te scape".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="IS46.html">&lt;</a>
<a class="home" href="index.html">=</a>
<a class="next" href="IS48.html">&gt;</a>
</div></div>
</body>
</html>