<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>ROMANI 8 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="RM.html">Biblia Ortodoxă Română Sinodală (2006)</a><a class="location" href="RM.html">ROMANI 8</a><a class="prev" href="RM7.html">&lt;</a>
<a class="home" href="index.html">=</a>
<a class="next" href="RM9.html">&gt;</a>
</div></div>
<div class="section chapter RM RM8 ron_bor ron " dir="ltr" lang="ron" data-id="RM8" data-nextid="RM9" data-previd="RM7">
<div class="c">8</div>
<div class="p">
<span class="v-num v-1">1&nbsp;</span><span class="v RM8_1" data-id="RM8_1">Drept aceea nici o osândă nu este acum asupra celor ce sunt în Hristos Iisus.</span>
<span class="v-num v-2">2&nbsp;</span><span class="v RM8_2" data-id="RM8_2">Căci legea duhului vieţii în Hristos Iisus m-a eliberat de legea păcatului şi a morţii,</span>
<span class="v-num v-3">3&nbsp;</span><span class="v RM8_3" data-id="RM8_3">Pentru că ceea ce era cu neputinţă Legii - fiind slabă prin trup - a săvârşit Dumnezeu, trimiţând pe Fiul Său întru asemănarea trupului păcatului şi pentru păcat a osândit păcatul în trup,</span>
<span class="v-num v-4">4&nbsp;</span><span class="v RM8_4" data-id="RM8_4">Pentru ca îndreptarea din Lege să se împlinească în noi, care nu umblăm după trup, ci după duh.</span>
<span class="v-num v-5">5&nbsp;</span><span class="v RM8_5" data-id="RM8_5">Căci cei ce sunt după trup cugetă cele ale trupului, iar cei ce sunt după Duh, cele ale Duhului.</span>
<span class="v-num v-6">6&nbsp;</span><span class="v RM8_6" data-id="RM8_6">Căci dorinţa cărnii este moarte dar dorinţa Duhului este viaţă şi pace;</span>
<span class="v-num v-7">7&nbsp;</span><span class="v RM8_7" data-id="RM8_7">Fiindcă dorinţa cărnii este vrăjmăşie împotriva lui Dumnezeu, căci nu se supune legii lui Dumnezeu, că nici nu poate.</span>
<span class="v-num v-8">8&nbsp;</span><span class="v RM8_8" data-id="RM8_8">Iar cei ce sunt în carne nu pot să placă lui Dumnezeu.</span>
<span class="v-num v-9">9&nbsp;</span><span class="v RM8_9" data-id="RM8_9">Dar voi nu sunteţi în carne, ci în Duh, dacă Duhul lui Dumnezeu locuieşte în voi. Iar dacă cineva nu are Duhul lui Hristos, acela nu este al Lui.</span>
<span class="v-num v-10">10&nbsp;</span><span class="v RM8_10" data-id="RM8_10">Iar dacă Hristos este în voi, trupul este mort pentru păcat; iar Duhul, viaţă pentru dreptate,</span>
<span class="v-num v-11">11&nbsp;</span><span class="v RM8_11" data-id="RM8_11">Iar dacă Duhul Celui ce a înviat pe Iisus din morţi locuieşte în voi, Cel ce a înviat pe Hristos Iisus din morţi va face vii şi trupurile voastre cele muritoare, prin Duhul Său care locuieşte în voi.</span>
<span class="v-num v-12">12&nbsp;</span><span class="v RM8_12" data-id="RM8_12">Drept aceea, fraţilor, nu suntem datori trupului, ca să vieţuim după trup.</span>
<span class="v-num v-13">13&nbsp;</span><span class="v RM8_13" data-id="RM8_13">Căci dacă vieţuiţi după trup, veţi muri, iar dacă ucideţi, cu Duhul, faptele trupului, veţi fi vii.</span>
<span class="v-num v-14">14&nbsp;</span><span class="v RM8_14" data-id="RM8_14">Căci câţi sunt mânaţi de Duhul lui Dumnezeu sunt fii ai lui Dumnezeu.</span>
<span class="v-num v-15">15&nbsp;</span><span class="v RM8_15" data-id="RM8_15">Pentru că n-aţi primit iarăşi un duh al robiei, spre temere, ci aţi primit Duhul înfierii, prin care strigăm: Avva! Părinte!</span>
<span class="v-num v-16">16&nbsp;</span><span class="v RM8_16" data-id="RM8_16">Duhul însuşi mărturiseşte împreună cu duhul nostru că suntem fii ai lui Dumnezeu.</span>
<span class="v-num v-17">17&nbsp;</span><span class="v RM8_17" data-id="RM8_17">Şi dacă suntem fii, suntem şi moştenitori - moştenitori ai lui Dumnezeu şi împreună-moştenitori cu Hristos, dacă pătimim împreună cu El, ca împreună cu El să ne şi preamărim.</span>
<span class="v-num v-18">18&nbsp;</span><span class="v RM8_18" data-id="RM8_18">Căci socotesc că pătimirile vremii de acum nu sunt vrednice de mărirea care ni se va descoperi.</span>
<span class="v-num v-19">19&nbsp;</span><span class="v RM8_19" data-id="RM8_19">Pentru că făptura aşteaptă cu nerăbdare descoperirea fiilor lui Dumnezeu.</span>
<span class="v-num v-20">20&nbsp;</span><span class="v RM8_20" data-id="RM8_20">Căci făptura a fost supusă deşertăciunii - nu din voia ei, ci din cauza aceluia care a supus-o - cu nădejde,</span>
<span class="v-num v-21">21&nbsp;</span><span class="v RM8_21" data-id="RM8_21">Pentru că şi făptura însăşi se va izbăvi din robia stricăciunii, ca să fie părtaşă la libertatea măririi fiilor lui Dumnezeu.</span>
<span class="v-num v-22">22&nbsp;</span><span class="v RM8_22" data-id="RM8_22">Căci ştim că toată făptura împreună suspină şi împreună are dureri până acum.</span>
<span class="v-num v-23">23&nbsp;</span><span class="v RM8_23" data-id="RM8_23">Şi nu numai atât, ci şi noi, care avem pârga Duhului, şi noi înşine suspinăm în noi, aşteptând înfierea, răscumpărarea trupului nostru.</span>
<span class="v-num v-24">24&nbsp;</span><span class="v RM8_24" data-id="RM8_24">Căci prin nădejde ne-am mântuit; dar nădejdea care se vede nu mai e nădejde. Cum ar nădăjdui cineva ceea ce vede?</span>
<span class="v-num v-25">25&nbsp;</span><span class="v RM8_25" data-id="RM8_25">Iar dacă nădăjduim ceea ce nu vedem, aşteptăm prin răbdare.</span>
<span class="v-num v-26">26&nbsp;</span><span class="v RM8_26" data-id="RM8_26">De asemenea şi Duhul vine în ajutor slăbiciunii noastre, căci noi nu ştim să ne rugăm cum trebuie, ci Însuşi Duhul Se roagă pentru noi cu suspine negrăite.</span>
<span class="v-num v-27">27&nbsp;</span><span class="v RM8_27" data-id="RM8_27">Iar Cel ce cercetează inimile ştie care este dorinţa Duhului, căci după Dumnezeu El Se roagă pentru sfinţi.</span>
<span class="v-num v-28">28&nbsp;</span><span class="v RM8_28" data-id="RM8_28">Şi ştim că Dumnezeu toate le lucrează spre binele celor ce iubesc pe Dumnezeu, al celor care sunt chemaţi după voia Lui;</span>
<span class="v-num v-29">29&nbsp;</span><span class="v RM8_29" data-id="RM8_29">Căci pe cei pe care i-a cunoscut mai înainte, mai înainte i-a şi hotărât să fie asemenea chipului Fiului Său, ca El să fie întâi născut între mulţi fraţi.</span>
<span class="v-num v-30">30&nbsp;</span><span class="v RM8_30" data-id="RM8_30">Iar pe care i-a hotărât mai înainte, pe aceştia i-a şi chemat; şi pe care i-a chemat, pe aceştia i-a şi îndreptat; iar pe care i-a îndreptat, pe aceştia i-a şi mărit.</span>
<span class="v-num v-31">31&nbsp;</span><span class="v RM8_31" data-id="RM8_31">Ce vom zice deci la acestea? Dacă Dumnezeu e pentru noi, cine este împotriva noastră?</span>
<span class="v-num v-32">32&nbsp;</span><span class="v RM8_32" data-id="RM8_32">El, Care pe Însuşi Fiul Său nu L-a cruţat, ci L-a dat morţii, pentru noi toţi, cum nu ne va da, oare, toate împreună cu El?</span>
<span class="v-num v-33">33&nbsp;</span><span class="v RM8_33" data-id="RM8_33">Cine va ridica pâră împotriva aleşilor lui Dumnezeu? Dumnezeu este Cel ce îndreptează;</span>
<span class="v-num v-34">34&nbsp;</span><span class="v RM8_34" data-id="RM8_34">Cine este Cel ce osândeşte? Hristos, Cel ce a murit, şi mai ales Cel ce a înviat, Care şi este de-a dreapta lui Dumnezeu, Care mijloceşte pentru noi!</span>
<span class="v-num v-35">35&nbsp;</span><span class="v RM8_35" data-id="RM8_35">Cine ne va despărţi pe noi de iubirea lui Hristos? Necazul, sau strâmtorarea, sau prigoana, sau foametea, sau lipsa de îmbrăcăminte, sau primejdia, sau sabia?</span>
<span class="v-num v-36">36&nbsp;</span><span class="v RM8_36" data-id="RM8_36">Precum este scris: "Pentru Tine suntem omorâţi toată ziua, socotiţi am fost ca nişte oi de junghiere".</span>
<span class="v-num v-37">37&nbsp;</span><span class="v RM8_37" data-id="RM8_37">Dar în toate acestea suntem mai mult decât biruitori, prin Acela Care ne-a iubit.</span>
<span class="v-num v-38">38&nbsp;</span><span class="v RM8_38" data-id="RM8_38">Căci sunt încredinţat că nici moartea, nici viaţa, nici îngerii, nici stăpânirile, nici cele de acum, nici cele ce vor fi, nici puterile,</span>
<span class="v-num v-39">39&nbsp;</span><span class="v RM8_39" data-id="RM8_39">Nici înălţimea, nici adâncul şi nici o altă făptură nu va putea să ne despartă pe noi de dragostea lui Dumnezeu, cea întru Hristos Iisus, Domnul nostru.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="RM7.html">&lt;</a>
<a class="home" href="index.html">=</a>
<a class="next" href="RM9.html">&gt;</a>
</div></div>
</body>
</html>