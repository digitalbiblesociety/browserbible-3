<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOSUA NAVI 11 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JS.html">Biblia Ortodoxă Română Sinodală (2006)</a><a class="location" href="JS.html">CARTEA LUI IOSUA NAVI 11</a><a class="prev" href="JS10.html">&lt;</a>
<a class="home" href="index.html">=</a>
<a class="next" href="JS12.html">&gt;</a>
</div></div>
<div class="section chapter JS JS11 ron_bor ron " dir="ltr" lang="ron" data-id="JS11" data-nextid="JS12" data-previd="JS10">
<div class="c">11</div>
<div class="p">
<span class="v-num v-1">1&nbsp;</span><span class="v JS11_1" data-id="JS11_1">Cum a auzit de aceasta, Iabin, regele Haţorului, a trimis la Iobab, regele Madonului, la regele Şimronului şi la regele Acşafului;</span>
<span class="v-num v-2">2&nbsp;</span><span class="v JS11_2" data-id="JS11_2">La regii cei de la miazănoapte; din munţi, de pe podiş, de la miazăzi de Chinerot, în câmpie şi în ţinutul Dor, la apus;</span>
<span class="v-num v-3">3&nbsp;</span><span class="v JS11_3" data-id="JS11_3">La Canaaneii din răsărit, de pe malul mării; la Amorei, la Hetei, la Ferezei, la Iebuseii din munţi şi la Heveii de sub Hermon, în pământul Miţpa.</span>
<span class="v-num v-4">4&nbsp;</span><span class="v JS11_4" data-id="JS11_4">Şi au ieşit aceştia împreună cu regii lor, popor mult la număr, ca nisipul de la marginea mării, şi cai şi care de război foarte multe.</span>
<span class="v-num v-5">5&nbsp;</span><span class="v JS11_5" data-id="JS11_5">Şi s-au adunat toţi regii aceştia şi au tăbărât împreună la apele Merom, ca să se lupte cu Israel.</span>
<span class="v-num v-6">6&nbsp;</span><span class="v JS11_6" data-id="JS11_6">Domnul însă a zis: "Nu te teme de faţa lor, căci mâine pe vremea aceasta îi voi da pe toţi aceia fiilor lui Israel ca să-i ucidă; cailor lor să le tai vinele picioarelor, iar carele să le arzi cu foc".</span>
<span class="v-num v-7">7&nbsp;</span><span class="v JS11_7" data-id="JS11_7">Atunci Iosua împreună cu tot poporul bun de luptă a ieşit fără de veste înaintea lor, la apele Merom şi a năvălit în munţi asupra lor.</span>
<span class="v-num v-8">8&nbsp;</span><span class="v JS11_8" data-id="JS11_8">Şi i-a dat pe ei Domnul în mâinile lui Israel şi i-a lovit şi i-a urmărit până la Sidonul cel Mare, până la Misrefot-Maim şi până în valea Miţpa, la răsărit, şi i-a ucis până n-a scăpat nimeni.</span>
<span class="v-num v-9">9&nbsp;</span><span class="v JS11_9" data-id="JS11_9">Şi a făcut Iosua cu ei cum îi zisese Domnul: cailor lor le-a tăiat vinele picioarelor şi carele lor le-a ars cu foc.</span>
<span class="v-num v-10">10&nbsp;</span><span class="v JS11_10" data-id="JS11_10">Tot atunci întorcându-se, Iosua a luat Haţorul şi pe regele lui l-a omorât cu sabia. Haţorul fusese până atunci capul tuturor regatelor acestora.</span>
<span class="v-num v-11">11&nbsp;</span><span class="v JS11_11" data-id="JS11_11">Şi a ucis toată suflarea din acesta cu sabia, dând toate pieirii; şi n-a rămas nici un suflet, iar Haţorul l-a ars cu foc.</span>
<span class="v-num v-12">12&nbsp;</span><span class="v JS11_12" data-id="JS11_12">Astfel a luat Iosua toate cetăţile regatelor acestora şi pe toţi regii lor i-a ucis cu sabia, dându-i pieirii, cum poruncise Moise, sluga Domnului.</span>
<span class="v-num v-13">13&nbsp;</span><span class="v JS11_13" data-id="JS11_13">Iar cetăţile cele întărite nu le-a ars Israel, afară de Haţor, pe care l-a ars Iosua.</span>
<span class="v-num v-14">14&nbsp;</span><span class="v JS11_14" data-id="JS11_14">Toată prada cetăţilor acestora şi toate vitele le-au luat fiii lui Israel pentru ei, iar pe oameni i-au ucis cu sabia, i-au dat blestemului şi n-au lăsat din ei nici un suflet.</span>
<span class="v-num v-15">15&nbsp;</span><span class="v JS11_15" data-id="JS11_15">Precum poruncise Domnul lui Moise, sluga Sa, şi cum poruncise şi Moise lui Iosua, aşa a făcut Iosua: nu s-a abătut de la nimic, nici de la un cuvânt din câte poruncise Domnul lui Moise.</span>
<span class="v-num v-16">16&nbsp;</span><span class="v JS11_16" data-id="JS11_16">Şi aşa a luat Iosua toată ţara aceea de sus şi tot ţinutul Negheb, tot ţinutul Goşen şi ţinuturile de jos, şesul şi muntele lui Israel şi locurile joase de pe lângă munte,</span>
<span class="v-num v-17">17&nbsp;</span><span class="v JS11_17" data-id="JS11_17">De la Muntele Pele, care se întinde spre Seir, până la Baal-Gad din valea Libanului, la poalele Hermonului; a luat pe toţi regii lor şi i-a lovit şi i-a ucis.</span>
<span class="v-num v-18">18&nbsp;</span><span class="v JS11_18" data-id="JS11_18">Dar Iosua a purtat multă vreme război cu toţi regii aceştia.</span>
<span class="v-num v-19">19&nbsp;</span><span class="v JS11_19" data-id="JS11_19">Şi n-a fost cetate pe care să n-o fi luat cu fiii lui Israel; toate le-au luat cu război, afară de Ghibeon în care locuiau Heveii;</span>
<span class="v-num v-20">20&nbsp;</span><span class="v JS11_20" data-id="JS11_20">Căci aşa a fost de la Domnul, ca să-şi învârtoşeze inima lor şi să întâmpine pe Israel cu război, ca să fie daţi pieirii şi ca să nu găsească milă, ci să fie nimiciţi, cum poruncise Domnul lui Moise.</span>
<span class="v-num v-21">21&nbsp;</span><span class="v JS11_21" data-id="JS11_21">Apoi a venit Iosua în vremea aceea şi a lovit pe toţi Anachimii de la munte, din Hebron, din Debir, din Anab, din toţi munţii lui Iuda şi din toţi munţii lui Israel şi i-a dat Iosua nimicirii împreună cu cetăţile lor.</span>
<span class="v-num v-22">22&nbsp;</span><span class="v JS11_22" data-id="JS11_22">Şi n-a rămas niciunul din Anachimi în pământul fiilor lui Israel, ci numai în Gaza, în Gat şi în Aşdod au rămas din ei.</span>
<span class="v-num v-23">23&nbsp;</span><span class="v JS11_23" data-id="JS11_23">Aşa a luat Iosua tot pământul, cum poruncise Domnul lui Moise şi l-a dat Iosua de moştenire lui Israel, împărţindu-l între seminţiile lor. Şi s-a liniştit pământul de război.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JS10.html">&lt;</a>
<a class="home" href="index.html">=</a>
<a class="next" href="JS12.html">&gt;</a>
</div></div>
</body>
</html>