<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FAPTE 15 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="AC.html">Biblia Ortodoxă Română Sinodală (2006)</a><a class="location" href="AC.html">FAPTE 15</a><a class="prev" href="AC14.html">&lt;</a>
<a class="home" href="index.html">=</a>
<a class="next" href="AC16.html">&gt;</a>
</div></div>
<div class="section chapter AC AC15 ron_bor ron " dir="ltr" lang="ron" data-id="AC15" data-nextid="AC16" data-previd="AC14">
<div class="c">15</div>
<div class="p">
<span class="v-num v-1">1&nbsp;</span><span class="v AC15_1" data-id="AC15_1">Şi unii, coborându-se din Iudeea, învăţau pe fraţi că: Dacă nu vă tăiaţi împrejur, după rânduiala lui Moise, nu puteţi să vă mântuiţi.</span>
<span class="v-num v-2">2&nbsp;</span><span class="v AC15_2" data-id="AC15_2">Şi făcându-se pentru ei împotrivire şi discuţie nu puţină cu Pavel şi Barnaba, au rânduit ca Pavel şi Barnaba şi alţi câţiva dintre ei să se suie la apostolii şi la preoţii din Ierusalim pentru această întrebare.</span>
<span class="v-num v-3">3&nbsp;</span><span class="v AC15_3" data-id="AC15_3">Deci ei, trimişi fiind de Biserică, au trecut prin Fenicia şi prin Samaria, istorisind despre convertirea neamurilor şi făceau tuturor fraţilor mare bucurie.</span>
<span class="v-num v-4">4&nbsp;</span><span class="v AC15_4" data-id="AC15_4">Şi sosind ei la Ierusalim, au fost primiţi de Biserică şi de apostoli şi de preoţi şi au vestit câte a făcut Dumnezeu cu ei.</span>
<span class="v-num v-5">5&nbsp;</span><span class="v AC15_5" data-id="AC15_5">Dar unii din eresul fariseilor, care trecuseră la credinţă, s-au ridicat zicând că trebuie să-i taie împrejur şi să le poruncească a păzi Legea lui Moise.</span>
<span class="v-num v-6">6&nbsp;</span><span class="v AC15_6" data-id="AC15_6">Şi apostolii şi preoţii s-au adunat ca să cerceteze despre acest cuvânt.</span>
<span class="v-num v-7">7&nbsp;</span><span class="v AC15_7" data-id="AC15_7">Şi făcându-se multă vorbire, s-a sculat Petru şi le-a zis: Bărbaţi fraţi, voi ştiţi că, din primele zile, Dumnezeu m-a ales între voi, ca prin gura mea neamurile să audă cuvântul Evangheliei şi să creadă.</span>
<span class="v-num v-8">8&nbsp;</span><span class="v AC15_8" data-id="AC15_8">Şi Dumnezeu, Cel ce cunoaşte inimile, le-a mărturisit, dându-le Duhul Sfânt, ca şi nouă.</span>
<span class="v-num v-9">9&nbsp;</span><span class="v AC15_9" data-id="AC15_9">Şi nimic n-a deosebit între noi şi ei, curăţind inimile lor prin credinţă.</span>
<span class="v-num v-10">10&nbsp;</span><span class="v AC15_10" data-id="AC15_10">Acum deci, de ce ispitiţi pe Dumnezeu şi vreţi să puneţi pe grumazul ucenicilor un jug pe care nici părinţii noştri, nici noi n-am putut să-l purtăm?</span>
<span class="v-num v-11">11&nbsp;</span><span class="v AC15_11" data-id="AC15_11">Ci prin harul Domnului nostru Iisus Hristos, credem că ne vom mântui în acelaşi chip ca şi aceia.</span>
<span class="v-num v-12">12&nbsp;</span><span class="v AC15_12" data-id="AC15_12">Şi a tăcut toată mulţimea şi asculta pe Barnaba şi pe Pavel, care istoriseau câte semne şi minuni a făcut Dumnezeu prin ei între neamuri.</span>
<span class="v-num v-13">13&nbsp;</span><span class="v AC15_13" data-id="AC15_13">Şi după ce au tăcut ei, a răspuns Iacob, zicând: Bărbaţi fraţi, ascultaţi-mă!</span>
<span class="v-num v-14">14&nbsp;</span><span class="v AC15_14" data-id="AC15_14">Simon a istorisit cum de la început a avut grijă Dumnezeu să ia dintre neamuri un popor pentru numele Său.</span>
<span class="v-num v-15">15&nbsp;</span><span class="v AC15_15" data-id="AC15_15">Şi cu aceasta se potrivesc cuvintele proorocilor, precum este scris:</span>
<span class="v-num v-16">16&nbsp;</span><span class="v AC15_16" data-id="AC15_16">"După acestea Mă voi întoarce şi voi ridica iarăşi cortul cel căzut al lui David şi cele distruse ale lui iarăşi le voi zidi şi-l voi îndrepta,</span>
<span class="v-num v-17">17&nbsp;</span><span class="v AC15_17" data-id="AC15_17">Ca să-L caute pe Domnul ceilalţi oameni şi toate neamurile peste care s-a chemat numele Meu asupra lor, zice Domnul, Cel ce a făcut acestea".</span>
<span class="v-num v-18">18&nbsp;</span><span class="v AC15_18" data-id="AC15_18">Lui Dumnezeu Îi sunt cunoscute din veac lucrurile Lui.</span>
<span class="v-num v-19">19&nbsp;</span><span class="v AC15_19" data-id="AC15_19">De aceea eu socotesc să nu tulburăm pe cei ce, dintre neamuri, se întorc la Dumnezeu,</span>
<span class="v-num v-20">20&nbsp;</span><span class="v AC15_20" data-id="AC15_20">Ci să le scriem să se ferească de întinările idolilor şi de desfrâu şi de (animale) sugrumate şi de sânge.</span>
<span class="v-num v-21">21&nbsp;</span><span class="v AC15_21" data-id="AC15_21">Căci Moise are din timpuri vechi prin toate cetăţile propovăduitorii săi, fiind citit în sinagogi în fiecare sâmbătă.</span>
<span class="v-num v-22">22&nbsp;</span><span class="v AC15_22" data-id="AC15_22">Atunci apostolii şi preoţii, cu toată Biserica, au hotărât să aleagă bărbaţi dintre ei şi să-i trimită la Antiohia, cu Pavel şi cu Barnaba: pe Iuda cel numit Barsaba, şi pe Sila, bărbaţi cu vază între fraţi.</span>
<span class="v-num v-23">23&nbsp;</span><span class="v AC15_23" data-id="AC15_23">Scriind prin mâinile lor acestea: Apostolii şi preoţii şi fraţii, fraţilor dintre neamuri, care sunt în Antiohia şi în Siria şi în Cilicia, salutare!</span>
<span class="v-num v-24">24&nbsp;</span><span class="v AC15_24" data-id="AC15_24">Deoarece am auzit că unii dintre noi, fără să fi avut porunca noastră, venind, v-au tulburat cu vorbele lor şi au răvăşit sufletele voastre, zicând că trebuie să vă tăiaţi împrejur şi să păziţi legea,</span>
<span class="v-num v-25">25&nbsp;</span><span class="v AC15_25" data-id="AC15_25">Noi am hotărât, adunaţi într-un gând, ca să trimitem la voi bărbaţi aleşi, împreună cu iubiţii noştri Barnaba şi Pavel,</span>
<span class="v-num v-26">26&nbsp;</span><span class="v AC15_26" data-id="AC15_26">Oameni care şi-au pus sufletele lor pentru numele Domnului nostru Iisus Hristos.</span>
<span class="v-num v-27">27&nbsp;</span><span class="v AC15_27" data-id="AC15_27">Drept aceea, am trimis pe Iuda şi pe Sila, care vă vor vesti şi ei, cu cuvântul, aceleaşi lucruri.</span>
<span class="v-num v-28">28&nbsp;</span><span class="v AC15_28" data-id="AC15_28">Pentru că, părutu-s-a Duhului Sfânt şi nouă, să nu vi se pună nici o greutate în plus în afară de cele ce sunt necesare:</span>
<span class="v-num v-29">29&nbsp;</span><span class="v AC15_29" data-id="AC15_29">Să vă feriţi de cele jertfite idolilor şi de sânge şi de (animale) sugrumate şi de desfrâu, de care păzindu-vă, bine veţi face. Fiţi sănătoşi!</span>
<span class="v-num v-30">30&nbsp;</span><span class="v AC15_30" data-id="AC15_30">Deci cei trimişi au coborât la Antiohia şi, adunând mulţimea, au predat scrisoarea.</span>
<span class="v-num v-31">31&nbsp;</span><span class="v AC15_31" data-id="AC15_31">Şi citind-o s-au bucurat pentru mângâiere.</span>
<span class="v-num v-32">32&nbsp;</span><span class="v AC15_32" data-id="AC15_32">Iar Iuda şi cu Sila, fiind şi ei prooroci, au mângâiat prin multe cuvântări pe fraţi şi i-au întărit.</span>
<span class="v-num v-33">33&nbsp;</span><span class="v AC15_33" data-id="AC15_33">Şi petrecând un timp, au fost trimişi cu pace de către fraţi la apostoli.</span>
<span class="v-num v-34">34&nbsp;</span><span class="v AC15_34" data-id="AC15_34">Iar Sila s-a hotărât să rămână acolo, şi Iuda a plecat singur la Ierusalim.</span>
<span class="v-num v-35">35&nbsp;</span><span class="v AC15_35" data-id="AC15_35">Iar Pavel şi Barnaba petreceau în Antiohia, învăţând şi binevestind, împreună cu mulţi alţii, cuvântul Domnului.</span>
<span class="v-num v-36">36&nbsp;</span><span class="v AC15_36" data-id="AC15_36">Şi după câteva zile, Pavel a zis către Barnaba: Întorcându-ne, să cercetăm cum se află fraţii noştri în toate cetăţile în care am vestit cuvântul Domnului.</span>
<span class="v-num v-37">37&nbsp;</span><span class="v AC15_37" data-id="AC15_37">Barnaba voia să ia împreună cu ei şi pe Ioan cel numit Marcu;</span>
<span class="v-num v-38">38&nbsp;</span><span class="v AC15_38" data-id="AC15_38">Dar Pavel cerea să nu-l ia pe acesta cu ei, fiindcă se despărţise de ei din Pamfilia şi nu venise alături de ei la lucrul la care fuseseră trimişi.</span>
<span class="v-num v-39">39&nbsp;</span><span class="v AC15_39" data-id="AC15_39">Deci s-a iscat neînţelegere între ei, încât s-au despărţit unul de altul, şi Barnaba, luând pe Marcu, a plecat cu corabia în Cipru;</span>
<span class="v-num v-40">40&nbsp;</span><span class="v AC15_40" data-id="AC15_40">Iar Pavel, alegând pe Sila, a plecat, fiind încredinţat de către fraţi harului Domnului.</span>
<span class="v-num v-41">41&nbsp;</span><span class="v AC15_41" data-id="AC15_41">Şi străbătea Siria şi Cilicia, întărind Bisericile.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="AC14.html">&lt;</a>
<a class="home" href="index.html">=</a>
<a class="next" href="AC16.html">&gt;</a>
</div></div>
</body>
</html>