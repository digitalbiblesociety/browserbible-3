<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>PSALMII 65 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="PS.html">Biblia Ortodoxă Română Sinodală (2006)</a><a class="location" href="PS.html">PSALMII 65</a><a class="prev" href="PS64.html">&lt;</a>
<a class="home" href="index.html">=</a>
<a class="next" href="PS66.html">&gt;</a>
</div></div>
<div class="section chapter PS PS65 ron_bor ron " dir="ltr" lang="ro" data-id="PS65" data-nextid="PS66" data-previd="PS64">
<div class="c">Psalmul 65</div>
<div class="p">
<span class="v-num v-1">1&nbsp;</span><span class="v PS65_1" data-id="PS65_1">Strigaţi lui Dumnezeu tot pământul. Cântaţi numele Lui; daţi slavă laudei Lui.</span>
<span class="v-num v-2">2&nbsp;</span><span class="v PS65_2" data-id="PS65_2">Ziceţi lui Dumnezeu: Cât sunt de înfricoşătoare lucrurile Tale! Pentru mulţimea puterii Tale, Te vor linguşi vrăjmaşii Tăi.</span>
<span class="v-num v-3">3&nbsp;</span><span class="v PS65_3" data-id="PS65_3">Tot pământul să se închine Ţie şi să cânte ţie, să cânte numelui Tău.</span>
<span class="v-num v-4">4&nbsp;</span><span class="v PS65_4" data-id="PS65_4">Veniţi şi vedeţi lucrurile lui Dumnezeu, înfricoşător în sfaturi mai mult decât fiii oamenilor.</span>
<span class="v-num v-5">5&nbsp;</span><span class="v PS65_5" data-id="PS65_5">Cel ce preface marea în uscat, prin râu vor trece cu piciorul. Acolo ne vom veseli de El,</span>
<span class="v-num v-6">6&nbsp;</span><span class="v PS65_6" data-id="PS65_6">De Cel ce stăpâneşte cu puterea Sa veacul. Ochii Lui spre neamuri privesc; cei ce se răzvrătesc, să nu se înalţe întru sine.</span>
<span class="v-num v-7">7&nbsp;</span><span class="v PS65_7" data-id="PS65_7">Binecuvântaţi neamuri pe Dumnezeul nostru şi faceţi să se audă glasul laudei Lui,</span>
<span class="v-num v-8">8&nbsp;</span><span class="v PS65_8" data-id="PS65_8">Care a dat sufletului meu viaţă şi n-a lăsat să se clatine picioarele mele.</span>
<span class="v-num v-9">9&nbsp;</span><span class="v PS65_9" data-id="PS65_9">Că ne-ai cercetat pe noi, Dumnezeule, cu foc ne-ai lămurit pe noi, precum se lămureşte argintul.</span>
<span class="v-num v-10">10&nbsp;</span><span class="v PS65_10" data-id="PS65_10">Prinsu-ne-ai pe noi în cursă; pus-ai necazuri pe umărul nostru;</span>
<span class="v-num v-11">11&nbsp;</span><span class="v PS65_11" data-id="PS65_11">Ridicat-ai oameni pe capetele noastre, trecut-am prin foc şi prin apă şi ne-ai scos la odihnă.</span>
<span class="v-num v-12">12&nbsp;</span><span class="v PS65_12" data-id="PS65_12">Intra-voi în casa Ta cu arderi de tot, împlini-voi ţie făgăduinţele mele,</span>
<span class="v-num v-13">13&nbsp;</span><span class="v PS65_13" data-id="PS65_13">Pe care le-au rostit buzele mele şi le-a grăit gura mea, întru necazul meu.</span>
<span class="v-num v-14">14&nbsp;</span><span class="v PS65_14" data-id="PS65_14">Arderi de tot grase voi aduce ţie, cu tămâie şi berbeci; Îţi voi jertfi boi şi ţapi.</span>
<span class="v-num v-15">15&nbsp;</span><span class="v PS65_15" data-id="PS65_15">Veniţi de auziţi toţi cei ce vă temeţi de Dumnezeu şi vă voi povesti câte a făcut El sufletului meu.</span>
<span class="v-num v-16">16&nbsp;</span><span class="v PS65_16" data-id="PS65_16">Către Dânsul cu gura mea am strigat şi L-am lăudat cu gura mea.</span>
<span class="v-num v-17">17&nbsp;</span><span class="v PS65_17" data-id="PS65_17">Nedreptate de am avut în inima mea să nu mă audă Domnul.</span>
<span class="v-num v-18">18&nbsp;</span><span class="v PS65_18" data-id="PS65_18">Pentru aceasta m-a auzit Dumnezeu; luat-a aminte glasul rugăciunii mele.</span>
<span class="v-num v-19">19&nbsp;</span><span class="v PS65_19" data-id="PS65_19">Binecuvântat este Dumnezeu, Care n-a depărtat rugăciunea mea şi mila Lui de la mine.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="PS64.html">&lt;</a>
<a class="home" href="index.html">=</a>
<a class="next" href="PS66.html">&gt;</a>
</div></div>
</body>
</html>