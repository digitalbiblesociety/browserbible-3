<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEREMIA 26 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JR.html">Biblia Ortodoxă Română Sinodală (2006)</a><a class="location" href="JR.html">IEREMIA 26</a><a class="prev" href="JR25.html">&lt;</a>
<a class="home" href="index.html">=</a>
<a class="next" href="JR27.html">&gt;</a>
</div></div>
<div class="section chapter JR JR26 ron_bor ron " dir="ltr" lang="ro" data-id="JR26" data-nextid="JR27" data-previd="JR25">
<div class="c">26</div>
<div class="p">
<span class="v-num v-1">1&nbsp;</span><span class="v JR26_1" data-id="JR26_1">La începutul domniei lui Ioiachim, fiul lui Iosia, a fost cuvântul acesta de la Domnul:</span>
<span class="v-num v-2">2&nbsp;</span><span class="v JR26_2" data-id="JR26_2">"Aşa zice Domnul: Stai în curtea templului Domnului şi grăieşte tuturor cetăţilor lui Iuda, care vin la închinare în templul Domnului, toate cuvintele ce îţi voi porunci să le grăieşti, să nu laşi nici un cuvânt.</span>
<span class="v-num v-3">3&nbsp;</span><span class="v JR26_3" data-id="JR26_3">Poate vor asculta şi se vor întoarce de la calea cea rea şi atunci Îmi va părea rău de nenorocirea pe care aveam de gând să le-o fac din cauza faptelor lor rele.</span>
<span class="v-num v-4">4&nbsp;</span><span class="v JR26_4" data-id="JR26_4">Şi să le spui: Aşa zice Domnul: "Dacă nu Mă veţi asculta să umblaţi după legea Mea, pe care v-am dat-o,</span>
<span class="v-num v-5">5&nbsp;</span><span class="v JR26_5" data-id="JR26_5">Şi să luaţi aminte la cuvintele robilor Mei prooroci, pe care-i trimit la voi, pe care-i trimit dis-de-dimineaţă, şi voi nu-i ascultaţi,</span>
<span class="v-num v-6">6&nbsp;</span><span class="v JR26_6" data-id="JR26_6">Atunci voi face cu templul acesta ceea ce am făcut cu şilo, iar cetatea aceasta o voi da spre blestem tuturor popoarelor pământului".</span>
<span class="v-num v-7">7&nbsp;</span><span class="v JR26_7" data-id="JR26_7">Preoţii şi proorocii şi tot poporul au ascultat pe Ieremia, când a grăit el aceste cuvinte în templul Domnului.</span>
<span class="v-num v-8">8&nbsp;</span><span class="v JR26_8" data-id="JR26_8">Iar după ce a spus Ieremia tot ce-i poruncise Domnul să spună la tot poporul, preoţii, proorocii şi tot poporul l-au prins şi i-au zis: "Tu trebuie să mori!</span>
<span class="v-num v-9">9&nbsp;</span><span class="v JR26_9" data-id="JR26_9">De ce prooroceşti în numele Domnului şi zici: Templul acesta va fi ca Şilo şi cetatea aceasta se va pustii şi va rămâne fără locuitori?" Şi s-a adunat tot poporul împotriva lui Ieremia la templul Domnului.</span>
<span class="v-num v-10">10&nbsp;</span><span class="v JR26_10" data-id="JR26_10">şi când au auzit acestea, căpeteniile lui Iuda au venit din casa regelui la templul Domnului şi au şezut la intrare în poarta cea nouă a templului.</span>
<span class="v-num v-11">11&nbsp;</span><span class="v JR26_11" data-id="JR26_11">Atunci preoţii şi proorocii au zis către căpetenii şi către tot poporul aşa: "Osândă cu moarte se cuvine acestui om, pentru că prooroceşte împotriva cetăţii acesteia, cum aţi auzit şi voi cu urechile voastre!"</span>
<span class="v-num v-12">12&nbsp;</span><span class="v JR26_12" data-id="JR26_12">Iar Ieremia a zis către toate căpeteniile şi către tot poporul: "Domnul m-a trimis să proorocesc împotriva templului acestuia şi împotriva cetăţii acesteia cuvintele pe care le-aţi auzit.</span>
<span class="v-num v-13">13&nbsp;</span><span class="v JR26_13" data-id="JR26_13">Îndreptaţi-vă dar căile voastre şi faptele voastre şi supuneţi-vă glasului Domnului Dumnezeului vostru, şi Domnului Îi va părea rău de nenorocirea pe care o rostise împotriva voastră.</span>
<span class="v-num v-14">14&nbsp;</span><span class="v JR26_14" data-id="JR26_14">Iar cât despre mine, iată sunt în mâinile voastre, faceţi cu mine ce vi se pare bun şi drept!</span>
<span class="v-num v-15">15&nbsp;</span><span class="v JR26_15" data-id="JR26_15">Dar să ştiţi bine că, de mă veţi omorî, veţi aduce asupra voastră, asupra cetăţii acesteia şi asupra locuitorilor ei sânge nevinovat, căci cu adevărat Domnul m-a trimis la voi să vă spun în urechile voastre toate cuvintele acelea".</span>
<span class="v-num v-16">16&nbsp;</span><span class="v JR26_16" data-id="JR26_16">Atunci căpeteniile şi tot poporul au zis către preoţi şi către prooroci: "Omul acesta nu este vrednic de osândă cu moarte, pentru că ne-a grăit în numele Domnului Dumnezeului nostru".</span>
<span class="v-num v-17">17&nbsp;</span><span class="v JR26_17" data-id="JR26_17">Atunci s-au ridicat unii din bătrânii poporului şi au zis către toată adunarea poporului:</span>
<span class="v-num v-18">18&nbsp;</span><span class="v JR26_18" data-id="JR26_18">"Miheia din Moreşet a proorocit în zilele lui Iezechia, regele lui Iuda, şi a zis către tot poporul iudeu: aşa zice Domnul Savaot: "Sionul va fi arat ca un ogor, Ierusalimul va ajunge o movilă de dărâmături şi muntele templului acestuia va fi un deal împădurit".</span>
<span class="v-num v-19">19&nbsp;</span><span class="v JR26_19" data-id="JR26_19">Omorâtu-l-a oare pentru aceasta Iezechia, regele lui Iuda şi tot Iuda? Au nu s-a temut el de Domnul şi nu s-a rugat Domnului, ca să-I pară rău de nenorocirea pe care o rostise împotriva lor? şi noi să ne împovărăm sufletele noastre cu o nelegiuire aşa de mare!</span>
<span class="v-num v-20">20&nbsp;</span><span class="v JR26_20" data-id="JR26_20">De asemenea a mai proorocit în numele Domnului un oarecare Urie, fiul lui Şemaia, din Chiriat-Iearim, şi a proorocit împotriva cetăţii acesteia şi împotriva ţării acesteia tocmai cu aceleaşi cuvinte, ca şi Ieremia.</span>
<span class="v-num v-21">21&nbsp;</span><span class="v JR26_21" data-id="JR26_21">Şi când au auzit cuvintele lui regele Ioiachim şi toţi curtenii lui şi toate căpeteniile, a căutat regele să-l omoare. Şi auzind de aceasta, Urie s-a temut şi a fugit şi a trecut în Egipt.</span>
<span class="v-num v-22">22&nbsp;</span><span class="v JR26_22" data-id="JR26_22">Dar regele Ioiachim a trimis şi în Egipt oameni şi anume: Pe Elnatan, fiul lui Acbor, şi pe alţii împreună cu aceştia.</span>
<span class="v-num v-23">23&nbsp;</span><span class="v JR26_23" data-id="JR26_23">Şi au adus pe Urie din Egipt şi l-au înfăţişat la regele Ioiachim, şi acesta l-a ucis cu sabia şi a aruncat trupul lui acolo unde erau mormintele oamenilor de rând".</span>
<span class="v-num v-24">24&nbsp;</span><span class="v JR26_24" data-id="JR26_24">Dar Ahicam, fiul lui Şafan, ocrotea pe Ieremia, ca să nu fie dat în mâna poporului spre ucidere.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JR25.html">&lt;</a>
<a class="home" href="index.html">=</a>
<a class="next" href="JR27.html">&gt;</a>
</div></div>
</body>
</html>