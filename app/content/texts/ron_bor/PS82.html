<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>PSALMII 82 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="PS.html">Biblia Ortodoxă Română Sinodală (2006)</a><a class="location" href="PS.html">PSALMII 82</a><a class="prev" href="PS81.html">&lt;</a>
<a class="home" href="index.html">=</a>
<a class="next" href="PS83.html">&gt;</a>
</div></div>
<div class="section chapter PS PS82 ron_bor ron " dir="ltr" lang="ro" data-id="PS82" data-nextid="PS83" data-previd="PS81">
<div class="c">Psalmul 82</div>
<div class="p">
<span class="v-num v-1">1&nbsp;</span><span class="v PS82_1" data-id="PS82_1">Dumnezeule, cine se va asemăna ţie? Să nu taci, nici să Te linişteşti, Dumnezeule!</span>
<span class="v-num v-2">2&nbsp;</span><span class="v PS82_2" data-id="PS82_2">Că iată, vrăjmaşii Tăi s-au întărâtat şi cei ce Te urăsc au ridicat capul.</span>
<span class="v-num v-3">3&nbsp;</span><span class="v PS82_3" data-id="PS82_3">Împotriva poporului Tău au lucrat cu vicleşug şi s-au sfătuit împotriva sfinţilor Tăi.</span>
<span class="v-num v-4">4&nbsp;</span><span class="v PS82_4" data-id="PS82_4">Zis-au: "Veniţi să-i pierdem pe ei dintre neamuri şi să nu se mai pomenească numele lui Israel".</span>
<span class="v-num v-5">5&nbsp;</span><span class="v PS82_5" data-id="PS82_5">Că s-au sfătuit într-un gând împotriva lui. Împotriva Ta legământ au făcut:</span>
<span class="v-num v-6">6&nbsp;</span><span class="v PS82_6" data-id="PS82_6">Locaşurile Idumeilor şi Ismaelitenii, Moabul şi Agarenii,</span>
<span class="v-num v-7">7&nbsp;</span><span class="v PS82_7" data-id="PS82_7">Gheval şi Amon şi Amalic şi cei de alt neam, cu cei ce locuiesc în Tir.</span>
<span class="v-num v-8">8&nbsp;</span><span class="v PS82_8" data-id="PS82_8">Că şi Asur a venit împreună cu ei, ajutat-au fiilor lui Lot.</span>
<span class="v-num v-9">9&nbsp;</span><span class="v PS82_9" data-id="PS82_9">Fă-le lor ca lui Madian şi lui Sisara şi ca lui Iavin, la râul Chişon.</span>
<span class="v-num v-10">10&nbsp;</span><span class="v PS82_10" data-id="PS82_10">Pierit-au în Endor; făcutu-s-au ca gunoiul pe pământ.</span>
<span class="v-num v-11">11&nbsp;</span><span class="v PS82_11" data-id="PS82_11">Pune pe căpeteniile lor ca pe Oriv şi Zev şi Zevel şi Salmana, pe toate căpeteniile lor, care au zis: "Să moştenim noi jertfelnicul lui Dumnezeu".</span>
<span class="v-num v-12">12&nbsp;</span><span class="v PS82_12" data-id="PS82_12">Dumnezeul meu, pune-i pe ei ca o roată, ca trestia în faţa vântului,</span>
<span class="v-num v-13">13&nbsp;</span><span class="v PS82_13" data-id="PS82_13">Ca focul care arde pădurea, ca văpaia care arde munţii,</span>
<span class="v-num v-14">14&nbsp;</span><span class="v PS82_14" data-id="PS82_14">Aşa alungă-i pe ei, în viforul Tău şi în urgia Ta.</span>
<span class="v-num v-15">15&nbsp;</span><span class="v PS82_15" data-id="PS82_15">Umple feţele lor de ocară şi vor căuta faţa Ta, Doamne.</span>
<span class="v-num v-16">16&nbsp;</span><span class="v PS82_16" data-id="PS82_16">Să se ruşineze şi să se tulbure în veacul veacului şi să fie înfruntaţi şi să piară.</span>
<span class="v-num v-17">17&nbsp;</span><span class="v PS82_17" data-id="PS82_17">şi să cunoască ei că numele Tău este Domnul. Tu singur eşti Cel Preaînalt peste tot pământul.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="PS81.html">&lt;</a>
<a class="home" href="index.html">=</a>
<a class="next" href="PS83.html">&gt;</a>
</div></div>
</body>
</html>