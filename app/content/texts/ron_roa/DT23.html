<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>DEUTERONOMUL (A CINCEA CARTE A LUI MOISE) 23 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="DT.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="DT.html">DEUTERONOMUL (A CINCEA CARTE A LUI MOISE) 23</a><a class="prev" href="DT22.html">&lt;</a>
<a class="home" href="index.html">=</a>
<a class="next" href="DT24.html">&gt;</a>
</div></div>
<div class="section chapter DT DT23 ron_roa ron " dir="ltr" lang="ro" data-id="DT23" data-nextid="DT24" data-previd="DT22">
<div class="c">23</div>
<div class="p">
<span class="v-num v-1">1&nbsp;</span><span class="v DT23_1" data-id="DT23_1">Famenul şi scopitul nu vor intra în adunarea Domnului.</span>
<span class="v-num v-2">2&nbsp;</span><span class="v DT23_2" data-id="DT23_2">Cel născut din desfrânată nu va intra în adunarea Domnului.</span>
<span class="v-num v-3">3&nbsp;</span><span class="v DT23_3" data-id="DT23_3">Amonit şi moabit nu va intra în adunarea Domnului; chiar după al zecelea neam şi până'n veci, el nu va intra în adunarea Domnului,</span>
<span class="v-num v-4">4&nbsp;</span><span class="v DT23_4" data-id="DT23_4">pentru că ei nu v'au întâmpinat cu pâine şi cu apă când eraţi pe drum venind din Egipt, şi pentru că l-au plătit împotriva ta pe Balaam, fiul lui Beor, din Petorul Mesopotamiei, ca să te blesteme.</span>
<span class="v-num v-5">5&nbsp;</span><span class="v DT23_5" data-id="DT23_5">Dar Domnul, Dumnezeul tău, n'a voit să-l asculte pe Balaam; ci Domnul, Dumnezeul tău, a preschimbat blestemele în binecuvântare, pentru că Domnul, Dumnezeul tău, te-a iubit.</span>
<span class="v-num v-6">6&nbsp;</span><span class="v DT23_6" data-id="DT23_6">Cât vei trăi, în veci să nu le grăieşti cuvinte de pace sau de folos.</span>
<span class="v-num v-7">7&nbsp;</span><span class="v DT23_7" data-id="DT23_7">Pe edomit să nu-l urăşti, fiindcă el e fratele tău ; să nu-l urăşti pe egiptean, că străin ai fost în ţara lui .</span>
<span class="v-num v-8">8&nbsp;</span><span class="v DT23_8" data-id="DT23_8">Fiii ce li se vor naşte în cel de al treilea neam vor intra în adunarea Domnului.</span>
<span class="v-num v-9">9&nbsp;</span><span class="v DT23_9" data-id="DT23_9">Când vei ieşi cu oaste asupra duşmanilor tăi, fereşte-te de tot lucrul rău.</span>
<span class="v-num v-10">10&nbsp;</span><span class="v DT23_10" data-id="DT23_10">Dacă va fi la tine om care să nu fie curat de pe urma ispitirii lui în visul de noapte, acela să iasă afară din tabără, nu va intra în tabără,</span>
<span class="v-num v-11">11&nbsp;</span><span class="v DT23_11" data-id="DT23_11">ci spre seară să-şi spele trupul cu apă, iar după asfinţitul soarelui va intra în tabără.</span>
<span class="v-num v-12">12&nbsp;</span><span class="v DT23_12" data-id="DT23_12">Pentru nevoia de a ieşi afară să ai un loc în afara taberei.</span>
<span class="v-num v-13">13&nbsp;</span><span class="v DT23_13" data-id="DT23_13">Să ai la brâu un ţăruş cu care să sapi atunci când ieşi afară şi cu care să-ţi acoperi necurăţeniile;</span>
<span class="v-num v-14">14&nbsp;</span><span class="v DT23_14" data-id="DT23_14">că Domnul, Dumnezeul tău, umblă prin tabăra ta ca să te libereze şi să ţi-i dea pe duşmani la picioare; pentru aceea să fie tabăra ta sfântă, ca nu cumva, văzând El la tine ceva neruşinat, să-Şi întoarcă faţa de la tine.</span>
<span class="v-num v-15">15&nbsp;</span><span class="v DT23_15" data-id="DT23_15">Pe robul care a fugit de la stăpânul său la tine să nu-l dai [pe mâna] stăpânului său;</span>
<span class="v-num v-16">16&nbsp;</span><span class="v DT23_16" data-id="DT23_16">el va locui cu tine; între voi va locui, oriunde-i va plăcea lui; să nu-l necăjeşti.</span>
<span class="v-num v-17">17&nbsp;</span><span class="v DT23_17" data-id="DT23_17">Dintre fiicele lui Israel să nu fie desfrânată , nici desfrânat dintre fiii lui Israel.</span>
<span class="v-num v-18">18&nbsp;</span><span class="v DT23_18" data-id="DT23_18">Vrăjitoare să nu fie dintre fiicele lui Israel, nici descântător de vrajă dintre fiii lui Israel.</span>
<span class="v-num v-19">19&nbsp;</span><span class="v DT23_19" data-id="DT23_19">Plata desfrânatei şi preţul câinelui să nu le aduci în casa Domnului, Dumnezeului tău, pentru vreo oarecare făgăduinţă, căci acestea amândouă sunt urâciune înaintea Domnului, Dumnezeului tău.</span>
<span class="v-num v-20">20&nbsp;</span><span class="v DT23_20" data-id="DT23_20">De la fratele tău să nu iei camătă; nici camătă de la bani, nici camătă de la bucate, nici camătă de la orice lucru cu care-l împrumuţi.</span>
<span class="v-num v-21">21&nbsp;</span><span class="v DT23_21" data-id="DT23_21">De la cel străin, da, să iei camătă; dar de la fratele tău să nu iei camătă, pentru ca Domnul, Dumnezeul tău, să te binecuvinteze în tot ceea ce vei face tu în ţara'n care intri s'o moşteneşti.</span>
<span class="v-num v-22">22&nbsp;</span><span class="v DT23_22" data-id="DT23_22">Dacă te-ai legat faţă de Domnul, Dumnezeul tău, cu o făgăduinţă, să nu întârzii în a o plini, căci Domnul, Dumnezeul tău, nu va întârzia s'o ceară de la tine, şi păcat vei avea întru tine.</span>
<span class="v-num v-23">23&nbsp;</span><span class="v DT23_23" data-id="DT23_23">Dar dacă nu vei vrea să făgăduieşti, întru tine păcat nu va fi.</span>
<span class="v-num v-24">24&nbsp;</span><span class="v DT23_24" data-id="DT23_24">Pe cele ce ies de pe buzele tale să le păzeşti şi să le plineşti întocmai cum te-ai făgăduit Domnului, Dumnezeului tău, ele fiind un dar rostit cu gura ta.</span>
<span class="v-num v-25">25&nbsp;</span><span class="v DT23_25" data-id="DT23_25">Dacă vei intra în holda aproapelui tău, adună spice cu mâinile tale, dar secera să n'o pui în holda aproapelui tău.</span>
<span class="v-num v-26">26&nbsp;</span><span class="v DT23_26" data-id="DT23_26">Dacă vei intra în via aproapelui tău, poţi mânca struguri după poftă, până te saturi, dar în paner să nu pui.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="DT22.html">&lt;</a>
<a class="home" href="index.html">=</a>
<a class="next" href="DT24.html">&gt;</a>
</div></div>
</body>
</html>