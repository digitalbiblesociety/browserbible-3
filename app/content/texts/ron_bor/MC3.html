<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>MIHEIA 3 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="MC.html">Biblia Ortodoxă Română Sinodală (2006)</a><a class="location" href="MC.html">MIHEIA 3</a><a class="prev" href="MC2.html">&lt;</a>
<a class="home" href="index.html">=</a>
<a class="next" href="MC4.html">&gt;</a>
</div></div>
<div class="section chapter MC MC3 ron_bor ron " dir="ltr" lang="ro" data-id="MC3" data-nextid="MC4" data-previd="MC2">
<div class="c">3</div>
<div class="p">
<span class="v-num v-1">1&nbsp;</span><span class="v MC3_1" data-id="MC3_1">Şi am zis: "Ascultaţi acum, căpetenii ale lui Iacov şi judecători ai casei lui Israel: Oare nu este datoria voastră să cunoaşteţi dreptatea?</span>
<span class="v-num v-2">2&nbsp;</span><span class="v MC3_2" data-id="MC3_2">Ei urăsc binele şi iubesc răul, jupoaie pielea de pe oameni şi carnea de pe oasele lor.</span>
<span class="v-num v-3">3&nbsp;</span><span class="v MC3_3" data-id="MC3_3">Şi, după ce vor fi mâncat carnea poporului meu, vor fi jupuit pielea şi oasele lor le vor fi sfărâmat şi prefăcut în bucăţi ca şi carnea în oală, ca trupul lor în căldare,</span>
<span class="v-num v-4">4&nbsp;</span><span class="v MC3_4" data-id="MC3_4">Atunci vor striga către Domnul, dar El nu le va răspunde şi în vremea aceea Îşi va ascunde faţa Sa de la ei, din pricina faptelor lor celor rele.</span>
<span class="v-num v-5">5&nbsp;</span><span class="v MC3_5" data-id="MC3_5">Aşa zice Domnul împotriva proorocilor care rătăcesc pe poporul meu, care atât cât au în ce să-şi înfigă dinţii propovăduiesc pacea, dar împotriva celor care nu le aruncă nimic în gură se pornesc cu război.</span>
<span class="v-num v-6">6&nbsp;</span><span class="v MC3_6" data-id="MC3_6">Pentru aceasta va fi pentru voi noapte în loc de vedenie şi întuneric în loc de proorocie! Soarele va apune peste prooroci şi ziua se va preface în întuneric!</span>
<span class="v-num v-7">7&nbsp;</span><span class="v MC3_7" data-id="MC3_7">Văzătorii se vor face de ruşine şi ghicitorii vor fi de ocară şi toţi îşi vor acoperi barba, căci nu vor avea nici un răspuns de la Domnul.</span>
<span class="v-num v-8">8&nbsp;</span><span class="v MC3_8" data-id="MC3_8">Iar eu mulţumită Duhului lui Dumnezeu sunt plin de putere, de dreptate şi de tărie, ca să vădesc fărădelegea lui Iacov şi păcatul lui Israel.</span>
<span class="v-num v-9">9&nbsp;</span><span class="v MC3_9" data-id="MC3_9">Ascultaţi acestea voi, căpetenii ale casei lui Iacov, judecători ai casei lui Israel, voi cei ce simţiţi scârbă pentru dreptate şi strâmbaţi ceea ce este drept,</span>
<span class="v-num v-10">10&nbsp;</span><span class="v MC3_10" data-id="MC3_10">Care zidiţi Sionul cu fărădelegi şi Ierusalimul cu strâmbătăţi!</span>
<span class="v-num v-11">11&nbsp;</span><span class="v MC3_11" data-id="MC3_11">Căpeteniile lor fac judecată pentru plocoane, preoţii dau învăţătura legii pentru plată şi profeţii profeţesc pentru bani şi se sprijină pe Domnul zicând: "Domnul este în mijlocul nostru şi prăpădul nu va veni peste noi!"</span>
<span class="v-num v-12">12&nbsp;</span><span class="v MC3_12" data-id="MC3_12">Deci, din pricina voastră, Sionul va fi arat cu plugul ca o ţarină şi Ierusalimul va fi prefăcut într-un morman de ruine şi muntele templului va ajunge o înălţime acoperită cu pădure!"</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="MC2.html">&lt;</a>
<a class="home" href="index.html">=</a>
<a class="next" href="MC4.html">&gt;</a>
</div></div>
</body>
</html>