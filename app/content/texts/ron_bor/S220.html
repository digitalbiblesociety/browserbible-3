<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A DOUA A REGILOR 20 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="S2.html">Biblia Ortodoxă Română Sinodală (2006)</a><a class="location" href="S2.html">CARTEA A DOUA A REGILOR 20</a><a class="prev" href="S219.html">&lt;</a>
<a class="home" href="index.html">=</a>
<a class="next" href="S221.html">&gt;</a>
</div></div>
<div class="section chapter S2 S220 ron_bor ron " dir="ltr" lang="ro" data-id="S220" data-nextid="S221" data-previd="S219">
<div class="c">20</div>
<div class="p">
<span class="v-num v-1">1&nbsp;</span><span class="v S220_1" data-id="S220_1">Din întâmplare, se afla acolo un om netrebnic, anume Şeba, fiul lui Bicri veniamineanul. Acesta a sunat din trâmbiţă şi a zis: "Noi n-avem nici o împărtăşire cu David şi nici o legătură cu fiul lui Iesei! Fiecare la cortul său, Israele!"</span>
<span class="v-num v-2">2&nbsp;</span><span class="v S220_2" data-id="S220_2">Atunci s-au despărţit de David toţi Israeliţii şi s-au dus după Şeba, fiul lui Bicri. Iudeii însă au rămas de partea regelui lor, de la Iordan, până la Ierusalim.</span>
<span class="v-num v-3">3&nbsp;</span><span class="v S220_3" data-id="S220_3">Ajungând apoi David la casa sa în Ierusalim, a luat regele pe cele zece concubine pe care le lăsase să aibă în grijă casa şi le-a pus într-o casă deosebită, sub supraveghere şi le purta de grijă, dar nu se ducea la ele. Şi au trăit ele acolo până la moartea lor, ca văduve.</span>
<span class="v-num v-4">4&nbsp;</span><span class="v S220_4" data-id="S220_4">Apoi a zis David către Amasa: "În timp de trei zile cheamă pe Iudei la mine şi să vii şi tu aici!"</span>
<span class="v-num v-5">5&nbsp;</span><span class="v S220_5" data-id="S220_5">Şi s-a dus Amasa să cheme pe Iudei, dar a zăbovit mai multă vreme decât i se dăduse.</span>
<span class="v-num v-6">6&nbsp;</span><span class="v S220_6" data-id="S220_6">Atunci David a zis lui Abişai: "Acum Şeba, fiul lui Bicri, are să ne facă mai mult rău decât Abesalom. Ia tu slugile stăpânului tău şi urmăreşte-l, ca să nu-şi găsească cetăţi întărite şi să nu scape din ochii noştri!"</span>
<span class="v-num v-7">7&nbsp;</span><span class="v S220_7" data-id="S220_7">Şi a plecat Abişai, urmat de oamenii lui Ioab, de Cheretieni şi Peletieni şi de toţi oamenii buni de luptă din Ierusalim, să urmărească pe Şeba, fiul lui Bicri.</span>
<span class="v-num v-8">8&nbsp;</span><span class="v S220_8" data-id="S220_8">Dar pe când erau ei aproape de piatra cea mare, de lângă Ghibeon, s-a întâlnit cu ei Amasa. Ioab era îmbrăcat cu hainele sale ostăşeşti şi încins cu sabia care atârna la şold în teaca ei, în care intra şi ieşea foarte uşor.</span>
<span class="v-num v-9">9&nbsp;</span><span class="v S220_9" data-id="S220_9">"Eşti sănătos, frate?" a zis Ioab către Amasa. Apoi a apucat Ioab pe Amasa cu mâna de barbă, ca să-l sărute.</span>
<span class="v-num v-10">10&nbsp;</span><span class="v S220_10" data-id="S220_10">Amasa însă nu s-a ferit de sabia care era în mâna lui Ioab şi acesta l-a lovit cu ea în pântece şi i-a vărsat măruntaiele jos şi nu i-a mai dat altă lovitură. Şi Amasa a murit. Apoi Ioab cu fratele său Abişai au alergat după Şeba, fiul lui Bicri.</span>
<span class="v-num v-11">11&nbsp;</span><span class="v S220_11" data-id="S220_11">Unul din oamenii lui Ioab însă a rămas lângă Amasa şi striga: "Cine vrea pe Ioab şi cine este pentru David să urmeze pe Ioab!"</span>
<span class="v-num v-12">12&nbsp;</span><span class="v S220_12" data-id="S220_12">Amasa însă zăcea mort în sânge, în mijlocul drumului. Dar văzând omul acela al lui Ioab că tot poporul se opreşte la trupul lui Amasa, l-a târât pe acesta din drum în câmp şi a aruncat peste el o haină, deoarece vedea că orice trecător se apropia de el.</span>
<span class="v-num v-13">13&nbsp;</span><span class="v S220_13" data-id="S220_13">Iar după ce a fost târât din drum, tot poporul lui Israel s-a dus după Ioab, să urmărească pe Şeba, fiul lui Bicri.</span>
<span class="v-num v-14">14&nbsp;</span><span class="v S220_14" data-id="S220_14">Ioab însă a trecut prin toate triburile israelite până la Abel şi Bet-Maaca şi prin tot ţinutul Berim şi toţi locuitorii cetăţilor s-au adunat şi au mers după el.</span>
<span class="v-num v-15">15&nbsp;</span><span class="v S220_15" data-id="S220_15">Venind apoi, au împresurat pe Şeba în Abel şi în Bet-Maaca şi au ridicat un val împrejurul cetăţii; şi apropiindu-se de zid, toţi cei ce erau cu Ioab se sileau să spargă zidul.</span>
<span class="v-num v-16">16&nbsp;</span><span class="v S220_16" data-id="S220_16">Atunci o femeie înţeleaptă a strigat de pe zidul cetăţii: "Ascultaţi, ascultaţi, spuneţi lui Ioab să vină încoace, că am să-i vorbesc!"</span>
<span class="v-num v-17">17&nbsp;</span><span class="v S220_17" data-id="S220_17">Apropiindu-se Ioab, femeia a zis: "Tu eşti Ioab?"Eu!" a răspuns Ioab. "Ascultă vorba roabei tale!" a zis, femeia. "Ascult!" a răspuns Ioab.</span>
<span class="v-num v-18">18&nbsp;</span><span class="v S220_18" data-id="S220_18">"Odinioară era obiceiul, a adăugat ea, să se spună: Să se întrebe în Abel şi în Dan, dacă se mai păstrează ceea ce au hotărât credincioşii din Israel</span>
<span class="v-num v-19">19&nbsp;</span><span class="v S220_19" data-id="S220_19">Eu sunt din cetăţile paşnice şi credincioase ale lui Israel, şi tu voieşti să strici o cetate şi încă mama cetăţilor lui Israel. De ce să strici tu moştenirea Domnului?"</span>
<span class="v-num v-20">20&nbsp;</span><span class="v S220_20" data-id="S220_20">"Departe, departe de mine gândul de a strica sau de a dărâma! a răspuns Ioab.</span>
<span class="v-num v-21">21&nbsp;</span><span class="v S220_21" data-id="S220_21">Lucrul nu era aşa, ci un om din munţii lui Efraim, anume Şeba, fiul lui Bicri, şi-a ridicat mâna asupra regelui David. Daţi-mi-l numai pe el singur şi mă voi depărta de cetate". "Iată, a zis femeia către Ioab, capul lui îţi va fi aruncat peste zid!"</span>
<span class="v-num v-22">22&nbsp;</span><span class="v S220_22" data-id="S220_22">Şi s-a dus femeia cu vorba ei înţeleaptă la tot poporul şi a spus la tot poporul ca să taie capul lui Şeba, fiul lui Bicri. Şi au tăiat capul lui Şeba, fiul lui Bicri, şi l-au aruncat lui Ioab. Atunci Ioab a sunat din trâmbiţă şi toţi oamenii s-au depărtat de cetate şi s-au dus pe la casele lor. Iar Ioab s-a întors în Ierusalim la rege.</span>
<span class="v-num v-23">23&nbsp;</span><span class="v S220_23" data-id="S220_23">Şi era Ioab peste toată oştirea Israeliţilor, iar Benaia, fiul lui Iehoiada, era peste Cheretieni şi Peletieni.</span>
<span class="v-num v-24">24&nbsp;</span><span class="v S220_24" data-id="S220_24">Adoram era peste dări; Iosafat, fiul lui Ahilud, era cronicar;</span>
<span class="v-num v-25">25&nbsp;</span><span class="v S220_25" data-id="S220_25">Siva era secretar; Ţadoc şi Abiatar erau preoţi.</span>
<span class="v-num v-26">26&nbsp;</span><span class="v S220_26" data-id="S220_26">De asemenea şi Ira din Iair era sfetnic apropiat al lui David.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="S219.html">&lt;</a>
<a class="home" href="index.html">=</a>
<a class="next" href="S221.html">&gt;</a>
</div></div>
</body>
</html>