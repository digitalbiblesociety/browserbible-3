<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNŢELEPCIUNII LUI ISUS, FIUL LUI SIRAH (ECCLESIASTICUL) 27 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="SR.html">Biblia Ortodoxă Română Sinodală (2006)</a><a class="location" href="SR.html">CARTEA ÎNŢELEPCIUNII LUI ISUS, FIUL LUI SIRAH (ECCLESIASTICUL) 27</a><a class="prev" href="SR26.html">&lt;</a>
<a class="home" href="index.html">=</a>
<a class="next" href="SR28.html">&gt;</a>
</div></div>
<div class="section chapter SR SR27 ron_bor ron " dir="ltr" lang="ro" data-id="SR27" data-nextid="SR28" data-previd="SR26">
<div class="c">27</div>
<div class="p">
<span class="v-num v-1">1&nbsp;</span><span class="v SR27_1" data-id="SR27_1">Din pricina banilor, mulţi au păcătuit şi cine caută să se îmbogăţească îşi întoarce ochiul de la dreptate.</span>
<span class="v-num v-2">2&nbsp;</span><span class="v SR27_2" data-id="SR27_2">Între încheieturile pietrelor se înfige ţăruşul şi între vânzare şi cumpărare se va strânge păcatul.</span>
<span class="v-num v-3">3&nbsp;</span><span class="v SR27_3" data-id="SR27_3">De nu se va ţine cineva pe sine cu sârguinţă în frica Domnului, curând se va nărui casa lui.</span>
<span class="v-num v-4">4&nbsp;</span><span class="v SR27_4" data-id="SR27_4">Când se clatină ciurul, rămân gunoaiele; tot aşa şi pleava omului în vorbele lui.</span>
<span class="v-num v-5">5&nbsp;</span><span class="v SR27_5" data-id="SR27_5">Vasele olarului le lămureşte cuptorul; iar ispita omului cugetul lui.</span>
<span class="v-num v-6">6&nbsp;</span><span class="v SR27_6" data-id="SR27_6">Cum a fast lucrat pomul, arată rodul lui; aşa şi cuvântul arată gândul cel din inima omului.</span>
<span class="v-num v-7">7&nbsp;</span><span class="v SR27_7" data-id="SR27_7">Să nu lauzi pe nimeni înainte de a vorbi cu el, căci cuvântul este piatra de încercare u omului.</span>
<span class="v-num v-8">8&nbsp;</span><span class="v SR27_8" data-id="SR27_8">De vei alerga după dreptate, o vei prinde şi te vei îmbrăca cu ea ca şi cu o haină lungă de mărire.</span>
<span class="v-num v-9">9&nbsp;</span><span class="v SR27_9" data-id="SR27_9">Păsările la cele ce sunt asemenea lor poposesc şi adevărul la cei care îl fac se întoarce.</span>
<span class="v-num v-10">10&nbsp;</span><span class="v SR27_10" data-id="SR27_10">Leul pândeşte vânatul; aşa şi păcatele pe cei care fac nedreptăţi.</span>
<span class="v-num v-11">11&nbsp;</span><span class="v SR27_11" data-id="SR27_11">Vorba celui cuvios este totdeauna cu înţelepciune; iar cel nebun se schimbă ca luna.</span>
<span class="v-num v-12">12&nbsp;</span><span class="v SR27_12" data-id="SR27_12">Când te afli în mijlocul proştilor, cruţă-ţi vremea; iar cu cei înţelepţi zăboveşte fără teamă.</span>
<span class="v-num v-13">13&nbsp;</span><span class="v SR27_13" data-id="SR27_13">Vorbirea proştilor este o groază şi râsul lor izbucneşte în desfătările păcatului.</span>
<span class="v-num v-14">14&nbsp;</span><span class="v SR27_14" data-id="SR27_14">Vorba celui care mult se jură zbârleşte părul şi când se ceartă îţi asurzeşte urechile.</span>
<span class="v-num v-15">15&nbsp;</span><span class="v SR27_15" data-id="SR27_15">Vărsare de sânge vine din vrajba trufaşilor şi sudalma lor este grea la auz.</span>
<span class="v-num v-16">16&nbsp;</span><span class="v SR27_16" data-id="SR27_16">Cel care descoperă tainele a pierdut credinţa şi nu va afla prieten după inima sa.</span>
<span class="v-num v-17">17&nbsp;</span><span class="v SR27_17" data-id="SR27_17">Iubeşte pe prieten şi fii credincios cu el; iar de vei descoperi tainele lui, nu vei mai fi prieten cu el.</span>
<span class="v-num v-18">18&nbsp;</span><span class="v SR27_18" data-id="SR27_18">Căci precum un om şi-a pierdut moştenirea, aşa şi tu ai pierdut prietenia aproapelui tău.</span>
<span class="v-num v-19">19&nbsp;</span><span class="v SR27_19" data-id="SR27_19">Şi ca şi cum ai fi slobozit o pasăre din mâna ta, aşa ai scăpat pe prietenul tău şi nu-l vei mai câştiga pe el.</span>
<span class="v-num v-20">20&nbsp;</span><span class="v SR27_20" data-id="SR27_20">Nu alerga după el, că mult s-a depărtat şi a fugit ca o căprioară din laţ.</span>
<span class="v-num v-21">21&nbsp;</span><span class="v SR27_21" data-id="SR27_21">Că rana se poate lega şi pentru vrajbă este pace; iar cel care a descoperit tainele a pierdut încrederea.</span>
<span class="v-num v-22">22&nbsp;</span><span class="v SR27_22" data-id="SR27_22">Cel care face cu ochiul meşteşugeşte rele şi cel înţelept se va depărta de el.</span>
<span class="v-num v-23">23&nbsp;</span><span class="v SR27_23" data-id="SR27_23">Înaintea ochilor tăi, îndulci-va gura sa şi de cuvintele tale se va mira, lăudându-te;</span>
<span class="v-num v-24">24&nbsp;</span><span class="v SR27_24" data-id="SR27_24">Iar în spate îşi va schimba vorbirea şi îţi va pune în seamă cuvinte care rănesc.</span>
<span class="v-num v-25">25&nbsp;</span><span class="v SR27_25" data-id="SR27_25">Multe am urât, dar pe acesta mai mult decât orice; şi Domnul îl va urî de asemenea.</span>
<span class="v-num v-26">26&nbsp;</span><span class="v SR27_26" data-id="SR27_26">Cel care aruncă piatră în sus, peste capul său o aruncă şi lovitura vicleană dă naştere la răni.</span>
<span class="v-num v-27">27&nbsp;</span><span class="v SR27_27" data-id="SR27_27">Cel care sapă groapa altuia va cădea el în ea şi cel care întinde cursă se va prinde în ea.</span>
<span class="v-num v-28">28&nbsp;</span><span class="v SR27_28" data-id="SR27_28">Cel care face rele, peste el vor cădea şi nu va cunoaşte de unde-i vin.</span>
<span class="v-num v-29">29&nbsp;</span><span class="v SR27_29" data-id="SR27_29">Batjocura, sudalma este partea celor trufaşi şi pedeapsa ca leul va pândi asupra lor.</span>
<span class="v-num v-30">30&nbsp;</span><span class="v SR27_30" data-id="SR27_30">În laţ se vor prinde cei care se bucură de căderea celor drepţi şi durerea îi va mistui mai înainte de a muri.</span>
<span class="v-num v-31">31&nbsp;</span><span class="v SR27_31" data-id="SR27_31">Mânia şi urgia sunt lucruri urâte; şi bărbatul păcătos le ţine minte.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="SR26.html">&lt;</a>
<a class="home" href="index.html">=</a>
<a class="next" href="SR28.html">&gt;</a>
</div></div>
</body>
</html>