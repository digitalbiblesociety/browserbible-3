<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>ISAIA 49 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="IS.html">Biblia Ortodoxă Română Sinodală (2006)</a><a class="location" href="IS.html">ISAIA 49</a><a class="prev" href="IS48.html">&lt;</a>
<a class="home" href="index.html">=</a>
<a class="next" href="IS50.html">&gt;</a>
</div></div>
<div class="section chapter IS IS49 ron_bor ron " dir="ltr" lang="ron" data-id="IS49" data-nextid="IS50" data-previd="IS48">
<div class="c">49</div>
<div class="p">
<span class="v-num v-1">1&nbsp;</span><span class="v IS49_1" data-id="IS49_1">Ascultaţi, ostroave, luaţi aminte, popoare depărtate! Domnul M-a chemat de la naşterea Mea, din pântecele maicii Mele Mi-a spus pe nume.</span>
<span class="v-num v-2">2&nbsp;</span><span class="v IS49_2" data-id="IS49_2">Făcut-a din gura Mea sabie ascuţită; ascunsu-M-a la umbra mâinii Sale. Făcut-a din Mine săgeată ascuţită şi în tolba Sa de o parte M-a pus,</span>
<span class="v-num v-3">3&nbsp;</span><span class="v IS49_3" data-id="IS49_3">Şi Mi-a zis Mie: "Tu eşti sluga Mea, Israel, întru care Eu Mă voi preaslăvi!"</span>
<span class="v-num v-4">4&nbsp;</span><span class="v IS49_4" data-id="IS49_4">Dar Eu Îmi spuneam: "În deşert M-am trudit, în zadar şi pentru nimic Mi-am prăpădit puterea Mea!" Partea ce Mi se cuvine Mie este la Domnul şi răsplata Mea la Dumnezeul Meu.</span>
<span class="v-num v-5">5&nbsp;</span><span class="v IS49_5" data-id="IS49_5">Şi acum Domnul Cel Care M-a zidit din pântecele maicii Mele ca să-l slujesc Lui şi să întorc pe Iacov către El şi să strâng la un loc pe Israel - căci aşa am fost Eu cinstit în ochii Domnului şi Dumnezeul Meu fost-a puterea Mea, -</span>
<span class="v-num v-6">6&nbsp;</span><span class="v IS49_6" data-id="IS49_6">Mi-a zis: "Puţin lucru este să fii sluga Mea ca să aduci la loc seminţiile lui Iacov şi să întorci pe cei ce-au scăpat dintre ai lui Israel. Te voi face Lumina popoarelor ca să duci mântuirea Mea până la marginile pământului!"</span>
<span class="v-num v-7">7&nbsp;</span><span class="v IS49_7" data-id="IS49_7">Aşa grăieşte Răscumpărătorul şi Sfântul lui, Israel către Cel dispreţuit şi către urâciunea neamurilor, Sluga tiranilor: "Regi Te vor vedea şi se vor ridica, căpetenii se vor închina pentru Domnul cel credincios şi pentru Sfântul lui Israel, Cel Care Te-a ales!"</span>
<span class="v-num v-8">8&nbsp;</span><span class="v IS49_8" data-id="IS49_8">Aşa grăieşte Domnul: "În vremea milostivirii Te voi asculta şi în vremea mântuirii Te voi ajuta. Te-am făcut şi Te-am hotărât Legământ al poporului, ca să aşezi rânduială în ţară şi să dai fiecăruia moştenirile nimicite!"</span>
<span class="v-num v-9">9&nbsp;</span><span class="v IS49_9" data-id="IS49_9">Ca să zici celor robiţi: "Ieşiţi!" şi celor care sunt în întuneric: "Veniţi la lumină!" Ei vor paşte oriunde pe calea lor şi pe toate povârnişurile va fi păşunea lor.</span>
<span class="v-num v-10">10&nbsp;</span><span class="v IS49_10" data-id="IS49_10">Nu le va fi nici foame, nici sete, soarele şi vântul cel arzător nu-i va atinge, că Cel Care se va milostivi de ei va fi Povăţuitorul lor şi îi va îndrepta către izvoare de apă.</span>
<span class="v-num v-11">11&nbsp;</span><span class="v IS49_11" data-id="IS49_11">Voi preface toţi munţii Mei în drumuri şi cărările Mele vor fi bine gătite.</span>
<span class="v-num v-12">12&nbsp;</span><span class="v IS49_12" data-id="IS49_12">Iată că unii vin din ţinuturi depărtate, de la miazănoapte, de la apus, iar alţii din ţara Sinim.</span>
<span class="v-num v-13">13&nbsp;</span><span class="v IS49_13" data-id="IS49_13">Săltaţi, ceruri, de bucurie şi tu, pământule, bucură-te; munţilor, chiotiţi de veselie, că Domnul a mângâiat pe poporul Său şi de cei în necaz ai Lui S-a milostivit.</span>
<span class="v-num v-14">14&nbsp;</span><span class="v IS49_14" data-id="IS49_14">Sionul zicea: "Domnul m-a părăsit şi Stăpânul meu m-a uitat!"</span>
<span class="v-num v-15">15&nbsp;</span><span class="v IS49_15" data-id="IS49_15">Oare femeia uită pe pruncul ei şi de rodul pântecelui ei n-are ea milă? Chiar când ea îl va uita, Eu nu te voi uita pe tine.</span>
<span class="v-num v-16">16&nbsp;</span><span class="v IS49_16" data-id="IS49_16">Iată, te-am însemnat în palmele Mele; zidurile tale sunt totdeauna înaintea ochilor Mei!</span>
<span class="v-num v-17">17&nbsp;</span><span class="v IS49_17" data-id="IS49_17">Cei ce te vor ridica din ruini aleargă către tine şi cei ce te-au pustiit fug departe de tine.</span>
<span class="v-num v-18">18&nbsp;</span><span class="v IS49_18" data-id="IS49_18">Ridică ochii tăi de jur împrejur şi vezi: toţi se adună, toţi vin la tine. Viu sunt Eu, zice Domnul, tu te vei îmbrăca întru ei ca într-un veşmânt de podoabă Şi te vei încinge cu ei ca o mireasă.</span>
<span class="v-num v-19">19&nbsp;</span><span class="v IS49_19" data-id="IS49_19">Căci locurile tale pustii, ruinele tale şi ţara ta pustiită vor fi prea strâmte pentru locuitorii tăi, iar pustiitorii tăi vor fi departe.</span>
<span class="v-num v-20">20&nbsp;</span><span class="v IS49_20" data-id="IS49_20">Şi vor mai grăi la urechile tale feciorii tăi de care tu erai lipsită: "ţinutul este prea strâmt pentru mine, fă-mi loc să stau şi eu!"</span>
<span class="v-num v-21">21&nbsp;</span><span class="v IS49_21" data-id="IS49_21">Atunci tu vei zice în inima ta: "Cine mi i-a născut pe aceştia? Pierdusem copiii mei şi eram stearpă, dusă în robie şi gonită; dar pe aceştia cine i-a născut? Iată că rămăsesem singură! Dar aceştia de unde vin?"</span>
<span class="v-num v-22">22&nbsp;</span><span class="v IS49_22" data-id="IS49_22">Aşa zice Domnul Dumnezeu: "Iată voi ridica mâna Mea către neamuri şi către popoare voi înălţa steagul meu. Ele vor aduce pe feciorii tăi pe braţe şi pe fiicele tale pe umeri le vor purta.</span>
<span class="v-num v-23">23&nbsp;</span><span class="v IS49_23" data-id="IS49_23">Regi te vor creşte şi prinţese te vor alăpta. Cu faţa la pământ se vor închina înaintea ta şi vor linge pulberea de pe picioarele tale. Atunci tu vei şti că Eu sunt Domnul, Care nu ruşinează pe cei ce îşi pun nădejdea în El!</span>
<span class="v-num v-24">24&nbsp;</span><span class="v IS49_24" data-id="IS49_24">Oare poate să i se ia celui viteaz prada şi celui puternic să i se smulgă din mână cei robiri?</span>
<span class="v-num v-25">25&nbsp;</span><span class="v IS49_25" data-id="IS49_25">Da! zice Domnul: "Chiar robii unui viteaz i se vor lua, prada unui războinic îi va scăpa; Eu Mă voi război cu potrivnicii tăi şi pe fiii tăi Eu îi voi scăpa!</span>
<span class="v-num v-26">26&nbsp;</span><span class="v IS49_26" data-id="IS49_26">Şi pe asupritorii tăi îi voi face să-şi mănânce carnea lor şi să se îmbete de sângele lor ca de vin. Atunci toată făptura va şti că Eu sunt Domnul, Mântuitorul tău şi Răscumpărătorul tău, viteazul lui Iacov!"</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="IS48.html">&lt;</a>
<a class="home" href="index.html">=</a>
<a class="next" href="IS50.html">&gt;</a>
</div></div>
</body>
</html>