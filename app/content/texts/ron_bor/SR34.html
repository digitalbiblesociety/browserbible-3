<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNŢELEPCIUNII LUI ISUS, FIUL LUI SIRAH (ECCLESIASTICUL) 34 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="SR.html">Biblia Ortodoxă Română Sinodală (2006)</a><a class="location" href="SR.html">CARTEA ÎNŢELEPCIUNII LUI ISUS, FIUL LUI SIRAH (ECCLESIASTICUL) 34</a><a class="prev" href="SR33.html">&lt;</a>
<a class="home" href="index.html">=</a>
<a class="next" href="SR35.html">&gt;</a>
</div></div>
<div class="section chapter SR SR34 ron_bor ron " dir="ltr" lang="ron" data-id="SR34" data-nextid="SR35" data-previd="SR33">
<div class="c">34</div>
<div class="p">
<span class="v-num v-1">1&nbsp;</span><span class="v SR34_1" data-id="SR34_1">Deşarte nădejdi şi mincinoase îşi face omul cel neînţelegător şi visurile fac pe cei neînţelepţi să-şi iasă din fire.</span>
<span class="v-num v-2">2&nbsp;</span><span class="v SR34_2" data-id="SR34_2">Ca şi cel care se prinde de umbră şi aleargă după vânt, aşa este şi cel care crede visurilor.</span>
<span class="v-num v-3">3&nbsp;</span><span class="v SR34_3" data-id="SR34_3">Numai oglindire este vederea viselor; asemănarea felei înaintea felei adevărate.</span>
<span class="v-num v-4">4&nbsp;</span><span class="v SR34_4" data-id="SR34_4">De la diavol ce poţi scoate curat? Şi din minciună ce poţi scoate adevărat?</span>
<span class="v-num v-5">5&nbsp;</span><span class="v SR34_5" data-id="SR34_5">Ghicitul, tâlcuirea semnelor şi visele deşarte sunt ca la aceea care este gata să nască; inima aiurează.</span>
<span class="v-num v-6">6&nbsp;</span><span class="v SR34_6" data-id="SR34_6">De nu vor fi trimise de la Cel Preaînalt, ca să te cerceteze, să nu dai inima ta spre ele.</span>
<span class="v-num v-7">7&nbsp;</span><span class="v SR34_7" data-id="SR34_7">Că pe mulţi i-au înşelat visele şi au căzut cei care au nădăjduit în ele.</span>
<span class="v-num v-8">8&nbsp;</span><span class="v SR34_8" data-id="SR34_8">Fără minciună se împlineşte legea şi înţelepciunea este desăvârşită în sinceritate.</span>
<span class="v-num v-9">9&nbsp;</span><span class="v SR34_9" data-id="SR34_9">Omul învăţat multe a cunoscut şi cel care ştie multe înţelepţeşte va grăi.</span>
<span class="v-num v-10">10&nbsp;</span><span class="v SR34_10" data-id="SR34_10">Cel care nu a învăţat ştie puţine, iar cel care a umblat multe ţări a înmulţit înţelepciunea.</span>
<span class="v-num v-11">11&nbsp;</span><span class="v SR34_11" data-id="SR34_11">Multe am văzut în călătoriile mele şi mai mult decât cuvintele mele este înţelegerea mea.</span>
<span class="v-num v-12">12&nbsp;</span><span class="v SR34_12" data-id="SR34_12">De multe ori am fost în primejdie de moarte şi am scăpat prin acestea.</span>
<span class="v-num v-13">13&nbsp;</span><span class="v SR34_13" data-id="SR34_13">Duhul celor care se tem de Domnul va fi viu, pentru că nădejdea lor este spre a se mântui.</span>
<span class="v-num v-14">14&nbsp;</span><span class="v SR34_14" data-id="SR34_14">Cel care se teme de Domnul n-are teamă de nimic; el nu tremură, căci Dumnezeu este nădejdea lui.</span>
<span class="v-num v-15">15&nbsp;</span><span class="v SR34_15" data-id="SR34_15">Fericit este sufletul celui care se teme de Domnul.</span>
<span class="v-num v-16">16&nbsp;</span><span class="v SR34_16" data-id="SR34_16">Şi în cine se reazemă şi cine este întărirea lui?</span>
<span class="v-num v-17">17&nbsp;</span><span class="v SR34_17" data-id="SR34_17">Ochii Domnului peste cei care Îl iubesc; scut puternic şi întărire vajnică este Domnul;</span>
<span class="v-num v-18">18&nbsp;</span><span class="v SR34_18" data-id="SR34_18">Adăpost împotriva vântului din deşert, umbră împotriva arşiţei de la amiază, ocrotire împotriva piedicilor, asigurare împotriva căderilor.</span>
<span class="v-num v-19">19&nbsp;</span><span class="v SR34_19" data-id="SR34_19">El înalţă sufletul şi luminează ochii, dând vindecare, viaţă şi binecuvântare.</span>
<span class="v-num v-20">20&nbsp;</span><span class="v SR34_20" data-id="SR34_20">Cel care jertfeşte din nedreptate, aduce prinos hulit şi nu sunt spre bună vrere prinoasele celor fără de lege.</span>
<span class="v-num v-21">21&nbsp;</span><span class="v SR34_21" data-id="SR34_21">Nu binevoieşte Cel Preaînalt spre darurile celor nelegiuiţi; nici înmulţirea jertfelor celor nelegiuiţi nu curăţeşte păcatele.</span>
<span class="v-num v-22">22&nbsp;</span><span class="v SR34_22" data-id="SR34_22">Cine aduce jertfă din averea săracilor junghie pe fiu înaintea tatălui său.</span>
<span class="v-num v-23">23&nbsp;</span><span class="v SR34_23" data-id="SR34_23">Pâinea celor lipsiţi este viaţa săracilor şi cel care o ia pe aceasta este omul vărsării de sânge.</span>
<span class="v-num v-24">24&nbsp;</span><span class="v SR34_24" data-id="SR34_24">Cel care ia aproapelui hrana trebuitoare este ca şi cel care omoară pe aproapele său, şi cel care opreşte simbria slugii, ca acel care varsă sânge.</span>
<span class="v-num v-25">25&nbsp;</span><span class="v SR34_25" data-id="SR34_25">Când unul zideşte şi altul strică, ce folos au, fără numai că se ostenesc?</span>
<span class="v-num v-26">26&nbsp;</span><span class="v SR34_26" data-id="SR34_26">Când unul se roagă şi altul blesteamă, al cui glas va auzi Stăpânitorul?</span>
<span class="v-num v-27">27&nbsp;</span><span class="v SR34_27" data-id="SR34_27">Cine se spală de la mort şi iarăşi se atinge de el, ce i-a folosit spălarea?</span>
<span class="v-num v-28">28&nbsp;</span><span class="v SR34_28" data-id="SR34_28">Aşa omul cel care posteşte întru păcatele sale şi iarăşi merge şi face aceleaşi.</span>
<span class="v-num v-29">29&nbsp;</span><span class="v SR34_29" data-id="SR34_29">Rugăciunea lui, cine o va asculta? Şi ce a folosit smerindu-se pe sine?</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="SR33.html">&lt;</a>
<a class="home" href="index.html">=</a>
<a class="next" href="SR35.html">&gt;</a>
</div></div>
</body>
</html>