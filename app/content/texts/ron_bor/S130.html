<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNTÂI A REGILOR 30 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="S1.html">Biblia Ortodoxă Română Sinodală (2006)</a><a class="location" href="S1.html">CARTEA ÎNTÂI A REGILOR 30</a><a class="prev" href="S129.html">&lt;</a>
<a class="home" href="index.html">=</a>
<a class="next" href="S131.html">&gt;</a>
</div></div>
<div class="section chapter S1 S130 ron_bor ron " dir="ltr" lang="ro" data-id="S130" data-nextid="S131" data-previd="S129">
<div class="c">30</div>
<div class="p">
<span class="v-num v-1">1&nbsp;</span><span class="v S130_1" data-id="S130_1">A treia zi după ce David şi oamenii lui au plecat la Ţiclag, Amaleciţii au năvălit din miazăzi asupra Ţiclagului şi, luându-l, l-au ars cu foc.</span>
<span class="v-num v-2">2&nbsp;</span><span class="v S130_2" data-id="S130_2">Iar femeile şi pe toţi câţi erau în el de la mic până la mare nu i-au ucis, ci i-au luat în robie şi s-au dus în drumul lor.</span>
<span class="v-num v-3">3&nbsp;</span><span class="v S130_3" data-id="S130_3">Când au ajuns David şi oamenii săi Ia cetate, iată aceasta era arsă cu foc, iar femeile lor şi fiii şi fiicele erau duşi în robie.</span>
<span class="v-num v-4">4&nbsp;</span><span class="v S130_4" data-id="S130_4">Atunci David şi poporul ce era cu el au ridicat bocet şi au plâns până când li s-au istovit puterile de plâns.</span>
<span class="v-num v-5">5&nbsp;</span><span class="v S130_5" data-id="S130_5">Şi au fost duse în robie şi amândouă femeile lui David, Ahinoam izreeliteanca şi Abigail carmeliteanca, fosta femeie a lui Nabal.</span>
<span class="v-num v-6">6&nbsp;</span><span class="v S130_6" data-id="S130_6">David a fost tare tulburat, deoarece poporul voise să-l ucidă cu pietre, căci poporul tot era amărât la suflet, fiecare pentru fiii săi şi pentru fiicele sale.</span>
<span class="v-num v-7">7&nbsp;</span><span class="v S130_7" data-id="S130_7">Dar David s-a întărit cu nădejdea în Domnul Dumnezeul său şi a zis către preotul Abiatar, fiul lui Ahimelec: "Adu-mi efodul". Şi a adus Abiatar efodul la David.</span>
<span class="v-num v-8">8&nbsp;</span><span class="v S130_8" data-id="S130_8">Şi a întrebat David pe Domnul zicând: "Să urmăresc eu oare această ceată? O voi ajunge oare?" şi i s-a răspuns: "Urmăreşte-o, o vei ajunge şi-i vei lua prăzile".</span>
<span class="v-num v-9">9&nbsp;</span><span class="v S130_9" data-id="S130_9">Atunci s-a dus David el însuşi şi cei şase sute de bărbaţi care erau cu el şi, sosind la pârâul Besor, s-au oprit acolo cei osteniţi.</span>
<span class="v-num v-10">10&nbsp;</span><span class="v S130_10" data-id="S130_10">David însă cu patru sute de oameni au urmărit înainte, iar două sute de oameni s-au oprit, pentru că n-au mai fost în stare să treacă prin Besor.</span>
<span class="v-num v-11">11&nbsp;</span><span class="v S130_11" data-id="S130_11">Atunci au găsit în câmp pe un egiptean şi l-au adus la David, i-au dat pâine să mănânce şi l-au adăpat cu apă.</span>
<span class="v-num v-12">12&nbsp;</span><span class="v S130_12" data-id="S130_12">I-au mai dat încă o jumătate de legătură de smochine, două legături de stafide şi a mâncat acela şi s-a întărit, căci nu mâncase pâine şi nu băuse apă de trei zile şi trei nopţi.</span>
<span class="v-num v-13">13&nbsp;</span><span class="v S130_13" data-id="S130_13">Apoi David i-a zis: "Al cui şi de unde eşti tu?" Iar acela a zis: "Eu sunt fiu de egiptean, robul unui amalecit şi m-a lepădat stăpânul meu, pentru că mă îmbolnăvisem de vreo trei zile.</span>
<span class="v-num v-14">14&nbsp;</span><span class="v S130_14" data-id="S130_14">Noi am năvălit în latura de miazăzi a Cheretienilor, în ţara lui Iuda şi în latura de miazăzi a lui Caleb, iar Ţiclagul l-am ars cu foc".</span>
<span class="v-num v-15">15&nbsp;</span><span class="v S130_15" data-id="S130_15">I-a zis David: "Poţi să mă duci până la această ceată?" şi el a zis: "Jură-mi pe Dumnezeu că nu mă vei omorî şi nu mă vei da în mâinile stăpânului meu şi eu te voi duce la această ceată".</span>
<span class="v-num v-16">16&nbsp;</span><span class="v S130_16" data-id="S130_16">David i s-a jurat şi el l-a dus. Şi iată Amaleciţii se risipiseră prin toată ţara aceea, mâncau, beau şi jucau de bucurie pentru marea pradă care o luaseră ei din ţara Filistenilor şi din pământul lui Iuda.</span>
<span class="v-num v-17">17&nbsp;</span><span class="v S130_17" data-id="S130_17">Atunci a năvălit asupra lor David şi i-a măcelărit din zori şi până a doua zi seara şi nimeni din ei n-a scăpat, afară de patru sute de tineri care s-au suit pe cămile şi au fugit.</span>
<span class="v-num v-18">18&nbsp;</span><span class="v S130_18" data-id="S130_18">Apoi a luat David toate câte răpiseră Amaleciţii şi a luat şi pe cele două femei ale sale.</span>
<span class="v-num v-19">19&nbsp;</span><span class="v S130_19" data-id="S130_19">Şi n-a pierit din al lor nimic, nici mare, nici mic, nici din fii, nici din fiice, nici din prăzi; nici din tot ce luaseră Amaleciţii de la ei: toate le-a adus înapoi David.</span>
<span class="v-num v-20">20&nbsp;</span><span class="v S130_20" data-id="S130_20">Şi a luat David toate vitele mari şi mici şi cei ce mânau turma aceasta ziceau: "Aceasta este prada lui David".</span>
<span class="v-num v-21">21&nbsp;</span><span class="v S130_21" data-id="S130_21">După aceea a venit David la cele două sute de oameni care nu fuseseră în stare să-i urmeze şi pe care îi lăsase la pârâul Besor; şi au ieşit aceştia în întâmpinarea lui David şi în întâmpinarea oamenilor care erau cu el. Iar David, apropiindu-se de acei oameni, i-a întrebat de sănătate.</span>
<span class="v-num v-22">22&nbsp;</span><span class="v S130_22" data-id="S130_22">Atunci cei răi şi netrebnici dintre oamenii cei ce merseseră cu David au început să zică: "Pentru că ei n-au mers cu noi, nu le vom da din prăzile ce am luat, ci să-şi ia fiecare numai femeia sa şi copiii săi şi să plece".</span>
<span class="v-num v-23">23&nbsp;</span><span class="v S130_23" data-id="S130_23">David însă a zis: "Să nu faceţi aşa cu fraţii mei, acum, după ce Domnul ne-a dat nouă acestea şi ne-a păzit şi a dat în mâinile noastre taberele celor ce veniseră asupra noastră.</span>
<span class="v-num v-24">24&nbsp;</span><span class="v S130_24" data-id="S130_24">Şi apoi cine vă va asculta pe voi, în această treabă? Aceştia nu sunt mai răi decât noi. Ce parte au cei ce au mers la război, aceeaşi parte trebuie să se împartă şi celorlalţi".</span>
<span class="v-num v-25">25&nbsp;</span><span class="v S130_25" data-id="S130_25">Aşa a fost totdeauna, din timpul acela şi până acum, căci a pus aceasta ca lege şi ca dreptar până în ziua de astăzi.</span>
<span class="v-num v-26">26&nbsp;</span><span class="v S130_26" data-id="S130_26">Apoi a venit David în Ţiclag şi a trimis din prăzi bătrânilor lui Iuda, prietenii săi:</span>
<span class="v-num v-27">27&nbsp;</span><span class="v S130_27" data-id="S130_27">Celor din Betel, din Rama de miazăzi şi din Iatir;</span>
<span class="v-num v-28">28&nbsp;</span><span class="v S130_28" data-id="S130_28">Celor din Aroer, din Amada, din Sifmot, din Eştemoa şi din Gat;</span>
<span class="v-num v-29">29&nbsp;</span><span class="v S130_29" data-id="S130_29">Celor din Chimat, din Safec, din Timat, din Racal, din cetăţile Ierahmeeliţilor şi din cetăţile cheneene;</span>
<span class="v-num v-30">30&nbsp;</span><span class="v S130_30" data-id="S130_30">Celor din Horma, din Coraşan şi din Atac;</span>
<span class="v-num v-31">31&nbsp;</span><span class="v S130_31" data-id="S130_31">Celor din Hebron şi din toate locurile pe unde fusese David şi oamenii lui, zicând: "Iată vă trimit dar din prăzile luate de la vrăjmaşii Domnului".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="S129.html">&lt;</a>
<a class="home" href="index.html">=</a>
<a class="next" href="S131.html">&gt;</a>
</div></div>
</body>
</html>