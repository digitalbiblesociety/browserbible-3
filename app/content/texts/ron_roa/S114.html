<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNTÂI A REGILOR 14 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="S1.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="S1.html">CARTEA ÎNTÂI A REGILOR 14</a><a class="prev" href="S113.html">&lt;</a>
<a class="home" href="index.html">=</a>
<a class="next" href="S115.html">&gt;</a>
</div></div>
<div class="section chapter S1 S114 ron_roa ron " dir="ltr" lang="ro" data-id="S114" data-nextid="S115" data-previd="S113">
<div class="c">14</div>
<div class="p">
<span class="v-num v-1">1&nbsp;</span><span class="v S114_1" data-id="S114_1">A fost o zi în care Ionatan, fiul lui Saul, a zis către feciorul care-i purta armele: "Hai să mergem dincolo de Micmaş, la tabăra Filistenilor!" Dar tatălui său nu i-a spus.</span>
<span class="v-num v-2">2&nbsp;</span><span class="v S114_2" data-id="S114_2">Iar Saul şedea spre marginea Ghibeii, sub rodiul din Migron; cu el erau ca la vreo şase sute de bărbaţi.</span>
<span class="v-num v-3">3&nbsp;</span><span class="v S114_3" data-id="S114_3">Iar Ahia, fiul lui Ahituv, fratele lui Icabod, fiul lui Finees, fiul lui Eli, preotul lui Dumnezeu în Şilo, purta efodul . Poporul însă nu ştia că Ionatan plecase.</span>
<span class="v-num v-4">4&nbsp;</span><span class="v S114_4" data-id="S114_4">Trecătoarea pe unde Ionatan încerca să pătrundă în tabăra Filistenilor se afla între două stânci ascuţite, de-o parte şi de alta; numele uneia era Boţeţ, iar cealaltă se numea Sene;</span>
<span class="v-num v-5">5&nbsp;</span><span class="v S114_5" data-id="S114_5">o stâncă se ridica la miazănoapte, spre Micmaş, iar cealaltă la miazăzi, spre Ghibeea.</span>
<span class="v-num v-6">6&nbsp;</span><span class="v S114_6" data-id="S114_6">Şi a zis Ionatan către feciorul care-i purta armele: "Hai să pătrundem până spre tabără, la aceşti netăiaţi-împrejur , şi poate că Domnul va face ceva; căci Domnului nu-I este anevoie să mântuiască, fie cu mulţi, fie cu puţini!"</span>
<span class="v-num v-7">7&nbsp;</span><span class="v S114_7" data-id="S114_7">Iar scutierul său i-a zis: "Fă tot ce-ţi pofteşte inima; iată, eu sunt cu tine, inima ta este şi inima mea".</span>
<span class="v-num v-8">8&nbsp;</span><span class="v S114_8" data-id="S114_8">Şi a zis Ionatan: "Iată, noi vom merge la oamenii aceia şi vom intra în bătaia văzului lor;</span>
<span class="v-num v-9">9&nbsp;</span><span class="v S114_9" data-id="S114_9">dacă ei ne vor zice: Staţi acolo până vă spunem noi!, atunci vom sta şi nu vom da peste ei;</span>
<span class="v-num v-10">10&nbsp;</span><span class="v S114_10" data-id="S114_10">dar dacă ne vor zice: Suiţi-vă la noi!, atunci ne vom sui; acesta va fi semnul că Domnul i-a dat în mâinile noastre".</span>
<span class="v-num v-11">11&nbsp;</span><span class="v S114_11" data-id="S114_11">Şi au intrat amândoi în văzul Filistenilor. Iar Filistenii au zis: "Iată, Evreii ies din găurile lor, în care s'au ascuns... !"</span>
<span class="v-num v-12">12&nbsp;</span><span class="v S114_12" data-id="S114_12">Oamenii taberei au grăit atunci către Ionatan şi scutierul său, zicând: "Suiţi-vă la noi; şi vă vom arăta ceva!" Iar Ionatan a zis către scutierul său: "Suie-te după mine, căci Domnul i-a dat în mâinile lui Israel!"</span>
<span class="v-num v-13">13&nbsp;</span><span class="v S114_13" data-id="S114_13">Atunci Ionatan s'a suit căţărându-se cu mâinile şi cu picioarele, iar scutierul său după el. Aceia s'au uitat la chipul lui Ionatan, iar el îi izbea, în timp ce scutierul său îl ajuta din spate.</span>
<span class="v-num v-14">14&nbsp;</span><span class="v S114_14" data-id="S114_14">În această primă lovitură, Ionatan şi scutierul său au ucis douăzeci de oameni, cu lancea şi cu praştia, cu pietricelele de pe câmp.</span>
<span class="v-num v-15">15&nbsp;</span><span class="v S114_15" data-id="S114_15">Şi s'a făcut învălmăşeală în tabără şi'n câmp; şi tot poporul din preajma taberei şi cei ce se duseseră după pradă s'au înspăimântat şi ei, şi nu voiau să facă nimic; ţara era lovită de groază, şi frică mare i-a cuprins de la Domnul.</span>
<span class="v-num v-16">16&nbsp;</span><span class="v S114_16" data-id="S114_16">Iar străjile lui Saul, cele din Ghibeea lui Veniamin, au văzut; şi, iată, tabăra căzuse în zăpăceală de ambele părţi.</span>
<span class="v-num v-17">17&nbsp;</span><span class="v S114_17" data-id="S114_17">Şi a zis Saul către poporul ce se afla cu el: "Număraţi-vă şi vedeţi cine s'a dus dintre voi!" Şi, iată, Ionatan şi scutierul său nu erau de găsit.</span>
<span class="v-num v-18">18&nbsp;</span><span class="v S114_18" data-id="S114_18">Atunci Saul a zis către Ahia: "Adu efodul !"; căci el purta efodul în ziua aceea în faţa lui Israel.</span>
<span class="v-num v-19">19&nbsp;</span><span class="v S114_19" data-id="S114_19">Şi a fost că'n timp ce Saul le vorbea preoţilor, zgomotul din tabăra Filistenilor creştea şi se umfla. Şi a zis Saul către preot: "Trage-ţi mâinile înapoi !"</span>
<span class="v-num v-20">20&nbsp;</span><span class="v S114_20" data-id="S114_20">Saul s'a ridicat atunci cu tot poporul ce se afla cu el şi au venit la bătălie; şi, iată, sabia fiecărui om era întoarsă împotriva vecinului său - o foarte mare zăpăceală...</span>
<span class="v-num v-21">21&nbsp;</span><span class="v S114_21" data-id="S114_21">Şi robii care ieri şi alaltăieri erau cu Filistenii, cei ce se suiseră în tabără, s'au întors şi ei de partea Israeliţilor care erau cu Saul şi cu Ionatan.</span>
<span class="v-num v-22">22&nbsp;</span><span class="v S114_22" data-id="S114_22">Şi toţi Israeliţii care se ascunseseră în muntele lui Efraim, auzind şi ei că Filistenii au fugit, s'au adunat în spatele lor la luptă.</span>
<span class="v-num v-23">23&nbsp;</span><span class="v S114_23" data-id="S114_23">În ziua aceea l-a mântuit Domnul pe Israel; războiul a străbătut Bet-Avenul. Tot poporul ce se afla cu Saul era ca la zece mii de bărbaţi. Războiul s'a întins în toate cetăţile din muntele lui Efraim.</span>
<span class="v-num v-24">24&nbsp;</span><span class="v S114_24" data-id="S114_24">Saul însă a făcut în ziua aceea o mare greşală din neştiinţă: a aruncat un blestem asupra poporului, zicând: "Blestemat să fie cel ce va mânca până diseară!; aşa mă voi răzbuna pe duşmanul meu!" Şi nimeni din popor n'a gustat pâine;</span>
<span class="v-num v-25">25&nbsp;</span><span class="v S114_25" data-id="S114_25">şi ţara întreagă nu a mâncat de prânz . Era pe acolo o pădure în care se aflau ştiubeie cu miere la faţa pajiştei.</span>
<span class="v-num v-26">26&nbsp;</span><span class="v S114_26" data-id="S114_26">Şi a venit poporul la ştiubeie; şi, iată, din ştiubeie curgea miere, dar nimeni nu şi-a dus mâna la gură, căci poporul se temea de blestemul Domnului.</span>
<span class="v-num v-27">27&nbsp;</span><span class="v S114_27" data-id="S114_27">Ionatan însă nu-l auzise pe tatăl său aruncând blestem asupra poporului; şi, întinzând vârful toiagului pe care-l avea în mână, l-a muiat într'un fagure de miere şi, întorcându-şi-l cu mâna la gură, ochii i s'au luminat .</span>
<span class="v-num v-28">28&nbsp;</span><span class="v S114_28" data-id="S114_28">Atunci cineva din popor i-a zis: "Tatăl tău a legat poporul, zicând: Blestemat să fie omul care va mânca astăzi!" Poporul era lihnit,</span>
<span class="v-num v-29">29&nbsp;</span><span class="v S114_29" data-id="S114_29">iar Ionatan, care a cunoscut aceasta, a zis: "Tatăl meu a sleit ţara; vezi cum ochii mei s'au luminat de îndată ce am gustat din această miere.</span>
<span class="v-num v-30">30&nbsp;</span><span class="v S114_30" data-id="S114_30">Dacă poporul ar fi mâncat astăzi din prăzile ce s'au găsit la vrăjmaşii lor, măcelul dintre Filisteni ar fi acum mai mare".</span>
<span class="v-num v-31">31&nbsp;</span><span class="v S114_31" data-id="S114_31">Şi'n ziua aceea el a bătut pe unii dintre Filisteni la Micmaş; poporul însă era foarte slăbit.</span>
<span class="v-num v-32">32&nbsp;</span><span class="v S114_32" data-id="S114_32">Şi s'a pus poporul pe pradă; au luat turme şi cirezi şi viţei şi au înjunghiat pe pământ şi au mâncat cu sânge .</span>
<span class="v-num v-33">33&nbsp;</span><span class="v S114_33" data-id="S114_33">Şi i s'a spus lui Saul că poporul, mâncând cu sânge, a păcătuit faţă de Domnul. Iar Saul a zis: "Prăvăliţi-mi din deal, aici, o piatră mare!"</span>
<span class="v-num v-34">34&nbsp;</span><span class="v S114_34" data-id="S114_34">Şi Saul a mai zis: "Împrăştiaţi-vă prin popor şi spuneţi-le: Fiecare din voi să-şi aducă aici viţelul sau oaia şi să le înjunghie pe această piatră şi nu veţi păcătui împotriva Domnului mâncând cu sânge". Şi poporul a adus fiecare ce avea în mână, noaptea, şi au înjunghiat acolo.</span>
<span class="v-num v-35">35&nbsp;</span><span class="v S114_35" data-id="S114_35">Acolo i-a zidit Saul un jertfelnic Domnului; acesta a fost întâiul jertfelnic pe care Saul I l-a zidit Domnului.</span>
<span class="v-num v-36">36&nbsp;</span><span class="v S114_36" data-id="S114_36">Apoi Saul a zis: "Să năvălim la noapte asupra Filistenilor şi să dăm iama prin ei până se crapă de ziuă şi să nu lăsăm dintre ei nici măcar un om!" Iar ei au zis: "Fă ce crezi tu că e bine!" Iar preotul a zis: "Să ne apropiem aici de Dumnezeu!"</span>
<span class="v-num v-37">37&nbsp;</span><span class="v S114_37" data-id="S114_37">Şi L-a întrebat Saul pe Dumnezeu : "Dacă eu mă cobor să-i urmăresc pe Filisteni, Îi vei da Tu oare în mâinile lui Israel?" Dar El nu i-a răspuns în ziua aceea.</span>
<span class="v-num v-38">38&nbsp;</span><span class="v S114_38" data-id="S114_38">Atunci Saul a zis: "Aduceţi aici toate colţurile lui Israel şi cunoaşteţi şi vedeţi prin cine s'a săvârşit astăzi păcatul acesta!;</span>
<span class="v-num v-39">39&nbsp;</span><span class="v S114_39" data-id="S114_39">căci viu este Domnul, Cel ce l-a mântuit pe Israel: dacă răspunsul va fi împotriva fiului meu Ionatan, el cu moarte va muri!" Dar nu s'a găsit nimeni, din tot poporul, care să-i răspundă.</span>
<span class="v-num v-40">40&nbsp;</span><span class="v S114_40" data-id="S114_40">Şi a zis către toţi oamenii lui Israel: "Voi veţi sta într'o latură, iar eu şi Ionatan, fiul meu, vom sta în cealaltă". Şi a zis poporul către Saul: "Fă ce crezi tu că e bine!"</span>
<span class="v-num v-41">41&nbsp;</span><span class="v S114_41" data-id="S114_41">Iar Saul a zis: "Doamne, Dumnezeul lui Israel, cum se face că astăzi nu i-ai răspuns robului Tău? Dacă nedreptatea se află în mine sau în Ionatan, fiul meu, Doamne, Dumnezeul lui Israel, arată!; şi dacă aşa se va rosti, atunci dă-i poporului Tău Israel sfinţenie!" Şi s'a făcut arătare pentru Ionatan şi Saul, iar poporul a scăpat.</span>
<span class="v-num v-42">42&nbsp;</span><span class="v S114_42" data-id="S114_42">Şi a zis Saul: "Aruncaţi sorţi între mine şi fiul meu Ionatan; pe oricare din noi va face Domnul să cadă sorţul, acela să moară". Dar poporul a zis către Saul: "Aşa ceva nu se va întâmpla!" Saul însă a învins poporul şi a aruncat sorţii asupra lui Saul şi asupra fiului său Ionatan. Şi sorţul a căzut pe Ionatan.</span>
<span class="v-num v-43">43&nbsp;</span><span class="v S114_43" data-id="S114_43">Atunci Saul a zis către Ionatan: "Spune-mi ce-ai făcut!" Iar Ionatan i-a răspuns, zicând: "Doar am gustat puţină miere de pe vârful toiagului pe care-l aveam în mână; şi, iată, trebuie să mor...".</span>
<span class="v-num v-44">44&nbsp;</span><span class="v S114_44" data-id="S114_44">Iar Saul i-a zis: "Aşa să-mi facă mie Dumnezeu, şi chiar mai mult să-mi facă: negreşit, astăzi vei muri!"</span>
<span class="v-num v-45">45&nbsp;</span><span class="v S114_45" data-id="S114_45">Dar poporul a zis către Saul: "Oare tocmai el să fie astăzi dat morţii, el, cel ce a făcut această mare biruinţă în Israel? Viu este Domnul: nici un fir de păr de pe capul său nu va cădea pe pământ; fiindcă poporul lui Dumnezeu a făcut ziua de astăzi să fie cum e!" Şi'n ziua aceea s'a rugat poporul pentru Ionatan, şi el n'a murit.</span>
<span class="v-num v-46">46&nbsp;</span><span class="v S114_46" data-id="S114_46">Saul s'a hotărât să nu-i mai urmărească pe Filisteni; iar Filistenii s'au dus la locul lor.</span>
<span class="v-num v-47">47&nbsp;</span><span class="v S114_47" data-id="S114_47">Avându-şi putere asupra lui Israel prin tragere la sorţi , Saul s'a războit cu toţi duşmanii lui de primprejur: cu Moab, cu fiii lui Amon, cu fiii lui Edom, cu Haţorul şi cu regele Ţobei şi cu Filistenii; oriîncotro se întorcea, era biruitor.</span>
<span class="v-num v-48">48&nbsp;</span><span class="v S114_48" data-id="S114_48">Şi, luptând cu vitejie, l-a bătut pe Amalec şi l-a scăpat pe Israel de sub puterea celor ce-l călcau în picioare.</span>
<span class="v-num v-49">49&nbsp;</span><span class="v S114_49" data-id="S114_49">Iar fiii lui Saul au fost: Ionatan, Iesui şi Melchişua; iar numele celor două fiice ale sale erau Merob, al celei mai mari, şi Micol, al celei mai mici.</span>
<span class="v-num v-50">50&nbsp;</span><span class="v S114_50" data-id="S114_50">Numele soţiei lui Saul era Ahinoam, fiica lui Ahimaaţ; iar numele căpeteniei oastei sale era Abner, fiul lui Ner, o rudă a lui Saul.</span>
<span class="v-num v-51">51&nbsp;</span><span class="v S114_51" data-id="S114_51">Chiş era tatăl lui Saul, Ner era tatăl lui Abner, fiul lui Abiel.</span>
<span class="v-num v-52">52&nbsp;</span><span class="v S114_52" data-id="S114_52">Războiul cu Filistenii a fost crâncen în toate zilele lui Saul; dacă Saul vedea un bărbat puternic sau un bărbat bun de luptă, îl lua pentru sine.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="S113.html">&lt;</a>
<a class="home" href="index.html">=</a>
<a class="next" href="S115.html">&gt;</a>
</div></div>
</body>
</html>