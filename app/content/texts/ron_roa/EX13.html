<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEȘIREA A DOUA CARTE A LUI MOISE 13 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EX.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="EX.html">IEȘIREA A DOUA CARTE A LUI MOISE 13</a><a class="prev" href="EX12.html">&lt;</a>
<a class="home" href="index.html">=</a>
<a class="next" href="EX14.html">&gt;</a>
</div></div>
<div class="section chapter EX EX13 ron_roa ron " dir="ltr" lang="ro" data-id="EX13" data-nextid="EX14" data-previd="EX12">
<div class="c">13</div>
<div class="p">
<span class="v-num v-1">1&nbsp;</span><span class="v EX13_1" data-id="EX13_1">Domnul i-a grăit apoi lui Moise şi i-a zis:</span>
<span class="v-num v-2">2&nbsp;</span><span class="v EX13_2" data-id="EX13_2">"Sfinţeşte-Mi pe tot întâiul-născut, pe cel dintâi la sânul mamei între fiii lui Israel: de la om pân'la dobitoc, el este al Meu!"</span>
<span class="v-num v-3">3&nbsp;</span><span class="v EX13_3" data-id="EX13_3">Iar Moise a zis către popor: "Să vă aduceţi aminte de ziua aceasta'n care voi aţi ieşit din ţara Egiptului, din casa robiei, căci cu mână tare v'a scos pe voi Domnul de acolo: să nu mâncaţi dospit.</span>
<span class="v-num v-4">4&nbsp;</span><span class="v EX13_4" data-id="EX13_4">Într'adevăr, voi astăzi ieşiţi, în luna Spicului .</span>
<span class="v-num v-5">5&nbsp;</span><span class="v EX13_5" data-id="EX13_5">Şi va fi că după ce Domnul, Dumnezeul tău, te va duce în ţara Canaaneenilor, a Heteilor, a Amoreilor, a Heveilor, a Iebuseilor, a Ghergheseilor şi a Ferezeilor, pe care El li S'a jurat părinţilor tăi să ţi-o dea, ţara'n care curge lapte şi miere, vei face slujba aceasta în această lună.</span>
<span class="v-num v-6">6&nbsp;</span><span class="v EX13_6" data-id="EX13_6">Şapte zile să mănânci azime, iar ziua a şaptea este sărbătoarea Domnului:</span>
<span class="v-num v-7">7&nbsp;</span><span class="v EX13_7" data-id="EX13_7">Azime să mâncaţi în cele şapte zile; dospitură nu se va găsi la tine, nici aluat în toate hotarele tale.</span>
<span class="v-num v-8">8&nbsp;</span><span class="v EX13_8" data-id="EX13_8">În ziua aceea să-i povesteşti fiului tău, zicând: - Aceasta-i de dragul a ceea ce a făcut Domnul pentru mine, când am ieşit eu din Egipt.</span>
<span class="v-num v-9">9&nbsp;</span><span class="v EX13_9" data-id="EX13_9">Să fie aceasta ca un semn pe mâna ta şi ca o aducere aminte'n faţa ochilor tăi , pentru ca legea Domnului să fie'n gura ta; căci cu mână tare te-a scos Domnul Dumnezeu din Egipt.</span>
<span class="v-num v-10">10&nbsp;</span><span class="v EX13_10" data-id="EX13_10">Să păziţi dar legea aceasta din an în an, la vremea rânduită.</span>
<span class="v-num v-11">11&nbsp;</span><span class="v EX13_11" data-id="EX13_11">Şi va fi că după ce Domnul, Dumnezeul tău, te va duce în ţara Canaaneenilor, aşa cum li S'a jurat El părinţilor tăi, şi ţi-o va da ţie,</span>
<span class="v-num v-12">12&nbsp;</span><span class="v EX13_12" data-id="EX13_12">atunci să-I osebeşti Domnului pe tot întâi-născutul de parte bărbătească, şi tot ce se naşte'ntâi din turmele sau din cirezile tale: partea bărbătească să I-o închini Domnului.</span>
<span class="v-num v-13">13&nbsp;</span><span class="v EX13_13" data-id="EX13_13">Pe tot întâi-născutul de la asină să-l dai în schimbul unui miel ; iar de nu-l vei schimba, să-l răscumperi . Pe tot întâi-născutul din om, între fiii tăi, îl vei răscumpăra.</span>
<span class="v-num v-14">14&nbsp;</span><span class="v EX13_14" data-id="EX13_14">Iar dacă fiul tău te va întreba cândva, zicând: - Ce'nseamnă aceasta?, tu să-i spui: - Cu mână tare ne-a scos Domnul din ţara Egiptului, din casa robiei.</span>
<span class="v-num v-15">15&nbsp;</span><span class="v EX13_15" data-id="EX13_15">Când Faraon se'ncăpăţâna să nu ne lase să plecăm, Domnul i-a ucis pe toţi întâii-născuţi în ţara Egiptului, de la'ntâi-născutul omului până la'ntâi-născutul dobitocului. Iată de ce jertfesc eu Domnului pe tot întâi-născutul de parte bărbătească, şi de ce pe tot întâi-născutul din fiii mei îl răscumpăr.</span>
<span class="v-num v-16">16&nbsp;</span><span class="v EX13_16" data-id="EX13_16">Să fie dar aceasta ca un semn pe mâna ta, neclintit în faţa ochilor tăi: Cu mână tare ne-a scos pe noi Domnul din Egipt!"</span>
<span class="v-num v-17">17&nbsp;</span><span class="v EX13_17" data-id="EX13_17">Iar după ce Faraon a dat drumul poporului, Dumnezeu nu i-a'ndrumat pe calea dinspre ţara Filistenilor, cu toate că era mai scurtă , căci a zis Dumnezeu: "Nu cumva poporul, dacă va vedea război, să aibă păreri de rău şi să se'ntoarcă în Egipt".</span>
<span class="v-num v-18">18&nbsp;</span><span class="v EX13_18" data-id="EX13_18">Ci Dumnezeu a făcut poporul să ocolească pe calea pustiului, spre Marea Roşie. În al cincilea neam au ieşit fiii lui Israel din ţara Egiptului.</span>
<span class="v-num v-19">19&nbsp;</span><span class="v EX13_19" data-id="EX13_19">Atunci a luat Moise cu sine osemintele lui Iosif, căci cu jurământ îi legase Iosif pe fiii lui Israel: "Cu adevărat vă va cerceta Domnul; atunci să luaţi cu voi şi osemintele mele de aici".</span>
<span class="v-num v-20">20&nbsp;</span><span class="v EX13_20" data-id="EX13_20">Şi dac'au purces fiii lui Israel din Sucot, şi-au aşezat tabăra la Etam, la capătul pustiului.</span>
<span class="v-num v-21">21&nbsp;</span><span class="v EX13_21" data-id="EX13_21">Iar Domnul îi călăuzea mergându-le'nainte şi arătându-le calea: ziua, în stâlp de nor; noaptea, în stâlp de foc .</span>
<span class="v-num v-22">22&nbsp;</span><span class="v EX13_22" data-id="EX13_22">Şi n'a lipsit stâlpul de nor, ziua, nici stâlpul de foc, noaptea, de dinaintea'ntregului popor.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EX12.html">&lt;</a>
<a class="home" href="index.html">=</a>
<a class="next" href="EX14.html">&gt;</a>
</div></div>
</body>
</html>