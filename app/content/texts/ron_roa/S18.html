<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNTÂI A REGILOR 8 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="S1.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="S1.html">CARTEA ÎNTÂI A REGILOR 8</a><a class="prev" href="S17.html">&lt;</a>
<a class="home" href="index.html">=</a>
<a class="next" href="S19.html">&gt;</a>
</div></div>
<div class="section chapter S1 S18 ron_roa ron " dir="ltr" lang="ron" data-id="S18" data-nextid="S19" data-previd="S17">
<div class="c">8</div>
<div class="p">
<span class="v-num v-1">1&nbsp;</span><span class="v S18_1" data-id="S18_1">Şi a fost că după ce Samuel a îmbătrânit, i-a pus pe fiii săi judecători peste Israel.</span>
<span class="v-num v-2">2&nbsp;</span><span class="v S18_2" data-id="S18_2">Iată acum numele fiilor săi: întâiul-născut, Ioil; iar numele celui de al doilea era Abia; aceştia erau judecători în Beer-Şeba .</span>
<span class="v-num v-3">3&nbsp;</span><span class="v S18_3" data-id="S18_3">Dar fiii săi n'au umblat pe calea lui şi s'au dedat la pofta de bani şi primeau daruri şi judecau strâmb.</span>
<span class="v-num v-4">4&nbsp;</span><span class="v S18_4" data-id="S18_4">Iar bărbaţii lui Israel s'au adunat şi au venit la Samuel, în Rama.</span>
<span class="v-num v-5">5&nbsp;</span><span class="v S18_5" data-id="S18_5">Şi i-au zis: "Iată, tu ai îmbătrânit, iar fiii tăi nu umblă pe calea ta. Aşadar, pune acum peste noi un rege care să ne judece, aşa cum e la alte neamuri".</span>
<span class="v-num v-6">6&nbsp;</span><span class="v S18_6" data-id="S18_6">Lucrul acesta însă era rău în ochii lui Samuel, că adică ei spuseseră: "Dă-ne un rege care să ne judece". Şi Samuel I s'a rugat Domnului.</span>
<span class="v-num v-7">7&nbsp;</span><span class="v S18_7" data-id="S18_7">Iar Domnul a zis către Samuel: "Ascultă glasul poporului, în orice va grăi către tine; că nu pe tine te-au lepădat, ci pe Mine M'au lepădat, pentru ca nu Eu să domnesc peste ei .</span>
<span class="v-num v-8">8&nbsp;</span><span class="v S18_8" data-id="S18_8">Aşa cum s'au purtat ei cu Mine, prin toate faptele lor, din ziua când i-am scos din ţara Egiptului şi până'n ziua de azi, părăsindu-Mă şi slujind altor dumnezei, tot astfel se poartă şi cu tine.</span>
<span class="v-num v-9">9&nbsp;</span><span class="v S18_9" data-id="S18_9">Acum însă ascultă de glasul lor; dar să le stai în faţă ca martor şi să le spui drepturile regelui care va domni peste ei".</span>
<span class="v-num v-10">10&nbsp;</span><span class="v S18_10" data-id="S18_10">Iar Samuel a spus întreg cuvântul Domnului către poporul care-i cerea rege.</span>
<span class="v-num v-11">11&nbsp;</span><span class="v S18_11" data-id="S18_11">Şi le-a zis: "Iată drepturile regelui care va domni peste voi : pe fiii voştri îi va lua şi-i va pune la carele sale şi va face din ei călăreţi şi alergători înaintea carelor lui;</span>
<span class="v-num v-12">12&nbsp;</span><span class="v S18_12" data-id="S18_12">el şi-i va pune căpetenii peste sute şi căpetenii peste mii şi să-i secere holda şi să-i adune bucatele şi să-i meşterească uneltele de război şi uneltele carelor lui;</span>
<span class="v-num v-13">13&nbsp;</span><span class="v S18_13" data-id="S18_13">pe fiicele voastre le va lua să-i fie mironosiţe şi bucătărese şi brutăriţe;</span>
<span class="v-num v-14">14&nbsp;</span><span class="v S18_14" data-id="S18_14">el vă va lua ţarinile şi viile şi livezile de măslini şi le va da slugilor sale;</span>
<span class="v-num v-15">15&nbsp;</span><span class="v S18_15" data-id="S18_15">va lua zeciuială din semănăturile voastre şi din viile voastre şi o va da eunucilor săi şi slugilor sale;</span>
<span class="v-num v-16">16&nbsp;</span><span class="v S18_16" data-id="S18_16">vă va lua slugile şi slujnicele şi cirezile voastre cele bune şi asinii voştri şi le va dijmui pentru treburile lui;</span>
<span class="v-num v-17">17&nbsp;</span><span class="v S18_17" data-id="S18_17">şi din turmele voastre va lua zeciuială, iar voi veţi fi slugile lui.</span>
<span class="v-num v-18">18&nbsp;</span><span class="v S18_18" data-id="S18_18">Atunci, în ziua aceea, veţi striga din pricina regelui pe care vi l-aţi ales, dar Domnul Dumnezeu nu vă va auzi în zilele acelea, de vreme ce voi v'aţi ales un rege".</span>
<span class="v-num v-19">19&nbsp;</span><span class="v S18_19" data-id="S18_19">Poporul însă n'a vrut să asculte de Samuel, ci i-au zis: "Nu, ci peste noi să fie rege!</span>
<span class="v-num v-20">20&nbsp;</span><span class="v S18_20" data-id="S18_20">Atunci vom fi şi noi ca toate neamurile; regele ne va judeca, el va merge înaintea noastră şi el va purta războaiele noastre!"</span>
<span class="v-num v-21">21&nbsp;</span><span class="v S18_21" data-id="S18_21">Iar Samuel a ascultat toate cuvintele poporului şi le-a grăit în auzul Domnului.</span>
<span class="v-num v-22">22&nbsp;</span><span class="v S18_22" data-id="S18_22">Şi a zis Domnul către Samuel: "Ascultă de glasul lor şi pune-le un rege !" Iar Samuel a zis către oamenii lui Israel: "Să plece fiecare la cetatea sa!"</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="S17.html">&lt;</a>
<a class="home" href="index.html">=</a>
<a class="next" href="S19.html">&gt;</a>
</div></div>
</body>
</html>