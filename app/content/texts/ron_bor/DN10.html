<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>DANIEL 10 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="DN.html">Biblia Ortodoxă Română Sinodală (2006)</a><a class="location" href="DN.html">DANIEL 10</a><a class="prev" href="DN9.html">&lt;</a>
<a class="home" href="index.html">=</a>
<a class="next" href="DN11.html">&gt;</a>
</div></div>
<div class="section chapter DN DN10 ron_bor ron " dir="ltr" lang="ro" data-id="DN10" data-nextid="DN11" data-previd="DN9">
<div class="c">10</div>
<div class="p">
<span class="v-num v-1">1&nbsp;</span><span class="v DN10_1" data-id="DN10_1">În anul al treilea al lui Cirus, regele Perşilor, i s-a descoperit un cuvânt lui Daniel - care se chema Beltşaţar - şi adevărat este cuvântul şi el vesteşte război mare. El a pătruns cuvântul şi a înţeles vedenia.</span>
<span class="v-num v-2">2&nbsp;</span><span class="v DN10_2" data-id="DN10_2">"În vremea aceea, eu, Daniel, am petrecut trei săptămâni de zile în jale.</span>
<span class="v-num v-3">3&nbsp;</span><span class="v DN10_3" data-id="DN10_3">Pâine bună n-am mâncat, carne şi vin n-am pus în gura mea şi cu miresme nu m-am uns, până ce nu s-au împlinit trei săptămâni de zile.</span>
<span class="v-num v-4">4&nbsp;</span><span class="v DN10_4" data-id="DN10_4">Dar în ziua a douăzeci şi patra a lunii întâi, eu, Daniel, mă aflam pe malul fluviului celui mare, adică Tigrul,</span>
<span class="v-num v-5">5&nbsp;</span><span class="v DN10_5" data-id="DN10_5">Şi mi-am ridicat ochii mei şi iată un om îmbrăcat în veşminte de in, iar coapsele lui încinse cu aur curat şi de preţ;</span>
<span class="v-num v-6">6&nbsp;</span><span class="v DN10_6" data-id="DN10_6">Trupul lui ca şi crisolitul şi faţa lui ca fulgerul, iar ochii lui ca flăcările de foc, braţele şi picioarele lui străluceau ca arama lustruită şi sunetul cuvintelor lui ca vuietul unei mulţimi.</span>
<span class="v-num v-7">7&nbsp;</span><span class="v DN10_7" data-id="DN10_7">Şi am văzut numai eu, Daniel, o vedenie, iar oamenii care erau cu mine nu au văzut vedenia; ci o mare spaimă a căzut peste ei şi au fugit să se ascundă.</span>
<span class="v-num v-8">8&nbsp;</span><span class="v DN10_8" data-id="DN10_8">Atunci eu am rămas singur şi am văzut această mare vedenie şi n-a rămas în mine putere, faţa mea şi-a schimbat înfăţişarea, stricându-se, şi nu mai aveam vlagă.</span>
<span class="v-num v-9">9&nbsp;</span><span class="v DN10_9" data-id="DN10_9">Şi am auzit glasul cuvintelor lui şi, la glasul cuvintelor lui, eu am căzut înmărmurit cu faţa la pământ.</span>
<span class="v-num v-10">10&nbsp;</span><span class="v DN10_10" data-id="DN10_10">Şi iată că o mână s-a atins de mine şi m-a ridicat în genunchi şi pe palmele mâinilor mele.</span>
<span class="v-num v-11">11&nbsp;</span><span class="v DN10_11" data-id="DN10_11">Şi a grăit către mine: "Daniele, om plăcut al lui Dumnezeu, ia aminte la cuvintele pe care ţi le spun ţie şi stai drept, că acum sunt trimis către tine". Şi pe când îmi grăia cuvântul acesta, m-am sculat tremurând.</span>
<span class="v-num v-12">12&nbsp;</span><span class="v DN10_12" data-id="DN10_12">Şi a zis către mine: "Nu te teme, Daniele, că din ziua cea dintâi, de când ţi-ai sârguit inima ta ca să înţelegi şi să te smereşti înaintea Dumnezeului tău, cuvintele tale au fost auzite şi eu am sosit din pricina cuvintelor tale.</span>
<span class="v-num v-13">13&nbsp;</span><span class="v DN10_13" data-id="DN10_13">Şi îngerul păzitor al Persiei mi-a stat împotrivă douăzeci şi una de zile, dar iată că Mihail, cel dintâi dintre îngerii păzitori, a venit în ajutorul meu şi eu l-am lăsat acolo la îngerul păzitor al regelui Perşilor</span>
<span class="v-num v-14">14&nbsp;</span><span class="v DN10_14" data-id="DN10_14">Şi am venit ca să-ţi fac cunoscut ce se va întâmpla poporului tău la sfârşitul zilelor; că mai este o vedenie pentru zilele cele din urmă".</span>
<span class="v-num v-15">15&nbsp;</span><span class="v DN10_15" data-id="DN10_15">Şi pe când grăia cu mine astfel de cuvinte, mi-am întors privirea spre pământ şi am rămas ca un mut.</span>
<span class="v-num v-16">16&nbsp;</span><span class="v DN10_16" data-id="DN10_16">Şi iată! Acela care avea înfăţişarea fiului omului s-a atins de buzele mele; atunci am deschis gura mea şi am grăit şi am zis către cel ce sta înaintea mea: "O, Stăpânul meu! Din pricina acestei vedenii m-au cuprins zvârcoliri de durere şi am rămas fără putere.</span>
<span class="v-num v-17">17&nbsp;</span><span class="v DN10_17" data-id="DN10_17">Şi cum poate un slujitor atât de mic al Domnului său să grăiască cu un Stăpân atât de mare ca Tine! Şi de spaimă îmi piere toată puterea şi suflarea mi se opreşte".</span>
<span class="v-num v-18">18&nbsp;</span><span class="v DN10_18" data-id="DN10_18">Atunci s-a atins iarăşi de mine acela care avea înfăţişarea Fiului Omului şi mi-a dat tărie.</span>
<span class="v-num v-19">19&nbsp;</span><span class="v DN10_19" data-id="DN10_19">Şi mi-a zis: "Nu te teme, om plăcut al lui Dumnezeu! Pace ţie! Fii tare şi curajos!" Şi pe când grăia cu mine, m-am simţit întărit şi am zis: "Spune, Stăpâne, căci Tu m-ai întărit!"</span>
<span class="v-num v-20">20&nbsp;</span><span class="v DN10_20" data-id="DN10_20">Atunci El a zis: "Ştii tu, oare, pentru ce am venit la tine? Acum Mă voi întoarce să fac război cu îngerul păzitor al Persiei şi, când Eu Mă voi duce, iată că îngerul păzitor al Greciei va veni.</span>
<span class="v-num v-21">21&nbsp;</span><span class="v DN10_21" data-id="DN10_21">Îţi voi vesti ţie ceea ce este scris în cartea adevărului. Nimeni nu poate să Mă ajute mai bine la aceasta decât Mihail, îngerul vostru păzitor".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="DN9.html">&lt;</a>
<a class="home" href="index.html">=</a>
<a class="next" href="DN11.html">&gt;</a>
</div></div>
</body>
</html>