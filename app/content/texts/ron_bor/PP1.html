<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FILIPENI 1 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="PP.html">Biblia Ortodoxă Română Sinodală (2006)</a><a class="location" href="PP.html">FILIPENI 1</a><a class="prev" href="EP6.html">&lt;</a>
<a class="home" href="index.html">=</a>
<a class="next" href="PP2.html">&gt;</a>
</div></div>
<div class="section chapter PP PP1 ron_bor ron " dir="ltr" lang="ro" data-id="PP1" data-nextid="PP2" data-previd="EP6">
<div class="mt">EPISTOLA CĂTRE FILIPENI A SFÂNTULUI APOSTOL PAVEL</div>
<div class="c">1</div>
<div class="p">
<span class="v-num v-1">1&nbsp;</span><span class="v PP1_1" data-id="PP1_1">Pavel şi Timotei, robi ai lui Hristos Iisus, tuturor sfinţilor întru Hristos Iisus, celor ce sunt în Filipi, împreună cu episcopii şi diaconii:</span>
<span class="v-num v-2">2&nbsp;</span><span class="v PP1_2" data-id="PP1_2">Har vouă şi pace, de la Dumnezeu, Tatăl nostru, şi de la Domnul Iisus Hristos.</span>
<span class="v-num v-3">3&nbsp;</span><span class="v PP1_3" data-id="PP1_3">Mulţumesc Dumnezeului meu, ori de câte ori îmi amintesc de voi,</span>
<span class="v-num v-4">4&nbsp;</span><span class="v PP1_4" data-id="PP1_4">Căci totdeauna, în toate rugăciunile mele, mă rog pentru voi toţi, cu bucurie,</span>
<span class="v-num v-5">5&nbsp;</span><span class="v PP1_5" data-id="PP1_5">Pentru împărtăşirea voastră întru Evanghelie, din ziua dintâi până acum.</span>
<span class="v-num v-6">6&nbsp;</span><span class="v PP1_6" data-id="PP1_6">Sunt încredinţat de aceasta, că cel ce a început în voi lucrul cel bun îl va duce la capăt, până în ziua lui Hristos Iisus,</span>
<span class="v-num v-7">7&nbsp;</span><span class="v PP1_7" data-id="PP1_7">Precum este cu dreptate să gândesc astfel despre voi toţi; căci vă port în inima mea, şi în lanţurile mele, şi în apărarea şi în întărirea Evangheliei, fiindcă voi toţi sunteţi părtaşi la acelaşi har cu mine.</span>
<span class="v-num v-8">8&nbsp;</span><span class="v PP1_8" data-id="PP1_8">Căci martor îmi este Dumnezeu, că vă doresc pe voi pe toţi, cu dragostea lui Hristos Iisus.</span>
<span class="v-num v-9">9&nbsp;</span><span class="v PP1_9" data-id="PP1_9">Şi aceasta mă rog, ca iubirea voastră să prisosească tot mai mult şi mai mult, întru cunoştinţă şi întru orice pricepere,</span>
<span class="v-num v-10">10&nbsp;</span><span class="v PP1_10" data-id="PP1_10">Ca să cercaţi voi cele ce sunt mai de folos şi ca să fiţi curaţi şi fără poticnire în ziua lui Hristos,</span>
<span class="v-num v-11">11&nbsp;</span><span class="v PP1_11" data-id="PP1_11">Plini de roada dreptăţii, care este prin Iisus Hristos, spre slava şi lauda lui Dumnezeu.</span>
<span class="v-num v-12">12&nbsp;</span><span class="v PP1_12" data-id="PP1_12">Voiesc ca voi să ştiţi, fraţilor, că cele petrecute cu mine s-au întors mai degrabă spre sporirea Evangheliei,</span>
<span class="v-num v-13">13&nbsp;</span><span class="v PP1_13" data-id="PP1_13">În aşa fel că lanţurile mele, pentru Hristos, au ajuns cunoscute în tot pretoriul şi tuturor celorlalţi;</span>
<span class="v-num v-14">14&nbsp;</span><span class="v PP1_14" data-id="PP1_14">Şi cei mai mulţi dintre fraţii întru Domnul, îmbărbătaţi prin lanţurile mele, au mai multă îndrăzneală să propovăduiască fără teamă cuvântul lui Dumnezeu.</span>
<span class="v-num v-15">15&nbsp;</span><span class="v PP1_15" data-id="PP1_15">Unii, e drept, vestesc pe Hristos din pizmă şi din duh de ceartă, alţii însă din bunăvoinţă.</span>
<span class="v-num v-16">16&nbsp;</span><span class="v PP1_16" data-id="PP1_16">Unii o fac din iubire, ştiind că stau aici pentru apărarea Evangheliei;</span>
<span class="v-num v-17">17&nbsp;</span><span class="v PP1_17" data-id="PP1_17">Ceilalţi, însă, - din zavistie - vestesc pe Hristos, nu cu gânduri curate, ci socotind să-mi sporească necazul în lanţurile mele.</span>
<span class="v-num v-18">18&nbsp;</span><span class="v PP1_18" data-id="PP1_18">Dar ce este? Nimic altceva decât că, în tot chipul, fie din făţărie, fie în adevăr, Hristos se propovăduieşte şi întru aceasta mă bucur. Şi mereu mă voi bucura.</span>
<span class="v-num v-19">19&nbsp;</span><span class="v PP1_19" data-id="PP1_19">Căci ştiu că aceasta îmi va fi mie spre mântuire, prin rugăciunile voastre şi cu ajutorul Duhului lui Iisus Hristos,</span>
<span class="v-num v-20">20&nbsp;</span><span class="v PP1_20" data-id="PP1_20">După aşteptarea şi nădejdea mea că întru nimic nu voi fi ruşinat, ci, întru toată îndrăzneala, precum totdeauna, aşa şi acum, Hristos va fi preaslăvit în trupul meu, fie prin viaţă, fie prin moarte;</span>
<span class="v-num v-21">21&nbsp;</span><span class="v PP1_21" data-id="PP1_21">Căci pentru mine viaţă este Hristos şi moartea un câştig.</span>
<span class="v-num v-22">22&nbsp;</span><span class="v PP1_22" data-id="PP1_22">Dacă însă a vieţui în trup înseamnă a da roadă lucrului meu, nu ştiu ce voi alege.</span>
<span class="v-num v-23">23&nbsp;</span><span class="v PP1_23" data-id="PP1_23">Sunt strâns din două părţi: doresc să mă despart de trup şi să fiu împreună cu Hristos, şi aceasta e cu mult mai bine;</span>
<span class="v-num v-24">24&nbsp;</span><span class="v PP1_24" data-id="PP1_24">Dar este mai de folos pentru voi să zăbovesc în trup.</span>
<span class="v-num v-25">25&nbsp;</span><span class="v PP1_25" data-id="PP1_25">Şi având această încredinţare, ştiu că voi rămâne şi împreună voi petrece cu voi cu toţi, spre sporirea voastră şi spre bucuria credinţei,</span>
<span class="v-num v-26">26&nbsp;</span><span class="v PP1_26" data-id="PP1_26">Pentru ca lauda voastră să prisosească în Hristos Iisus prin mine, atunci când voi veni iarăşi între voi.</span>
<span class="v-num v-27">27&nbsp;</span><span class="v PP1_27" data-id="PP1_27">Să vă purtaţi numai în chip vrednic de Evanghelia lui Hristos, pentru ca, fie venind eu şi văzându-vă, fie nefiind de faţă, să aud despre voi că staţi într-un duh, nevoindu-vă împreună întru-un suflet, pentru credinţa Evangheliei,</span>
<span class="v-num v-28">28&nbsp;</span><span class="v PP1_28" data-id="PP1_28">Fără să vă înfricoşaţi întru nimic de cei potrivnici, ceea ce pentru ei este un semn de pierzare, iar pentru voi de mântuire, şi aceasta este de la Dumnezeu.</span>
<span class="v-num v-29">29&nbsp;</span><span class="v PP1_29" data-id="PP1_29">Căci vouă vi s-a dăruit, pentru Hristos, nu numai să credeţi în El, ci să şi pătimiţi pentru El,</span>
<span class="v-num v-30">30&nbsp;</span><span class="v PP1_30" data-id="PP1_30">Ducând aceeaşi luptă, pe care aţi văzut-o la mine şi o auziţi acum despre mine.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EP6.html">&lt;</a>
<a class="home" href="index.html">=</a>
<a class="next" href="PP2.html">&gt;</a>
</div></div>
</body>
</html>