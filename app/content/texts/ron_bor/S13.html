<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNTÂI A REGILOR 3 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="S1.html">Biblia Ortodoxă Română Sinodală (2006)</a><a class="location" href="S1.html">CARTEA ÎNTÂI A REGILOR 3</a><a class="prev" href="S12.html">&lt;</a>
<a class="home" href="index.html">=</a>
<a class="next" href="S14.html">&gt;</a>
</div></div>
<div class="section chapter S1 S13 ron_bor ron " dir="ltr" lang="ron" data-id="S13" data-nextid="S14" data-previd="S12">
<div class="c">3</div>
<div class="p">
<span class="v-num v-1">1&nbsp;</span><span class="v S13_1" data-id="S13_1">Şi pruncul Samuel slujea Domnului sub povaţa preotului Eli. În zilele acelea cuvântul Domnului era rar şi nici vedeniile nu erau dese.</span>
<span class="v-num v-2">2&nbsp;</span><span class="v S13_2" data-id="S13_2">Şi iată în vremea aceea, când Eli stătea culcat la locul său şi ochii lui începuseră a se închide şi nu mai putea să vadă;</span>
<span class="v-num v-3">3&nbsp;</span><span class="v S13_3" data-id="S13_3">Când sfeşnicul Domnului nu se stinsese încă şi Samuel era culcat în cortul Domnului, unde era chivotul lui Dumnezeu,</span>
<span class="v-num v-4">4&nbsp;</span><span class="v S13_4" data-id="S13_4">A strigat Domnul către Samuel: "Samuele, Samuele!" Iar el a răspuns: " Iată-mă! "</span>
<span class="v-num v-5">5&nbsp;</span><span class="v S13_5" data-id="S13_5">Şi a alergat la Eli şi a zis: "Iată-mă! La ce m-ai chemat?" Acela însă a răspuns: "Nu te-am chemat. Du-te şi te culcă!" Şi s-a dus Samuel şi s-a culcat.</span>
<span class="v-num v-6">6&nbsp;</span><span class="v S13_6" data-id="S13_6">Iar Domnul a strigat a doua oară pe Samuel: "Samuele, Samuele!" şi acesta s-a sculat şi a venit iar la Eli şi a zis: "Iată-mă! De ce m-ai chemat?" şi acela i-a zis: "Nu te-am chemat, fiul meu! Du-te înapoi şi te culcă!"</span>
<span class="v-num v-7">7&nbsp;</span><span class="v S13_7" data-id="S13_7">Samuel nu cunoştea atunci glasul Domnului şi cuvântul Domnului nu i se descoperise încă.</span>
<span class="v-num v-8">8&nbsp;</span><span class="v S13_8" data-id="S13_8">Dar Domnul a strigat pe Samuel şi a treia oară. Şi s-a sculat acesta şi a venit la Eli şi a zis: "Iată-mă! La ce m-ai chemat?" Atunci a înţeles Eli că Domnul cheamă pe copil.</span>
<span class="v-num v-9">9&nbsp;</span><span class="v S13_9" data-id="S13_9">Şi a zis Eli către Samuel: "Du-te înapoi şi te culcă şi când Cel ce te cheamă te va mai chema, tu să zici: "Vorbeşte, Doamne, că robul Tău ascultă!" Şi s-a dus Samuel şi s-a culcat la locul său.</span>
<span class="v-num v-10">10&nbsp;</span><span class="v S13_10" data-id="S13_10">Şi a venit Domnul şi a stat şi a strigat ca întâia şi ca a doua oară: "Samuele, Samuele!" Iar Samuel a zis: "Vorbeşte, Doamne, că robul Tău ascultă!"</span>
<span class="v-num v-11">11&nbsp;</span><span class="v S13_11" data-id="S13_11">A zis Domnul către Samuel: "Iată, am să fac în Israel un lucru, încât cine va auzi de el, aceluia îi vor ţiui amândouă urechile.</span>
<span class="v-num v-12">12&nbsp;</span><span class="v S13_12" data-id="S13_12">În ziua aceea voi face cu Eli toate câte am spus despre casa lui; toate le voi începe şi le voi sfârşi.</span>
<span class="v-num v-13">13&nbsp;</span><span class="v S13_13" data-id="S13_13">Eu i-am spus că am să pedepsesc casa lui pe veci pentru vina pe care el a ştiut-o, şi anume că fiii fac nelegiuiri, dar nu i-a înfrânat.</span>
<span class="v-num v-14">14&nbsp;</span><span class="v S13_14" data-id="S13_14">De aceea mă jur casei lui Eli că vina casei lui Eli nu se va şterge, nici prin jertfe, nici prin prinoase de pâine în veci".</span>
<span class="v-num v-15">15&nbsp;</span><span class="v S13_15" data-id="S13_15">După aceea a adormit Samuel până dimineaţa, s-a sculat de noapte şi a deschis uşile casei Domnului. Dar Samuel s-a temut să spună lui Eli vedenia aceasta.</span>
<span class="v-num v-16">16&nbsp;</span><span class="v S13_16" data-id="S13_16">Eli însă a chemat pe Samuel şi a zis: "Fiul meu Samuel! " Iar acesta a răspuns: "Iată-mă!"</span>
<span class="v-num v-17">17&nbsp;</span><span class="v S13_17" data-id="S13_17">A zis Eli: "Ce ţi s-a spus? Să nu ascunzi de mine! Dumnezeu să se poarte cu tine cu toată asprimea, dacă tu vei ascunde ceva de mine din toate câte ţi s-au spus!"</span>
<span class="v-num v-18">18&nbsp;</span><span class="v S13_18" data-id="S13_18">Şi i-a spus Samuel tot şi n-a ascuns nimic de el. Atunci Eli a zis: "El este Domnul; facă dar ce va binevoi!"</span>
<span class="v-num v-19">19&nbsp;</span><span class="v S13_19" data-id="S13_19">Şi a crescut Samuel şi Domnul a fost cu el şi n-a rămas neîmplinit nici unul din cuvintele Lui.</span>
<span class="v-num v-20">20&nbsp;</span><span class="v S13_20" data-id="S13_20">Atunci a aflat tot Israelul, de la Dan până la Beer-Şeba, că Samuel s-a învrednicit să fie prooroc al Domnului.</span>
<span class="v-num v-21">21&nbsp;</span><span class="v S13_21" data-id="S13_21">Şi a urmat Domnul a Se arăta în Şilo după ce Se arătase lui Samuel acolo prin cuvântul Său. Şi s-au încredinţat toţi în tot Israelul, de la o margine până la cealaltă margine a ţării, că Samuel este proorocul Domnului. Iar Eli a ajuns foarte bătrân, şi feciorii lui stăruiau pe calea lor înaintea Domnului.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="S12.html">&lt;</a>
<a class="home" href="index.html">=</a>
<a class="next" href="S14.html">&gt;</a>
</div></div>
</body>
</html>