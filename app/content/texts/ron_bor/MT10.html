<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>MATEI 10 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="MT.html">Biblia Ortodoxă Română Sinodală (2006)</a><a class="location" href="MT.html">MATEI 10</a><a class="prev" href="MT9.html">&lt;</a>
<a class="home" href="index.html">=</a>
<a class="next" href="MT11.html">&gt;</a>
</div></div>
<div class="section chapter MT MT10 ron_bor ron " dir="ltr" lang="ro" data-id="MT10" data-nextid="MT11" data-previd="MT9">
<div class="c">10</div>
<div class="p">
<span class="v-num v-1">1&nbsp;</span><span class="v MT10_1" data-id="MT10_1">Chemând la Sine pe cei doisprezece ucenici ai Săi, le-a dat lor putere asupra duhurilor celor necurate, ca să le scoată şi să tămăduiască orice boală şi orice neputinţă.</span>
<span class="v-num v-2">2&nbsp;</span><span class="v MT10_2" data-id="MT10_2">Numele celor doisprezece apostoli sunt acestea: Întâi Simon, cel numit Petru, şi Andrei, fratele lui; Iacov al lui Zevedeu şi Ioan fratele lui;</span>
<span class="v-num v-3">3&nbsp;</span><span class="v MT10_3" data-id="MT10_3">Filip şi Vartolomeu, Toma şi Matei vameşul, Iacov al lui Alfeu şi Levi ce se zice Tadeu;</span>
<span class="v-num v-4">4&nbsp;</span><span class="v MT10_4" data-id="MT10_4">Simon Cananeul şi Iuda Iscarioteanul, cel care L-a vândut.</span>
<span class="v-num v-5">5&nbsp;</span><span class="v MT10_5" data-id="MT10_5">Pe aceşti doisprezece i-a trimis Iisus, poruncindu-le lor şi zicând: În calea păgânilor să nu mergeţi, şi în vreo cetate de samarineni să nu intraţi;</span>
<span class="v-num v-6">6&nbsp;</span><span class="v MT10_6" data-id="MT10_6">Ci mai degrabă mergeţi către oile cele pierdute ale casei lui Israel.</span>
<span class="v-num v-7">7&nbsp;</span><span class="v MT10_7" data-id="MT10_7">Şi mergând, propovăduiţi, zicând: S-a apropiat împărăţia cerurilor.</span>
<span class="v-num v-8">8&nbsp;</span><span class="v MT10_8" data-id="MT10_8">Tămăduiţi pe cei neputincioşi, înviaţi pe cei morţi, curăţiţi pe cei leproşi, pe demoni scoateţi-i; în dar aţi luat, în dar să daţi.</span>
<span class="v-num v-9">9&nbsp;</span><span class="v MT10_9" data-id="MT10_9">Să nu aveţi nici aur, nici arginţi, nici bani în cingătorile voastre;</span>
<span class="v-num v-10">10&nbsp;</span><span class="v MT10_10" data-id="MT10_10">Nici traistă pe drum, nici două haine, nici încălţăminte, nici toiag; că vrednic este lucrătorul de hrana sa.</span>
<span class="v-num v-11">11&nbsp;</span><span class="v MT10_11" data-id="MT10_11">În orice cetate sau sat veţi intra, cercetaţi cine este în el vrednic şi acolo rămâneţi până ce veţi ieşi.</span>
<span class="v-num v-12">12&nbsp;</span><span class="v MT10_12" data-id="MT10_12">Şi intrând în casă, uraţi-i, zicând: "Pace casei acesteia".</span>
<span class="v-num v-13">13&nbsp;</span><span class="v MT10_13" data-id="MT10_13">Şi dacă este casa aceea vrednică, vină pacea voastră peste ea. Iar de nu este vrednică, pacea voastră întoarcă-se la voi.</span>
<span class="v-num v-14">14&nbsp;</span><span class="v MT10_14" data-id="MT10_14">Cine nu vă va primi pe voi, nici nu va asculta cuvintele voastre, ieşind din casa sau din cetatea aceea, scuturaţi praful de pe picioarele voastre.</span>
<span class="v-num v-15">15&nbsp;</span><span class="v MT10_15" data-id="MT10_15">Adevărat grăiesc vouă, mai uşor va fi pământului Sodomei şi Gomorei, în ziua judecăţii, decât cetăţii aceleia.</span>
<span class="v-num v-16">16&nbsp;</span><span class="v MT10_16" data-id="MT10_16">Iată Eu vă trimit pe voi ca pe nişte oi în mijlocul lupilor; fiţi dar înţelepţi ca şerpii şi nevinovaţi ca porumbeii.</span>
<span class="v-num v-17">17&nbsp;</span><span class="v MT10_17" data-id="MT10_17">Feriţi-vă de oameni, căci vă vor da pe mâna sinedriştilor şi în sinagogile lor vă vor bate cu biciul.</span>
<span class="v-num v-18">18&nbsp;</span><span class="v MT10_18" data-id="MT10_18">La dregători şi la regi veţi fi duşi pentru Mine, spre mărturie lor şi păgânilor.</span>
<span class="v-num v-19">19&nbsp;</span><span class="v MT10_19" data-id="MT10_19">Iar când vă vor da pe voi în mâna lor, nu vă îngrijiţi cum sau ce veţi vorbi, căci se va da vouă în ceasul acela ce să vorbiţi;</span>
<span class="v-num v-20">20&nbsp;</span><span class="v MT10_20" data-id="MT10_20">Fiindcă nu voi sunteţi care vorbiţi, ci Duhul Tatălui vostru este care grăieşte întru voi.</span>
<span class="v-num v-21">21&nbsp;</span><span class="v MT10_21" data-id="MT10_21">Va da frate pe frate la moarte şi tată pe fiu şi se vor scula copiii împotriva părinţilor şi-i vor ucide.</span>
<span class="v-num v-22">22&nbsp;</span><span class="v MT10_22" data-id="MT10_22">Şi veţi fi urâţi de toţi pentru numele Meu; iar cel ce va răbda până în sfârşit, acela se va mântui.</span>
<span class="v-num v-23">23&nbsp;</span><span class="v MT10_23" data-id="MT10_23">Când vă urmăresc pe voi în cetatea aceasta, fugiţi în cealaltă; adevărat grăiesc vouă: nu veţi sfârşi cetăţile lui Israel, până ce va veni Fiul Omului.</span>
<span class="v-num v-24">24&nbsp;</span><span class="v MT10_24" data-id="MT10_24">Nu este ucenic mai presus de învăţătorul său, nici slugă mai presus de stăpânul său.</span>
<span class="v-num v-25">25&nbsp;</span><span class="v MT10_25" data-id="MT10_25">Destul este ucenicului să fie ca învăţătorul şi slugii ca stăpânul. Dacă pe stăpânul casei l-au numit Beelzebul, cu cât mai mult pe casnicii lui?</span>
<span class="v-num v-26">26&nbsp;</span><span class="v MT10_26" data-id="MT10_26">Deci nu vă temeţi de ei, căci nimic nu este acoperit care să nu iasă la iveală şi nimic ascuns care să nu ajungă cunoscut.</span>
<span class="v-num v-27">27&nbsp;</span><span class="v MT10_27" data-id="MT10_27">Ceea ce vă grăiesc la întuneric, spuneţi la lumină şi ceea ce auziţi la ureche, propovăduiţi de pe case.</span>
<span class="v-num v-28">28&nbsp;</span><span class="v MT10_28" data-id="MT10_28">Nu vă temeţi de cei ce ucid trupul, iar sufletul nu pot să-l ucidă; temeţi-vă mai curând de acela care poate şi sufletul şi trupul să le piardă în gheena.</span>
<span class="v-num v-29">29&nbsp;</span><span class="v MT10_29" data-id="MT10_29">Au nu se vând două vrăbii pe un ban? Şi nici una din ele nu va cădea pe pământ fără ştirea Tatălui vostru.</span>
<span class="v-num v-30">30&nbsp;</span><span class="v MT10_30" data-id="MT10_30">La voi însă şi perii capului, toţi sunt număraţi.</span>
<span class="v-num v-31">31&nbsp;</span><span class="v MT10_31" data-id="MT10_31">Aşadar nu vă temeţi; voi sunteţi cu mult mai de preţ decât păsările.</span>
<span class="v-num v-32">32&nbsp;</span><span class="v MT10_32" data-id="MT10_32">Oricine va mărturisi pentru Mine înaintea oamenilor, mărturisi-voi şi Eu pentru el înaintea Tatălui Meu, Care este în ceruri.</span>
<span class="v-num v-33">33&nbsp;</span><span class="v MT10_33" data-id="MT10_33">Iar de cel ce se va lepăda de Mine înaintea oamenilor şi Eu Mă voi lepăda de el înaintea Tatălui Meu, Care este în ceruri.</span>
<span class="v-num v-34">34&nbsp;</span><span class="v MT10_34" data-id="MT10_34">Nu socotiţi că am venit să aduc pace pe pământ; n-am venit să aduc pace, ci sabie.</span>
<span class="v-num v-35">35&nbsp;</span><span class="v MT10_35" data-id="MT10_35">Căci am venit să despart pe fiu de tatăl său, pe fiică de mama sa, pe noră de soacra sa.</span>
<span class="v-num v-36">36&nbsp;</span><span class="v MT10_36" data-id="MT10_36">Şi duşmanii omului (vor fi) casnicii lui.</span>
<span class="v-num v-37">37&nbsp;</span><span class="v MT10_37" data-id="MT10_37">Cel ce iubeşte pe tată ori pe mamă mai mult decât pe Mine nu este vrednic de Mine; cel ce iubeşte pe fiu ori pe fiică mai mult decât pe Mine nu este vrednic de Mine.</span>
<span class="v-num v-38">38&nbsp;</span><span class="v MT10_38" data-id="MT10_38">Şi cel ce nu-şi ia crucea şi nu-Mi urmează Mie nu este vrednic de Mine.</span>
<span class="v-num v-39">39&nbsp;</span><span class="v MT10_39" data-id="MT10_39">Cine ţine la sufletul lui îl va pierde, iar cine-şi pierde sufletul lui pentru Mine îl va găsi.</span>
<span class="v-num v-40">40&nbsp;</span><span class="v MT10_40" data-id="MT10_40">Cine vă primeşte pe voi pe Mine Mă primeşte, şi cine Mă primeşte pe Mine primeşte pe Cel ce M-a trimis pe Mine.</span>
<span class="v-num v-41">41&nbsp;</span><span class="v MT10_41" data-id="MT10_41">Cine primeşte prooroc în nume de prooroc plată de prooroc va lua, şi cine primeşte pe un drept în nume de drept răsplata dreptului va lua.</span>
<span class="v-num v-42">42&nbsp;</span><span class="v MT10_42" data-id="MT10_42">Şi cel ce va da de băut unuia dintre aceştia mici numai un pahar cu apă rece, în nume de ucenic, adevărat grăiesc vouă: nu va pierde plata sa.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="MT9.html">&lt;</a>
<a class="home" href="index.html">=</a>
<a class="next" href="MT11.html">&gt;</a>
</div></div>
</body>
</html>