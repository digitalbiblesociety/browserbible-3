<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOV 18 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JB.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="JB.html">CARTEA LUI IOV 18</a><a class="prev" href="JB17.html">&lt;</a>
<a class="home" href="index.html">=</a>
<a class="next" href="JB19.html">&gt;</a>
</div></div>
<div class="section chapter JB JB18 ron_roa ron " dir="ltr" lang="ro" data-id="JB18" data-nextid="JB19" data-previd="JB17">
<div class="c">18</div>
<div class="p">
<span class="v-num v-1">1&nbsp;</span><span class="v JB18_1" data-id="JB18_1">Atunci Bildad din Şuah a început să vorbească şi a zis:</span>
<span class="v-num v-2">2&nbsp;</span><span class="v JB18_2" data-id="JB18_2">"Cât ai de gând tu oare s'o ţii aşa întruna? Opreşte-te!, mai dă-ne şi nouă rând la vorbă!</span>
<span class="v-num v-3">3&nbsp;</span><span class="v JB18_3" data-id="JB18_3">O faci, că te-ascultarăm tăcând ca nişte vite?</span>
<span class="v-num v-4">4&nbsp;</span><span class="v JB18_4" data-id="JB18_4">Îţi trebuia urgia! Ce? dacă'nchizi tu ochii, se pustieşte lumea? sau munţii o să piară surpaţi din temelii?</span>
<span class="v-num v-5">5&nbsp;</span><span class="v JB18_5" data-id="JB18_5">O, da!, lumina celui nelegiuit se stinge şi flacăra din vatră nu-i va mai străluci.</span>
<span class="v-num v-6">6&nbsp;</span><span class="v JB18_6" data-id="JB18_6">În felul său de viaţă lumina-i întuneric şi candela de veghe deasupra lui se stinge.</span>
<span class="v-num v-7">7&nbsp;</span><span class="v JB18_7" data-id="JB18_7">Averea lui vânată-i de oameni mărunţei şi sfatul său se surpă.</span>
<span class="v-num v-8">8&nbsp;</span><span class="v JB18_8" data-id="JB18_8">Piciorul său se prinde în laţ de picioruş şi'n plasă împletită din sfori subţiri se'ncurcă.</span>
<span class="v-num v-9">9&nbsp;</span><span class="v JB18_9" data-id="JB18_9">Asupra lui se'ndreaptă o armie de laţuri şi preaputerea celor setoşi de răzbunare.</span>
<span class="v-num v-10">10&nbsp;</span><span class="v JB18_10" data-id="JB18_10">La pândă-i stă o funie ascunsă în pământ şi-o cursă pe cărări.</span>
<span class="v-num v-11">11&nbsp;</span><span class="v JB18_11" data-id="JB18_11">El piere strâns în cercuri de spaime şi dureri şi mulţi de primprejuru-i cumplit îl strâmtorează.</span>
<span class="v-num v-12">12&nbsp;</span><span class="v JB18_12" data-id="JB18_12">Căderea lui, răsunet.</span>
<span class="v-num v-13">13&nbsp;</span><span class="v JB18_13" data-id="JB18_13">Picioarele lui fi-vor mâncate de ciupercă, pe-ai lui în floarea vârstei o să-i mănânce moartea.</span>
<span class="v-num v-14">14&nbsp;</span><span class="v JB18_14" data-id="JB18_14">În felul său de viaţă nu-i chip de vindecare, mânat să-şi ia asupră-şi regească'nvinuire .</span>
<span class="v-num v-15">15&nbsp;</span><span class="v JB18_15" data-id="JB18_15">În noaptea lui sunt alţii ce stau în casa lui, ce-avea mai scump e abur prin fumul de pucioasă .</span>
<span class="v-num v-16">16&nbsp;</span><span class="v JB18_16" data-id="JB18_16">Sub el i se usucă adâncul rădăcinii, deasupra holda coaptă se scutură'n ţărână.</span>
<span class="v-num v-17">17&nbsp;</span><span class="v JB18_17" data-id="JB18_17">De pe pământ îi piere chiar umbra amintirii, iar numele-i se stinge în veşnica uitare.</span>
<span class="v-num v-18">18&nbsp;</span><span class="v JB18_18" data-id="JB18_18">Şi iată-l din lumină împins în întuneric şi scos afar' din lume .</span>
<span class="v-num v-19">19&nbsp;</span><span class="v JB18_19" data-id="JB18_19">Necunoscut el fi-va întru poporul său, nemântuită casa'ntru cele de sub cer, şi alţii locui-vor în tot ce-a fost al său.</span>
<span class="v-num v-20">20&nbsp;</span><span class="v JB18_20" data-id="JB18_20">La capul său suspină urmaşii cei din urmă, iar cei dintâi se miră.</span>
<span class="v-num v-21">21&nbsp;</span><span class="v JB18_21" data-id="JB18_21">Acestea sunt sălaşuri în care-au stat nedrepţii, acesta-i locul celor ce nu-L cunosc pe Domnul".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JB17.html">&lt;</a>
<a class="home" href="index.html">=</a>
<a class="next" href="JB19.html">&gt;</a>
</div></div>
</body>
</html>