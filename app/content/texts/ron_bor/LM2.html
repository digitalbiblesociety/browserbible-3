<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>PLÂNGERILE LUI IEREMIA 2 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="LM.html">Biblia Ortodoxă Română Sinodală (2006)</a><a class="location" href="LM.html">PLÂNGERILE LUI IEREMIA 2</a><a class="prev" href="LM1.html">&lt;</a>
<a class="home" href="index.html">=</a>
<a class="next" href="LM3.html">&gt;</a>
</div></div>
<div class="section chapter LM LM2 ron_bor ron " dir="ltr" lang="ro" data-id="LM2" data-nextid="LM3" data-previd="LM1">
<div class="c">2</div>
<div class="p">
<span class="v-num v-1">1&nbsp;</span><span class="v LM2_1" data-id="LM2_1">O, cum a acoperit cu nori Domnul întru mânia Lui pe fiica Sionului! Din cer a aruncat pe pământ măreţia lui Israel şi în ziua mâniei Sale nu şi-a adus aminte de aşternutul picioarelor Sale.</span>
<span class="v-num v-2">2&nbsp;</span><span class="v LM2_2" data-id="LM2_2">Domnul a nimicit fără milă toate sălaşele lui Iacov; întru întărâtarea urgiei Lui a doborât la pământ întăriturile fiicei lui Iuda; le-a făcut una cu pământul, a pângărit regatul şi căpeteniile lui.</span>
<span class="v-num v-3">3&nbsp;</span><span class="v LM2_3" data-id="LM2_3">Întru aprinderea mâniei Lui a zdrobit toată puterea lui Israel; înaintea duşmanului şi-a tras dreapta înapoi. El a aprins pe Iacov cu un foc arzător care prăpădeşte de jur împrejur.</span>
<span class="v-num v-4">4&nbsp;</span><span class="v LM2_4" data-id="LM2_4">El a încordat arcul Său ca un duşman, dreapta Sa a stat gata ca a unui vrăjmaş şi a ucis tot ce desfăta ochiul în cortul fiicei Sionului; vărsat-a ca un foc mânia Lui.</span>
<span class="v-num v-5">5&nbsp;</span><span class="v LM2_5" data-id="LM2_5">5</span>
<span class="v-num v-6">6&nbsp;</span><span class="v LM2_6" data-id="LM2_6">Prăbuşit-a la pământ ca pe o dumbravă cortul lui, stricat-a locul de sărbătoare. Domnul a făcut să se uite zilele de odihnă în Sion, dispreţuind, în văpaia mâniei Lui, pe rege şi pe preot.</span>
<span class="v-num v-7">7&nbsp;</span><span class="v LM2_7" data-id="LM2_7">Dispreţuit-a Domnul jertfelnicul Său şi S-a îndepărtat de locaşul Său cel sfânt; dat-a zidurile palatelor Sale în mâna duşmanilor care au strigat în templul Domnului ca în zilele de sărbătoare.</span>
<span class="v-num v-8">8&nbsp;</span><span class="v LM2_8" data-id="LM2_8">Găsit-a Domnul cu cale să surpe zidurile fiicei Sionului; întins-a funia şi n-a tras înapoi mâna Sa, până nu le-a nimicit. El a întins jalea peste ziduri şi întărituri, ce stau laolaltă dărăpănate.</span>
<span class="v-num v-9">9&nbsp;</span><span class="v LM2_9" data-id="LM2_9">Porţile lui s-au afundat în pământ, zăvoarele lor El le-a sfărâmat; regele lui şi căpeteniile sunt pribegi printre neamuri. Lege nu mai au, chiar şi profeţii nu mai primesc vedenii de la Domnul.</span>
<span class="v-num v-10">10&nbsp;</span><span class="v LM2_10" data-id="LM2_10">Stau la pământ şi tac bătrânii fiicei Sionului; pe capul lor şi-au pus ţărână şi s-au încins cu sac; la pământ îşi pleacă fecioarele Ierusalimului capetele lor.</span>
<span class="v-num v-11">11&nbsp;</span><span class="v LM2_11" data-id="LM2_11">Ochii mei se sfârşesc de plâns, lăuntrul meu arde ca văpaia, măruntaiele mele fierb şi fierea mi se varsă pe pământ din pricina zdrobirii fiicei neamului meu, când copiii şi pruncii stau sleiţi de putere în pieţele cetăţii,</span>
<span class="v-num v-12">12&nbsp;</span><span class="v LM2_12" data-id="LM2_12">Zicând mamei lor: "Unde este pâine, unde este vin?" Ei cad sleiţi de putere ca doborâţi de sabie pe pieţele cetăţii şi îşi dau sufletul la sânul maicii lor.</span>
<span class="v-num v-13">13&nbsp;</span><span class="v LM2_13" data-id="LM2_13">Cu cine te voi asemăna, cu cine aş putea să te pun alături, o, fiică a Ierusalimului! Cu cine te-aş pune faţă în faţă, ca să te pot mângâia, o, fecioară, fiică a Sionului? Căci neţărmurită ca marea este năruirea ta! Cine ar putea să te tămăduiască?</span>
<span class="v-num v-14">14&nbsp;</span><span class="v LM2_14" data-id="LM2_14">Profeţii tăi au avut pentru tine vedenii zadarnice şi arătări şi nu ţi-au dat pe faţă fărădelegea ta, ca să-ţi schimbe calea ta, ci ţi-au arătat vedenii înşelătoare şi aducătoare de pieire.</span>
<span class="v-num v-15">15&nbsp;</span><span class="v LM2_15" data-id="LM2_15">Bat spre tine din palme toţi cei ce trec pe cale, fluieră şi clatină din cap pentru fiica Ierusalimului: "Aceasta este, oare, cetatea pe care o numeau cununa frumuseţii, bucuria a tot pământul?"</span>
<span class="v-num v-16">16&nbsp;</span><span class="v LM2_16" data-id="LM2_16">Către tine toţi vrăjmaşii tăi cască gura lor, fluieră, scrâşnesc din dinţi, zicând: "Am nimicit-o. Da, aceasta este ziua pe care noi o aşteptam; am aflat-o şi o vedem".</span>
<span class="v-num v-17">17&nbsp;</span><span class="v LM2_17" data-id="LM2_17">Împlinit-a Domnul hotărârea Sa, adus-a la îndeplinire cuvântul Său, spus din zilele străvechi; prăbuşit-a fără milă, bucurat-a pe vrăjmaşul tău, înălţat-a puterea apăsătorilor tăi.</span>
<span class="v-num v-18">18&nbsp;</span><span class="v LM2_18" data-id="LM2_18">Strigă către Domnul, tu fecioară, fiică a Sionului! Să curgă lacrimile tale ca un şuvoi, zi şi noapte; nu înceta, ochiul tău să nu zăbovească!</span>
<span class="v-num v-19">19&nbsp;</span><span class="v LM2_19" data-id="LM2_19">Scoală, jeleşte-te în timpul nopţii, la început do strajă; varsă-ţi inima ta ca apa înaintea feţei Celui Atotstăpânitor. Către El ridică mâna ta pentru viata pruncilor tăi, care se prăpădesc de foame la colţul tuturor uliţelor.</span>
<span class="v-num v-20">20&nbsp;</span><span class="v LM2_20" data-id="LM2_20">Vezi, o, Doamne, şi priveşte cui ai făcut aceasta! Să mănânce femeile rodul pântecelui lor, copiii pe care îi poartă în braţe? Să fie ucişi în templu, Doamne, preotul şi profetul?</span>
<span class="v-num v-21">21&nbsp;</span><span class="v LM2_21" data-id="LM2_21">Stau culcaţi la pământ pe uliţe tânăr şi bătrân. Fecioarele şi flăcăii mei de sabie au căzut; Tu i-ai ucis în ziua mâniei Tale, jertfitu-i-ai fără de milă.</span>
<span class="v-num v-22">22&nbsp;</span><span class="v LM2_22" data-id="LM2_22">Chemat-ai ca la sărbătoare pe toţi cei ce au sălaş în jurul meu. Şi în ziua mâniei Domnului n-a scăpat, nici n-a rămas vreunul; pe cei care i-am purtat în braţe şi i-am făcut mari, mi i-a nimicit duşmanul.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="LM1.html">&lt;</a>
<a class="home" href="index.html">=</a>
<a class="next" href="LM3.html">&gt;</a>
</div></div>
</body>
</html>