<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>MALEAHI 1 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="ML.html">Biblia Ortodoxă Română Sinodală (2006)</a><a class="location" href="ML.html">MALEAHI 1</a><a class="prev" href="ZC14.html">&lt;</a>
<a class="home" href="index.html">=</a>
<a class="next" href="ML2.html">&gt;</a>
</div></div>
<div class="section chapter ML ML1 ron_bor ron " dir="ltr" lang="ron" data-id="ML1" data-nextid="ML2" data-previd="ZC14">
<div class="mt">MALEAHI</div>
<div class="c">1</div>
<div class="p">
<span class="v-num v-1">1&nbsp;</span><span class="v ML1_1" data-id="ML1_1">Proorocie. Cuvântul Domnului către Israel prin graiul lui Maleahi.</span>
<span class="v-num v-2">2&nbsp;</span><span class="v ML1_2" data-id="ML1_2">"Iubitu-v-am pe voi", zice Domnul, "dar voi aţi zis: "Cum ne-ai iubit Tu?" Oare Isav nu este fratele lui Iacov?" zice Domnul, "şi am iubit numai pe Iacov,</span>
<span class="v-num v-3">3&nbsp;</span><span class="v ML1_3" data-id="ML1_3">Şi pe Isav l-am urât şi am prefăcut munţii lui în pustiu şi moştenirea lui am dat-o şacalilor pustiului.</span>
<span class="v-num v-4">4&nbsp;</span><span class="v ML1_4" data-id="ML1_4">Şi dacă zice Edomul: "Noi am fost zdrobiţi, dar vom zidi iarăşi ruinele noastre!...", aşa grăieşte Domnul Savaot: "Să zidească ei, dar Eu voi dărâma. Şi ei vor fi numiţi: ".ara fărădelegii" şi "Poporul împotriva căruia Domnul S-a mâniat pentru totdeauna".</span>
<span class="v-num v-5">5&nbsp;</span><span class="v ML1_5" data-id="ML1_5">Şi ochii voştri vor vedea şi voi veţi spune: "Mărit este Domnul dincolo de hotarele lui Israel!"</span>
<span class="v-num v-6">6&nbsp;</span><span class="v ML1_6" data-id="ML1_6">Feciorul cinsteşte pe tatăl său şi sluga se teme de stăpânul său; şi dacă Eu sunt Părinte, unde este cinstea ce trebuie să-Mi daţi? Şi dacă sunt Stăpân, unde este teama de Mine?, zice Domnul Savaot către voi, preoţilor, care defăimaţi numele Meu. Dar voi răspundeţi: "Cu ce am dispreţuit numele Tău?"</span>
<span class="v-num v-7">7&nbsp;</span><span class="v ML1_7" data-id="ML1_7">Voi aduceţi jertfă pe altarele Mele pâine spurcată. Şi mai ziceţi: "Cu ce Te-am necinstit?" - Fiindcă aţi zis: "Masa Domnului este de ocară!"</span>
<span class="v-num v-8">8&nbsp;</span><span class="v ML1_8" data-id="ML1_8">Şi când aduceţi jertfă un dobitoc orb, n-aveţi nici o vină? Când aduceţi, la jertfă, unul şchiop sau cu meteahnă, n-aveţi nici o vină? Adu-l cârmuitorului tău: Va fi el mulţumit sau te va primi el bine? - zice Domnul Savaot.</span>
<span class="v-num v-9">9&nbsp;</span><span class="v ML1_9" data-id="ML1_9">Şi acum deci rugaţi pe Dumnezeu ca să aibă milă de noi, căci prin mâinile voastre s-a făcut una ca aceasta. Vă va primi El, oare, bine?, zice Domnul Savaot.</span>
<span class="v-num v-10">10&nbsp;</span><span class="v ML1_10" data-id="ML1_10">O, dacă cineva din voi ar închide porţile ca voi să nu mai aprindeţi focul în zadar pe jertfelnicul Meu! Nu simt nici o plăcere pentru voi", zice Domnul Savaot, "şi nu-Mi sunt plăcute nicidecum prinoasele aduse de mâinile voastre.</span>
<span class="v-num v-11">11&nbsp;</span><span class="v ML1_11" data-id="ML1_11">Căci, de la răsăritul soarelui şi până la apusul lui, mare este numele Meu printre neamuri şi în orice parte se aduc jertfe de tămâie pentru numele Meu şi prinoase curate, căci mare este numele Meu între neamuri", zice Domnul Savaot.</span>
<span class="v-num v-12">12&nbsp;</span><span class="v ML1_12" data-id="ML1_12">"Ci voi îl pângăriţi când ziceţi: "Masa Domnului este spurcată şi bucatele de pe ea sunt de dispreţuit".</span>
<span class="v-num v-13">13&nbsp;</span><span class="v ML1_13" data-id="ML1_13">Şi mai ziceţi: "Iată truda noastră!" Şi tot voi o defăimaţi. Şi aduceţi jertfe, dobitoace cu beteşug, şchioape sau cu meteahnă; şi mai aduceţi şi prinoase! Le voi primi Eu din mâna voastră?" zice Domnul.</span>
<span class="v-num v-14">14&nbsp;</span><span class="v ML1_14" data-id="ML1_14">"Blestemat să fie omul viclean, în a cărui turmă se află dobitoc de parte bărbătească şi, făcând juruinţă, aduce Domnului jertfă un dobitoc cu meteahnă! Că Eu sunt mare Împărat, zice Domnul Savaot, "şi numele Meu este minunat între neamuri!"</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="ZC14.html">&lt;</a>
<a class="home" href="index.html">=</a>
<a class="next" href="ML2.html">&gt;</a>
</div></div>
</body>
</html>