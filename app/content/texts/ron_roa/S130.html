<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNTÂI A REGILOR 30 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="S1.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="S1.html">CARTEA ÎNTÂI A REGILOR 30</a><a class="prev" href="S129.html">&lt;</a>
<a class="home" href="index.html">=</a>
<a class="next" href="S131.html">&gt;</a>
</div></div>
<div class="section chapter S1 S130 ron_roa ron " dir="ltr" lang="ron" data-id="S130" data-nextid="S131" data-previd="S129">
<div class="c">30</div>
<div class="p">
<span class="v-num v-1">1&nbsp;</span><span class="v S130_1" data-id="S130_1">Şi a fost că a treia zi după ce David şi oamenii săi au plecat spre Ţiclag, Amaleciţii au năvălit asupra ţinutului din miazăzi şi asupra Ţiclagului; şi au lovit Ţiclagul şi l-au ars cu foc.</span>
<span class="v-num v-2">2&nbsp;</span><span class="v S130_2" data-id="S130_2">Cât despre femei şi despre tot ce era înlăuntru, de la mic pân'la mare, n'au omorât pe nimeni - nici bărbat, nici femeie -, ci i-au luat robi şi i-au dus în drumul lor.</span>
<span class="v-num v-3">3&nbsp;</span><span class="v S130_3" data-id="S130_3">Când David şi oamenii săi au ajuns în cetate, iată că ea era arsă cu foc; iar femeile lor şi fiii lor şi fiicele lor erau duşi în robie.</span>
<span class="v-num v-4">4&nbsp;</span><span class="v S130_4" data-id="S130_4">Atunci David şi oamenii săi şi-au ridicat glasul şi au plâns până când n'au mai avut putere să mai plângă.</span>
<span class="v-num v-5">5&nbsp;</span><span class="v S130_5" data-id="S130_5">Şi amândouă femeile lui David erau duse în robie, Ahinoam Izreeliteanca şi Abigail, fosta soţie a lui Nabal Carmelitul.</span>
<span class="v-num v-6">6&nbsp;</span><span class="v S130_6" data-id="S130_6">Şi tare mult s'a necăjit David, fiindcă poporul se vorbea să-l ucidă cu pietre; că întristat era sufletul întregului popor, fiecare pentru fiii săi şi fiicele sale. David însă s'a întărit în Domnul, Dumnezeul său.</span>
<span class="v-num v-7">7&nbsp;</span><span class="v S130_7" data-id="S130_7">Şi a zis David către preotul Abiatar, fiul lui Ahimelec: "Adu efodul!" Iar Abiatar a adus efodul la David.</span>
<span class="v-num v-8">8&nbsp;</span><span class="v S130_8" data-id="S130_8">Atunci David L-a întrebat pe Domnul, zicând: "Porni-voi oare să urmăresc această şleahtă? şi dacă da, îi voi ajunge?" Iar Domnul i-a zis: "Aleargă, căci negreşit îi vei ajunge şi-i vei scăpa pe cei robiţi".</span>
<span class="v-num v-9">9&nbsp;</span><span class="v S130_9" data-id="S130_9">Şi a plecat David - şi cei şase sute de oameni împreună cu el - şi au ajuns la pârâul Besor, unde cei ce erau de prisos s'au oprit.</span>
<span class="v-num v-10">10&nbsp;</span><span class="v S130_10" data-id="S130_10">Şi a alergat cu patru sute de bărbaţi, în timp ce două sute de bărbaţi s'au oprit dincolo de pârâul Besor.</span>
<span class="v-num v-11">11&nbsp;</span><span class="v S130_11" data-id="S130_11">În câmp au dat peste un Egiptean şi l-au prins şi l-au adus la David. Şi i-au dat pâine, iar el a mâncat; şi i-au dat şi apă să bea;</span>
<span class="v-num v-12">12&nbsp;</span><span class="v S130_12" data-id="S130_12">i-au dat şi o legătură de smochine şi două de stafide, iar acela a mâncat şi a prins din nou putere, că de trei zile şi trei nopţi nu mâncase pâine şi nu băuse apă.</span>
<span class="v-num v-13">13&nbsp;</span><span class="v S130_13" data-id="S130_13">Apoi David i-a zis: "De unde eşti şi al cui?" Iar tânărul, Egipteanul, i-a zis: "Eu sunt rob al unui bărbat amalecit; stăpânul meu s'a lipsit de mine, fiindcă acum trei zile m'am îmbolnăvit.</span>
<span class="v-num v-14">14&nbsp;</span><span class="v S130_14" data-id="S130_14">Noi am făcut o năvală în latura de miazăzi a Cheretienilor şi'n părţile Iudeii şi'n latura de miazăzi a lui Caleb, iar Ţiclagul l-am ars cu foc".</span>
<span class="v-num v-15">15&nbsp;</span><span class="v S130_15" data-id="S130_15">David i-a zis: "Vrei tu să mă duci acolo jos, la şleahta aceea?" Acela i-a zis: "Jură-mi acum pe Dumnezeu că nu mă vei ucide şi că nu mă vei da în mâinile stăpânului meu; şi eu te voi duce acolo jos, la şleahta aceea".</span>
<span class="v-num v-16">16&nbsp;</span><span class="v S130_16" data-id="S130_16">Şi l-a dus acolo jos. Şi, iată, aceia se împrăştiaseră prin tot ţinutul, mâncând şi bând şi ospătându-se din toate prăzile cele mari pe care le luaseră din ţara Filistenilor şi din ţara lui Iuda.</span>
<span class="v-num v-17">17&nbsp;</span><span class="v S130_17" data-id="S130_17">Atunci David a căzut asupră-le şi i-a lovit de dimineaţa până seara şi'n ziua următoare; şi nimeni dintre ei n'a scăpat, decât patru sute de tineri slujitori care erau călări pe cămile şi care astfel au fugit.</span>
<span class="v-num v-18">18&nbsp;</span><span class="v S130_18" data-id="S130_18">Şi David a luat înapoi tot ceea ce luaseră Amaleciţii, iar pe amândouă femeile sale le-a eliberat.</span>
<span class="v-num v-19">19&nbsp;</span><span class="v S130_19" data-id="S130_19">Şi nimic nu le-a lipsit, nici mare, nici mic, nici fii, nici fiice, nici prăzi, nimic din toate pe care aceia le luaseră de la ei; David a luat totul înapoi.</span>
<span class="v-num v-20">20&nbsp;</span><span class="v S130_20" data-id="S130_20">Şi a luat toate turmele şi cirezile şi le mânau înaintea prăzilor; iar despre prăzi se spunea: "Acestea sunt prăzile lui David".</span>
<span class="v-num v-21">21&nbsp;</span><span class="v S130_21" data-id="S130_21">Şi s'a întors David la cei două sute de oameni care, neputând merge cu el, rămăseseră în urmă, fiind lăsaţi de el la pârâul Besor. Iar ei au ieşit înaintea lui David şi a celor ce erau cu el. David s'a apropiat de popor, iar ei l-au întrebat de sănătate.</span>
<span class="v-num v-22">22&nbsp;</span><span class="v S130_22" data-id="S130_22">Atunci au răspuns cei netrebnici şi răi dintre oamenii care merseseră cu David şi au zis: "De vreme ce ei n'au mers cu noi, nu le vom da din prăzile pe care le-am adus, ci doar fiecare să-şi ia femeia şi copiii şi să se întoarcă."</span>
<span class="v-num v-23">23&nbsp;</span><span class="v S130_23" data-id="S130_23">David însă a zis: "Nu veţi face una ca asta, de vreme ce Domnul ne-a dat şi ne-a păzit şi de vreme ce Domnul ne-a dat în mână şleahta care venea asupră-ne.</span>
<span class="v-num v-24">24&nbsp;</span><span class="v S130_24" data-id="S130_24">Şi cine oare va asculta de aceste vorbe ale voastre? Căci ei nu sunt mai prejos decât noi, ci: precum este partea celui ce s'a dus la război, aşa va fi şi partea celui care a rămas cu tărhaturile; întocmai vor împărţi!"</span>
<span class="v-num v-25">25&nbsp;</span><span class="v S130_25" data-id="S130_25">Şi a fost că de atunci înainte s'a statornicit aceasta drept poruncă şi îndreptar în Israel, până'n ziua de azi.</span>
<span class="v-num v-26">26&nbsp;</span><span class="v S130_26" data-id="S130_26">Şi dacă a venit David în Ţiclag, a trimis din daruri bătrânilor lui Iuda şi apropiaţilor săi, zicând: "Iată câte ceva din prăzile luate de la vrăjmaşii Domnului!":</span>
<span class="v-num v-27">27&nbsp;</span><span class="v S130_27" data-id="S130_27">celor din Betel,celor din Rama de miazăzişi celor din Iatir,</span>
<span class="v-num v-28">28&nbsp;</span><span class="v S130_28" data-id="S130_28">celor din Aroer,celor din Amada,celor din Sifmot,celor din Eştemoaşi celor din Gat;</span>
<span class="v-num v-29">29&nbsp;</span><span class="v S130_29" data-id="S130_29">celor din Chimat,celor din Safec,celor din Timat,celor din Carmelşi celor din cetăţile Ierahmeeliţilorşi din cetăţile cheneene;</span>
<span class="v-num v-30">30&nbsp;</span><span class="v S130_30" data-id="S130_30">celor din Hormaşi celor din Bersabaşi celor din Noa</span>
<span class="v-num v-31">31&nbsp;</span><span class="v S130_31" data-id="S130_31">şi celor din Hebronşi celor de prin toate locurile prin care trecuse David cu oamenii săi.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="S129.html">&lt;</a>
<a class="home" href="index.html">=</a>
<a class="next" href="S131.html">&gt;</a>
</div></div>
</body>
</html>