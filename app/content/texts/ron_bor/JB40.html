<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOV 40 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JB.html">Biblia Ortodoxă Română Sinodală (2006)</a><a class="location" href="JB.html">CARTEA LUI IOV 40</a><a class="prev" href="JB39.html">&lt;</a>
<a class="home" href="index.html">=</a>
<a class="next" href="JB41.html">&gt;</a>
</div></div>
<div class="section chapter JB JB40 ron_bor ron " dir="ltr" lang="ro" data-id="JB40" data-nextid="JB41" data-previd="JB39">
<div class="c">40</div>
<div class="p">
<span class="v-num v-1">1&nbsp;</span><span class="v JB40_1" data-id="JB40_1">Şi Domnul a vorbit mai departe cu Iov şi i-a zis:</span>
<span class="v-num v-2">2&nbsp;</span><span class="v JB40_2" data-id="JB40_2">"Cel ce s-a apucat la ceartă cu Cel Atotputernic se va da oare bătut? Cel ce judecă pe Dumnezeu va răspunde ceva?"</span>
<span class="v-num v-3">3&nbsp;</span><span class="v JB40_3" data-id="JB40_3">Şi Iov a răspuns Domnului zicând:</span>
<span class="v-num v-4">4&nbsp;</span><span class="v JB40_4" data-id="JB40_4">"Dacă am fost uşuratic, ce răspuns să-ţi mai dau? Voi pune mâna mea pe gura mea.</span>
<span class="v-num v-5">5&nbsp;</span><span class="v JB40_5" data-id="JB40_5">Am vorbit o dată, dar încă o dată nu voi mai vorbi; de două ori şi nu voi lua-o iar de la început".</span>
<span class="v-num v-6">6&nbsp;</span><span class="v JB40_6" data-id="JB40_6">Atunci Domnul a vorbit cu Iov, din mijlocul furtunii şi a zis:</span>
<span class="v-num v-7">7&nbsp;</span><span class="v JB40_7" data-id="JB40_7">"Încinge-ţi coapsele ca un viteaz şi te voi întreba şi Îmi vei da lămuriri.</span>
<span class="v-num v-8">8&nbsp;</span><span class="v JB40_8" data-id="JB40_8">Poţi tu cu adevărat să găseşti cusur judecăţii Mele? Şi Mă vei osândi pe Mine, ca să-ţi faci dreptate?</span>
<span class="v-num v-9">9&nbsp;</span><span class="v JB40_9" data-id="JB40_9">Este braţul tău ca braţul lui Dumnezeu? Şi glasul tău este, oare, tunet, precum este glasul Lui?</span>
<span class="v-num v-10">10&nbsp;</span><span class="v JB40_10" data-id="JB40_10">Atunci împodobeşte-te cu măreţie şi cu semeţie, îmbracă-te cu strălucire şi cu cinste!</span>
<span class="v-num v-11">11&nbsp;</span><span class="v JB40_11" data-id="JB40_11">Revarsă puhoaiele mâniei tale şi doboară cu o privire pe cel trufaş!</span>
<span class="v-num v-12">12&nbsp;</span><span class="v JB40_12" data-id="JB40_12">Vezi de toţi semeţii şi smereşte-i şi calcă în picioare, fără zăbavă, pe toţi cei răi!</span>
<span class="v-num v-13">13&nbsp;</span><span class="v JB40_13" data-id="JB40_13">Ascunde-i pe toţi grămadă, în pământ, şi îi înmormântează.</span>
<span class="v-num v-14">14&nbsp;</span><span class="v JB40_14" data-id="JB40_14">Şi atunci Eu Însumi te voi preamări, pentru toate câte ai izbândit cu dreapta ta.</span>
<span class="v-num v-15">15&nbsp;</span><span class="v JB40_15" data-id="JB40_15">Ia priveşte acum înaintea ta, hipopotamul; şi el ca şi tine este făptura Mea; el paşte iarbă ca boul.</span>
<span class="v-num v-16">16&nbsp;</span><span class="v JB40_16" data-id="JB40_16">Vezi ce putere are în coapsele lui şi ce tărie are în muşchii de pe pântece.</span>
<span class="v-num v-17">17&nbsp;</span><span class="v JB40_17" data-id="JB40_17">Coada lui e dârză ca lemnul cedrului şi vinele de pe pulpele lui stau ca nişte noduri.</span>
<span class="v-num v-18">18&nbsp;</span><span class="v JB40_18" data-id="JB40_18">Oasele lui sunt ca nişte ţevi de aramă şi mădularele ca nişte drugi de fier.</span>
<span class="v-num v-19">19&nbsp;</span><span class="v JB40_19" data-id="JB40_19">El este fruntea făpturilor lui Dumnezeu şi făcut să fie cel mai mare peste celelalte dobitoace.</span>
<span class="v-num v-20">20&nbsp;</span><span class="v JB40_20" data-id="JB40_20">Munţii îi dau hrană şi toate fiarele sălbatice sunt îngrozite când îl văd.</span>
<span class="v-num v-21">21&nbsp;</span><span class="v JB40_21" data-id="JB40_21">El se culcă sub florile de lotus, în ocolul trestiilor şi al bălţii.</span>
<span class="v-num v-22">22&nbsp;</span><span class="v JB40_22" data-id="JB40_22">Frunzele de lotus îi fac umbră şi sălciile bălţii îl împrejmuiesc.</span>
<span class="v-num v-23">23&nbsp;</span><span class="v JB40_23" data-id="JB40_23">Dacă fluviul vine mare, fără de veste, el nu se sinchiseşte; el stă liniştit pe loc, chiar când ar fi ca Iordanul să-i urce năvalnic până la gură.</span>
<span class="v-num v-24">24&nbsp;</span><span class="v JB40_24" data-id="JB40_24">Cine poate să-l privească? Cine poate să-i străpungă nasul cu un laţ?</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JB39.html">&lt;</a>
<a class="home" href="index.html">=</a>
<a class="next" href="JB41.html">&gt;</a>
</div></div>
</body>
</html>