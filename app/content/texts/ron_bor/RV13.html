<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>APOCALIPSA 13 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="RV.html">Biblia Ortodoxă Română Sinodală (2006)</a><a class="location" href="RV.html">APOCALIPSA 13</a><a class="prev" href="RV12.html">&lt;</a>
<a class="home" href="index.html">=</a>
<a class="next" href="RV14.html">&gt;</a>
</div></div>
<div class="section chapter RV RV13 ron_bor ron " dir="ltr" lang="ron" data-id="RV13" data-nextid="RV14" data-previd="RV12">
<div class="c">13</div>
<div class="p">
<span class="v-num v-1">1&nbsp;</span><span class="v RV13_1" data-id="RV13_1">Şi am văzut ridicându-se din mare o fiară, care avea zece coarne şi şapte capete şi pe coarnele ei zece cununi împărăteşti şi pe capetele ei: nume de hulă.</span>
<span class="v-num v-2">2&nbsp;</span><span class="v RV13_2" data-id="RV13_2">Şi fiara pe care am văzut-o era asemenea leopardului, picioarele ei erau ca ale ursului, iar gura ei ca o gură de leu. Şi balaurul i-a dat ei puterea lui şi scaunul lui şi stăpânire mare.</span>
<span class="v-num v-3">3&nbsp;</span><span class="v RV13_3" data-id="RV13_3">Şi unul din capetele fiarei era ca înjunghiat de moarte, dar rana ei cea de moarte fu vindecată şi tot pământul s-a minunat mergând după fiară.</span>
<span class="v-num v-4">4&nbsp;</span><span class="v RV13_4" data-id="RV13_4">Şi s-au închinat balaurului, fiindcă i-a dat fiarei stăpânirea; şi s-au închinat fiarei, zicând: Cine este asemenea fiarei şi cine poate să se lupte cu ea?</span>
<span class="v-num v-5">5&nbsp;</span><span class="v RV13_5" data-id="RV13_5">Şi i s-a dat ei gură să grăiască semeţii şi hule şi i s-a dat putere să lucreze timp de patruzeci şi două de luni.</span>
<span class="v-num v-6">6&nbsp;</span><span class="v RV13_6" data-id="RV13_6">Şi şi-a deschis gura sa spre hula lui Dumnezeu, ca să hulească numele Lui şi cortul Lui şi pe cei ce locuiesc în cer.</span>
<span class="v-num v-7">7&nbsp;</span><span class="v RV13_7" data-id="RV13_7">Şi i s-a dat să facă război cu sfinţii şi să-i biruiască şi i s-a dat ei stăpânire peste toată seminţia şi poporul şi limba şi neamul.</span>
<span class="v-num v-8">8&nbsp;</span><span class="v RV13_8" data-id="RV13_8">Şi i se vor închina ei toţi cei ce locuiesc pe pământ, ale căror nume nu sunt scrise, de la întemeierea lumii, în cartea vieţii Mielului celui înjunghiat.</span>
<span class="v-num v-9">9&nbsp;</span><span class="v RV13_9" data-id="RV13_9">Dacă are cineva urechi - să audă!</span>
<span class="v-num v-10">10&nbsp;</span><span class="v RV13_10" data-id="RV13_10">Cine duce în robie de robie are parte; cine cu sabia va ucide trebuie să fie ucis de sabie. Aici este răbdarea şi credinţa sfinţilor.</span>
<span class="v-num v-11">11&nbsp;</span><span class="v RV13_11" data-id="RV13_11">Şi am văzut o altă fiară, ridicându-se din pământ, şi avea două coarne asemenea mielului, dar grăia ca un balaur</span>
<span class="v-num v-12">12&nbsp;</span><span class="v RV13_12" data-id="RV13_12">Şi toată stăpânirea celei dintâi fiare ea o pune în lucrare, în faţa ei. Şi face pământul şi pe locuitorii de pe el să se închine fiarei celei dintâi, a cărei rană de moarte fusese vindecată.</span>
<span class="v-num v-13">13&nbsp;</span><span class="v RV13_13" data-id="RV13_13">Şi face semne mari, încât şi foc face să se pogoare din cer, pe pământ, înaintea oamenilor,</span>
<span class="v-num v-14">14&nbsp;</span><span class="v RV13_14" data-id="RV13_14">Şi amăgeşte pe cei ce locuiesc pe pământ prin semnele ce i s-au dat să facă înaintea fiarei, zicând celor ce locuiesc pe pământ să facă un chip fiarei care a fost rănită cu sabia şi a rămas în viaţă.</span>
<span class="v-num v-15">15&nbsp;</span><span class="v RV13_15" data-id="RV13_15">Şi i s-a dat ei să insufle duh chipului fiarei, ca chipul fiarei să şi grăiască şi să omoare pe toţi câţi nu se vor închina chipului fiarei.</span>
<span class="v-num v-16">16&nbsp;</span><span class="v RV13_16" data-id="RV13_16">Şi ea îi sileşte pe toţi, pe cei mici şi pe cei mari, şi pe cei bogaţi şi pe cei săraci, şi pe cei slobozi şi pe cei robi, ca să-şi pună semn pe mâna lor cea dreaptă sau pe frunte.</span>
<span class="v-num v-17">17&nbsp;</span><span class="v RV13_17" data-id="RV13_17">Încât nimeni să nu poată cumpăra sau vinde, decât numai cel ce are semnul, adică numele fiarei, sau numărul numelui fiarei.</span>
<span class="v-num v-18">18&nbsp;</span><span class="v RV13_18" data-id="RV13_18">Aici este înţelepciunea. Cine are pricepere să socotească numărul fiarei; căci este număr de om. Şi numărul ei este şase sute şaizeci şi şase.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="RV12.html">&lt;</a>
<a class="home" href="index.html">=</a>
<a class="next" href="RV14.html">&gt;</a>
</div></div>
</body>
</html>