<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>NUMERII 15 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="NU.html">Biblia Ortodoxă Română Sinodală (2006)</a><a class="location" href="NU.html">NUMERII 15</a><a class="prev" href="NU14.html">&lt;</a>
<a class="home" href="index.html">=</a>
<a class="next" href="NU16.html">&gt;</a>
</div></div>
<div class="section chapter NU NU15 ron_bor ron " dir="ltr" lang="ro" data-id="NU15" data-nextid="NU16" data-previd="NU14">
<div class="c">15</div>
<div class="p">
<span class="v-num v-1">1&nbsp;</span><span class="v NU15_1" data-id="NU15_1">În vremea aceea a grăit Domnul cu Moise şi a zis:</span>
<span class="v-num v-2">2&nbsp;</span><span class="v NU15_2" data-id="NU15_2">"Vorbeşte fiilor lui Israel şi le spune: Când veţi intra în pământul vostru de locuit, pe care Eu îl voi da vouă,</span>
<span class="v-num v-3">3&nbsp;</span><span class="v NU15_3" data-id="NU15_3">Şi când veţi face jertfe Domnului din oi sau din boi, ardere de tot, sau jertfă de făgăduinţă sau de bună voie, sau când veţi face la sărbătorile voastre mireasmă plăcută Domnului,</span>
<span class="v-num v-4">4&nbsp;</span><span class="v NU15_4" data-id="NU15_4">Atunci cel ce aduce darul său Domnului să aducă jertfă de pâine a zecea parte de efă de făină de grâu curată, amestecată cu un sfert de hin de untdelemn,</span>
<span class="v-num v-5">5&nbsp;</span><span class="v NU15_5" data-id="NU15_5">Şi vin pentru turnare, a patra parte de hin la ardere de tot sau la jertfa de făgăduinţă, la fiecare miel va face la fel întru miros bine-plăcut Domnului.</span>
<span class="v-num v-6">6&nbsp;</span><span class="v NU15_6" data-id="NU15_6">Iar când veţi aduce berbec, adu jertfă de pâine două zecimi de efă de făină de grâu curată, amestecată cu a treia parte de hin de untdelemn;</span>
<span class="v-num v-7">7&nbsp;</span><span class="v NU15_7" data-id="NU15_7">Şi vin de turnare să aduci a treia parte de hin, întru miros de bună mireasmă Domnului.</span>
<span class="v-num v-8">8&nbsp;</span><span class="v NU15_8" data-id="NU15_8">Dacă aduceţi junc, ardere de tot, sau jertfă de făgăduinţă, sau jertfă de împăcare,</span>
<span class="v-num v-9">9&nbsp;</span><span class="v NU15_9" data-id="NU15_9">Atunci cu juncul să aduci prinos de pâine trei zecimi de efă de făină de grâu, amestecată cu jumătate de hin de untdelemn.</span>
<span class="v-num v-10">10&nbsp;</span><span class="v NU15_10" data-id="NU15_10">Şi vin pentru turnare, jumătate de hin la jertfă, întru miros de bună mireasmă Domnului.</span>
<span class="v-num v-11">11&nbsp;</span><span class="v NU15_11" data-id="NU15_11">Aşa să faci totdeauna, când aduci junc sau berbec, miel sau capră,</span>
<span class="v-num v-12">12&nbsp;</span><span class="v NU15_12" data-id="NU15_12">După numărul jertfelor pe care le faceţi; aşa să aduceţi la fiecare, după numărul lor.</span>
<span class="v-num v-13">13&nbsp;</span><span class="v NU15_13" data-id="NU15_13">Tot băştinaşul să facă aşa când aduce jertfe de acestea întru mireasmă plăcută Domnului.</span>
<span class="v-num v-14">14&nbsp;</span><span class="v NU15_14" data-id="NU15_14">De va trăi însă printre voi în pământul vostru un străin şi ar fi între voi din neam în neam, şi va voi să aducă jertfă pentru miros plăcut Domnului, să facă aşa cum faceţi voi.</span>
<span class="v-num v-15">15&nbsp;</span><span class="v NU15_15" data-id="NU15_15">Pentru voi obştea Domnului şi pentru străinul care locuieşte între voi, o singură lege să fie, lege veşnică din neam în neam. Cum sunteţi voi aşa să fie şi străinul înaintea Domnului.</span>
<span class="v-num v-16">16&nbsp;</span><span class="v NU15_16" data-id="NU15_16">O singură lege şi aceleaşi drepturi să fie pentru voi şi pentru străinul care locuieşte la voi".</span>
<span class="v-num v-17">17&nbsp;</span><span class="v NU15_17" data-id="NU15_17">Şi a grăit Domnul cu Moise şi a zis:</span>
<span class="v-num v-18">18&nbsp;</span><span class="v NU15_18" data-id="NU15_18">"Vorbeşte fiilor lui Israel şi le spune: Când veţi intra în pământul în care vă duc,</span>
<span class="v-num v-19">19&nbsp;</span><span class="v NU15_19" data-id="NU15_19">Şi veţi mânca pâinea ţării aceleia, să înălţaţi prinos Domnului.</span>
<span class="v-num v-20">20&nbsp;</span><span class="v NU15_20" data-id="NU15_20">Pârgă din aluatul vostru să înălţaţi dar Domnului o azimă; dar s-o înălţaţi aşa ca prinosul din arie;</span>
<span class="v-num v-21">21&nbsp;</span><span class="v NU15_21" data-id="NU15_21">Pârgă din aluatul vostru să înălţaţi dar Domnului din neam în neam.</span>
<span class="v-num v-22">22&nbsp;</span><span class="v NU15_22" data-id="NU15_22">Dacă însă veţi greşi din neştiinţă şi nu veţi împlini toate poruncile acestea, pe care le-a rostit Domnul lui Moise,</span>
<span class="v-num v-23">23&nbsp;</span><span class="v NU15_23" data-id="NU15_23">Şi tot ce v-a poruncit Domnul prin Moise din ziua în care a început Domnul a vă porunci, ?????</span>
<span class="v-num v-24">24&nbsp;</span><span class="v NU15_24" data-id="NU15_24">Dacă greşeala e din nebăgarea de seamă a obştii, atunci toată obştea să aducă din cireadă un junc fără meteahnă, ardere de tot, întru miros bineplăcut Domnului, cu dar de pâine, cu turnarea lui după rânduială, şi din turma de capre, un ţap ca jertfă pentru păcat</span>
<span class="v-num v-25">25&nbsp;</span><span class="v NU15_25" data-id="NU15_25">Şi se va ruga preotul pentru toată obştea fiilor lui Israel şi li se va ierta, căci aceasta a fost greşeală şi ei au adus darul lor Domnului şi jertfă pentru păcatul lor înaintea Domnului, pentru greşeala lor.</span>
<span class="v-num v-26">26&nbsp;</span><span class="v NU15_26" data-id="NU15_26">Atunci se va ierta întregii obşti a fiilor lui Israel şi străinului care trăieşte între ei, pentru că tot poporul a făcut aceasta din neştiinţă.</span>
<span class="v-num v-27">27&nbsp;</span><span class="v NU15_27" data-id="NU15_27">Dacă vreun suflet a greşit din neştiinţă, să aducă o capră de un an jertfă pentru păcat</span>
<span class="v-num v-28">28&nbsp;</span><span class="v NU15_28" data-id="NU15_28">Şi se va ruga preotul pentru sufletul care a făcut păcat din neştiinţă înaintea Domnului şi va afla milă şi i se va ierta.</span>
<span class="v-num v-29">29&nbsp;</span><span class="v NU15_29" data-id="NU15_29">Şi pentru băştinaşul din Israel şi pentru străinul care trăieşte între voi, o singură lege să fie când cineva va păcătui din neştiinţă.</span>
<span class="v-num v-30">30&nbsp;</span><span class="v NU15_30" data-id="NU15_30">Iar dacă cineva dintre băştinaşi sau dintre străini va face ceva din îndrăzneală, acela huleşte pe Domnul şi sufletul lui se va stârpi din poporul său,</span>
<span class="v-num v-31">31&nbsp;</span><span class="v NU15_31" data-id="NU15_31">Căci a dispreţuit cuvântul Domnului şi a călcat poruncile Lui; să se stârpească sufletul acela şi păcatul lui va fi asupra lui".</span>
<span class="v-num v-32">32&nbsp;</span><span class="v NU15_32" data-id="NU15_32">Când se aflau fiii lui Israel în pustiu, au găsit un om adunând lemne în ziua odihnei;</span>
<span class="v-num v-33">33&nbsp;</span><span class="v NU15_33" data-id="NU15_33">Şi cei ce l-au găsit adunând lemne în ziua odihnei l-au adus la Moise şi Aaron şi la toată obştea fiilor lui Israel;</span>
<span class="v-num v-34">34&nbsp;</span><span class="v NU15_34" data-id="NU15_34">Şi l-au pus sub pază, pentru că nu era încă hotărât ce să facă cu el.</span>
<span class="v-num v-35">35&nbsp;</span><span class="v NU15_35" data-id="NU15_35">Atunci a zis Domnul către Moise: "Omul acesta să moară; să fie ucis cu pietre de către toată obştea fiilor lui Israel, afară din tabără!"</span>
<span class="v-num v-36">36&nbsp;</span><span class="v NU15_36" data-id="NU15_36">L-au scos deci toată obştea fiilor lui Israel afară din tabără şi l-au ucis cu pietre toată obştea, afară din tabără, cum poruncise Domnul lui Moise.</span>
<span class="v-num v-37">37&nbsp;</span><span class="v NU15_37" data-id="NU15_37">Şi a grăit Domnul cu Moise şi a zis:</span>
<span class="v-num v-38">38&nbsp;</span><span class="v NU15_38" data-id="NU15_38">"Vorbeşte fiilor lui Israel şi le spune să-şi facă ciucuri la poalele hainelor lor, din neam în neam, şi pe deasupra ciucurilor de la poalele hainelor lor să pună un şiret de mătase violetă.</span>
<span class="v-num v-39">39&nbsp;</span><span class="v NU15_39" data-id="NU15_39">Ciucurii aceştia să fie ca, uitându-vă la ei, să vă aduceţi aminte de toate poruncile Domnului şi să le împliniţi şi să nu umblaţi după inima voastră şi după ochii voştri care vă îndeamnă la desfrânare;</span>
<span class="v-num v-40">40&nbsp;</span><span class="v NU15_40" data-id="NU15_40">Ca să vă aduceţi aminte şi să pliniţi toate poruncile Mele şi să fiţi sfinţi înaintea Dumnezeului vostru.</span>
<span class="v-num v-41">41&nbsp;</span><span class="v NU15_41" data-id="NU15_41">Eu sunt Domnul Dumnezeul vostru, Care v-am scos din pământul Egiptului, ca să fiu Dumnezeul vostru. Eu sunt Domnul Dumnezeul vostru".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="NU14.html">&lt;</a>
<a class="home" href="index.html">=</a>
<a class="next" href="NU16.html">&gt;</a>
</div></div>
</body>
</html>