<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEREMIA 18 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JR.html">Biblia Ortodoxă Română Sinodală (2006)</a><a class="location" href="JR.html">IEREMIA 18</a><a class="prev" href="JR17.html">&lt;</a>
<a class="home" href="index.html">=</a>
<a class="next" href="JR19.html">&gt;</a>
</div></div>
<div class="section chapter JR JR18 ron_bor ron " dir="ltr" lang="ron" data-id="JR18" data-nextid="JR19" data-previd="JR17">
<div class="c">18</div>
<div class="p">
<span class="v-num v-1">1&nbsp;</span><span class="v JR18_1" data-id="JR18_1">Cuvântul care a fost de la Domnul către Ieremia şi i-a zis:</span>
<span class="v-num v-2">2&nbsp;</span><span class="v JR18_2" data-id="JR18_2">"Scoală şi intră în casa olarului şi acolo îţi voi vesti cuvintele Mele!"</span>
<span class="v-num v-3">3&nbsp;</span><span class="v JR18_3" data-id="JR18_3">Şi am intrat eu în casa olarului şi iată acesta lucra cu roata şi vasul pe care-l făcea olarul din lut s-a stricat în mâna lui; dar olarul a făcut dintr-însul alt vas, cum a crezut că-i mai bine să-l facă.</span>
<span class="v-num v-4">4&nbsp;</span><span class="v JR18_4" data-id="JR18_4">Şi a fost cuvântul Domnului iarăşi către mine şi mi-a zis: "Casa lui Israel, oare nu pot să fac şi Eu cu voi, ca olarul acesta, zice Domnul?</span>
<span class="v-num v-5">5&nbsp;</span><span class="v JR18_5" data-id="JR18_5">Iată, ce este lutul în mâna olarului, aceea sunteţi şi voi în mâna Mea, casa lui Israel!</span>
<span class="v-num v-6">6&nbsp;</span><span class="v JR18_6" data-id="JR18_6">Dacă voi zice cândva despre un popor, sau despre un rege, că-l voi dezrădăcina, îl voi sfărâma şi-l voi pierde;</span>
<span class="v-num v-7">7&nbsp;</span><span class="v JR18_7" data-id="JR18_7">Şi dacă poporul acela, despre care am zis Eu acestea, se va întoarce de la faptele lui cele rele, atunci voi îndepărta răul ce gândeam să-i fac.</span>
<span class="v-num v-8">8&nbsp;</span><span class="v JR18_8" data-id="JR18_8">Sau dacă voi zice despre un popor sau despre un rege că-l voi întocmi şi-l voi întări,</span>
<span class="v-num v-9">9&nbsp;</span><span class="v JR18_9" data-id="JR18_9">Şi dacă acela va face rele înaintea ochilor Mei şi nu va asculta de glasul Meu, atunci voi schimba binele cu care voiam să-l fericesc.</span>
<span class="v-num v-10">10&nbsp;</span><span class="v JR18_10" data-id="JR18_10">Spune deci bărbaţilor lui Iuda şi locuitorilor Ierusalimului: Aşa zice Domnul: Iată, Eu vă gătesc rele şi uneltiri împotriva voastră. Aşadar să se întoarcă fiecare de la calea lui cea rea; îndreptaţi-vă căile şi purtările voastre!</span>
<span class="v-num v-11">11&nbsp;</span><span class="v JR18_11" data-id="JR18_11">Dar ei zic: "Este zadarnic! Noi vom trăi după gândul nostru şi ne vom purta fiecare după învârtoşarea inimii noastre celei rele".</span>
<span class="v-num v-12">12&nbsp;</span><span class="v JR18_12" data-id="JR18_12">De aceea, aşa zice Domnul: "Întrebaţi popoarele: Auzit-a oare cineva asemenea lucru? Lucruri peste măsură de urâcioase a făcut fecioara lui Israel.</span>
<span class="v-num v-13">13&nbsp;</span><span class="v JR18_13" data-id="JR18_13">Părăseşte oare zăpada Libanului stânca muntelui? Ori seacă apele ce vin de departe şi sunt reci şi curgătoare?</span>
<span class="v-num v-14">14&nbsp;</span><span class="v JR18_14" data-id="JR18_14">Poporul Meu însă M-a părăsit. Tămâiază idoli, s-a poticnit în căile sale şi a părăsit căile cele vechi, ca să umble pe poteci şi pe drumuri nebătătorite, ca să-şi facă ţara grozăvie şi batjocură veşnică,</span>
<span class="v-num v-15">15&nbsp;</span><span class="v JR18_15" data-id="JR18_15">Încât tot cel ce va trece prin aceasta să se mire şi să clatine din cap.</span>
<span class="v-num v-16">16&nbsp;</span><span class="v JR18_16" data-id="JR18_16">Îi voi spulbera înaintea vrăjmaşilor ca vântul cel de la răsărit, şi nu faţa, ci spatele îl voi întoarce spre ei în ziua necazului lor".</span>
<span class="v-num v-17">17&nbsp;</span><span class="v JR18_17" data-id="JR18_17">Zis-au ei: "Veniţi să uneltim împotriva lui Ieremia, că nu va pieri legea din mâna preotului, nici sfatul de la înţelept, nici cuvântul (lui Dumnezeu) de la prooroc. Veniţi să-l biruim cu limba şi să nu luăm aminte la cuvintele lui!</span>
<span class="v-num v-18">18&nbsp;</span><span class="v JR18_18" data-id="JR18_18">Ia aminte la mine, Doamne, şi auzi glasul potrivnicilor mei!</span>
<span class="v-num v-19">19&nbsp;</span><span class="v JR18_19" data-id="JR18_19">Se cuvine oare a răsplăti cu rău pentru bine? Ei însă sapă groapă sufletului meu. Adu-ţi aminte că stau înaintea feţei Tale, ca să grăiesc bine de ei şi ca să abat de la ei mânia Ta.</span>
<span class="v-num v-20">20&nbsp;</span><span class="v JR18_20" data-id="JR18_20">Dă dar pe fiii lor la foamete şi pune-i sub sabie! Femeile lor să fie fără copii şi văduve, bărbaţii lor să fie loviţi de moarte şi tinerii lor să fie ucişi cu sabia. în război.</span>
<span class="v-num v-21">21&nbsp;</span><span class="v JR18_21" data-id="JR18_21">Bocete să se audă prin casele lor, când fără de veste vei aduce oştiri asupra lor, că sapă groapă ca să mă prindă şi pe ascuns au întins curse pentru picioarele mele.</span>
<span class="v-num v-22">22&nbsp;</span><span class="v JR18_22" data-id="JR18_22">Dar Tu, Doamne, ştii tot ce uneltesc ei împotriva mea ca să mă omoare! Nu ierta nedreptatea lor şi păcatul lor nu-l şterge dinaintea feţei Tale! Doboară-i înaintea Ta şi lucrează împotriva lor la vremea mâniei Tale!</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JR17.html">&lt;</a>
<a class="home" href="index.html">=</a>
<a class="next" href="JR19.html">&gt;</a>
</div></div>
</body>
</html>