<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOSUA 18 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JS.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="JS.html">CARTEA LUI IOSUA 18</a><a class="prev" href="JS17.html">&lt;</a>
<a class="home" href="index.html">=</a>
<a class="next" href="JS19.html">&gt;</a>
</div></div>
<div class="section chapter JS JS18 ron_roa ron " dir="ltr" lang="ro" data-id="JS18" data-nextid="JS19" data-previd="JS17">
<div class="c">18</div>
<div class="p">
<span class="v-num v-1">1&nbsp;</span><span class="v JS18_1" data-id="JS18_1">Atunci s'a strâns toată obştea fiilor lui Israel în Şilo ; şi acolo şi-au întins cortul mărturiei ; şi ţara le era supusă.</span>
<span class="v-num v-2">2&nbsp;</span><span class="v JS18_2" data-id="JS18_2">Dintre fiii lui Israel mai rămăseseră şapte seminţii care nu-şi primiseră moştenire.</span>
<span class="v-num v-3">3&nbsp;</span><span class="v JS18_3" data-id="JS18_3">Iar Iosua le-a zis fiilor lui Israel: "Până când vă veţi codi să moşteniţi pământul pe care vi l-a dat Domnul, Dumnezeul nostru?</span>
<span class="v-num v-4">4&nbsp;</span><span class="v JS18_4" data-id="JS18_4">Alegeţi dintre voi câte trei oameni din fiecare seminţie; ei să se ridice şi să străbată ţara şi apoi o vor descrie în faţa mea, ca s'o pot împărţi aşa cum se cuvine".</span>
<span class="v-num v-5">5&nbsp;</span><span class="v JS18_5" data-id="JS18_5">Şi au venit la el; iar el le-a împărţit şapte părţi, [zicândî: "Iuda să le fie hotarul de miazăzi, iar fiii lui Iosif să le fie hotarul de miazănoapte;</span>
<span class="v-num v-6">6&nbsp;</span><span class="v JS18_6" data-id="JS18_6">aşadar, voi veţi împărţi pământul în şapte părţi şi veţi veni apoi aici la mine, iar eu vă voi trage sorţi în faţa Domnului, Dumnezeului nostru.</span>
<span class="v-num v-7">7&nbsp;</span><span class="v JS18_7" data-id="JS18_7">Căci fiii lui Levi nu au parte între voi, de vreme ce partea lor este însăşi preoţia Domnului; cât despre Gad şi Ruben şi jumătate din seminţia lui Manase, ei şi-au primit moştenirea dincolo de Iordan, spre răsărit, aceea pe care le-a dat-o Moise, sluga Domnului".</span>
<span class="v-num v-8">8&nbsp;</span><span class="v JS18_8" data-id="JS18_8">Şi sculându-se bărbaţii aceia, s'au dus; iar Iosua le-a poruncit bărbaţilor ce se duceau să străbată ţara, zicând: "Mergeţi şi cercetaţi pământul; străbateţi-l, apoi veniţi la mine, pentru ca aici, în Şilo, să vă trag sorţi în faţa Domnului".</span>
<span class="v-num v-9">9&nbsp;</span><span class="v JS18_9" data-id="JS18_9">Iar bărbaţii aceia s'au dus şi au străbătut pământul; şi l-au văzut şi l-au descris într'o carte după cetăţile lui , şi l-au împărţit în şapte părţi şi s'au întors la Iosua în tabără, la Şilo.</span>
<span class="v-num v-10">10&nbsp;</span><span class="v JS18_10" data-id="JS18_10">Iar Iosua a aruncat sorţi în Şilo, în faţa Domnului; şi acolo le-a împărţit Iosua fiilor lui Israel moştenire, în faţa Domnului.</span>
<span class="v-num v-11">11&nbsp;</span><span class="v JS18_11" data-id="JS18_11">Cel dintâi a ieşit sorţul seminţiei lui Veniamin, după familiile ei: hotarele moşiei lor au ieşit între fiii lui Iuda şi fiii lui Iosif.</span>
<span class="v-num v-12">12&nbsp;</span><span class="v JS18_12" data-id="JS18_12">Hotarul lor de miazănoapte începe de la Iordan, urcă spre miazănoapte pe lângă Ierihon, urcă prin munte spre apus şi se termină în pustiul Bet-Aven;</span>
<span class="v-num v-13">13&nbsp;</span><span class="v JS18_13" data-id="JS18_13">de acolo merge hotarul spre Luz, prin spatele Luzului, - acesta fiind Betelul; apoi coboară hotarul spre Atarot-Adar, merge spre muntele dinspre miazăzi de Bet-Horonul de jos,</span>
<span class="v-num v-14">14&nbsp;</span><span class="v JS18_14" data-id="JS18_14">trece şi se îndreaptă spre partea dinspre mare, pe la miazăzi, de la muntele din faţa Bet-Horonului până unde se termină, la Chiriat-Baal, adică Chiriat-Iearim, cetatea fiilor lui Iuda; aceasta este partea dinspre apus.</span>
<span class="v-num v-15">15&nbsp;</span><span class="v JS18_15" data-id="JS18_15">Iar partea de miazăzi: de la Chiriat-Baal merge hotarul spre mare, până la izvorul apei Neftoah;</span>
<span class="v-num v-16">16&nbsp;</span><span class="v JS18_16" data-id="JS18_16">apoi se coboară prin faţa pădurii lui Hinom, care se află pe partea de miazănoapte faţă de Emec Refaim, se coboară din nou prin miazăzi faţă de Iebus şi merge spre En-Roghel;</span>
<span class="v-num v-17">17&nbsp;</span><span class="v JS18_17" data-id="JS18_17">înaintează apoi spre En-Şemeş şi înaintează spre Ghelilot, care este în faţa urcuşului spre Adumim, şi se coboară spre piatra lui Bohan, a fiilor lui Ruben;</span>
<span class="v-num v-18">18&nbsp;</span><span class="v JS18_18" data-id="JS18_18">apoi trece pe la miazănoapte de Harabah şi se coboară la hotarul mării Araba;</span>
<span class="v-num v-19">19&nbsp;</span><span class="v JS18_19" data-id="JS18_19">de acolo trece pe lângă Bet-Hogla, pe la miazănoapte, şi se termină în cornul de miazănoapte al Mării Sărate, la vărsarea Iordanului. Acesta e hotarul de miazăzi.</span>
<span class="v-num v-20">20&nbsp;</span><span class="v JS18_20" data-id="JS18_20">Iar hotarul de răsărit este Iordanul. Aceasta este moştenirea fiilor lui Veniamin, acestea sunt hotarele lor, de jur-împrejur, după familiile lor.</span>
<span class="v-num v-21">21&nbsp;</span><span class="v JS18_21" data-id="JS18_21">Iar cetăţile fiilor lui Veniamin, după familiile lor, erau: Ierihonul, Bet-Hogla, şi Emec-Cheţiţ;</span>
<span class="v-num v-22">22&nbsp;</span><span class="v JS18_22" data-id="JS18_22">Bet-Harabah, Ţemaraim şi Betel;</span>
<span class="v-num v-23">23&nbsp;</span><span class="v JS18_23" data-id="JS18_23">Avim, Para şi Ofra;</span>
<span class="v-num v-24">24&nbsp;</span><span class="v JS18_24" data-id="JS18_24">Chefar-Amonai, Ofni şi Gheba: douăsprezece cetăţi, cu satele lor;</span>
<span class="v-num v-25">25&nbsp;</span><span class="v JS18_25" data-id="JS18_25">Gabaon, Rama şi Beerot;</span>
<span class="v-num v-26">26&nbsp;</span><span class="v JS18_26" data-id="JS18_26">Miţpa, Chefira şi Moţa;</span>
<span class="v-num v-27">27&nbsp;</span><span class="v JS18_27" data-id="JS18_27">Rechem, Irpeel şi Tareala;</span>
<span class="v-num v-28">28&nbsp;</span><span class="v JS18_28" data-id="JS18_28">Ţela, Elef şi Iebus (adică Ierusalimul): paisprezece cetăţi, cu satele lor. Aceasta este moştenirea fiilor lui Veniamin, după familiile lor.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JS17.html">&lt;</a>
<a class="home" href="index.html">=</a>
<a class="next" href="JS19.html">&gt;</a>
</div></div>
</body>
</html>