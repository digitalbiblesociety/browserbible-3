<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNȚELEPCIUNII LUI SOLOMON 4 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="WS.html">Biblia Ortodoxă Română Sinodală (2006)</a><a class="location" href="WS.html">CARTEA ÎNȚELEPCIUNII LUI SOLOMON 4</a><a class="prev" href="WS3.html">&lt;</a>
<a class="home" href="index.html">=</a>
<a class="next" href="WS5.html">&gt;</a>
</div></div>
<div class="section chapter WS WS4 ron_bor ron " dir="ltr" lang="ro" data-id="WS4" data-nextid="WS5" data-previd="WS3">
<div class="c">4</div>
<div class="p">
<span class="v-num v-1">1&nbsp;</span><span class="v WS4_1" data-id="WS4_1">Mai bine este să nu ai copii, dar să ai bunătate, căci pomenirea bunătăţii este nemuritoare; şi Dumnezeu o ştie şi oamenii o cunosc.</span>
<span class="v-num v-2">2&nbsp;</span><span class="v WS4_2" data-id="WS4_2">Când este de faţă, o urmezi şi când s-a dus, îţi pare rău după ea. Bunătatea poartă veşnică cunună, veşnic biruitoare, ieşind fără pată din lupte câştigate.</span>
<span class="v-num v-3">3&nbsp;</span><span class="v WS4_3" data-id="WS4_3">Mulţimea pruncilor la cei nelegiuiţi nu este de nici un folos; din mlădiţele lor spurcate nu se va înfige rădăcină în adânc şi nu vor avea temei nezdruncinat.</span>
<span class="v-num v-4">4&nbsp;</span><span class="v WS4_4" data-id="WS4_4">Chiar dacă se vor îmbrăca vremelnic întru ramuri, fiind fără temeinicie, se vor zgudui de vânt şi se vor dezrădăcina de puterea vijeliei.</span>
<span class="v-num v-5">5&nbsp;</span><span class="v WS4_5" data-id="WS4_5">Ramurile lor vor fi frânte mai înainte de vârsta deplină, rodul lor va fi netrebnic, crud la mâncare şi de nimic bun,</span>
<span class="v-num v-6">6&nbsp;</span><span class="v WS4_6" data-id="WS4_6">Fiindcă pruncii născuţi din somnul necurat sunt martori ai nelegiuirii părinţilor, când stai să-i cercetezi.</span>
<span class="v-num v-7">7&nbsp;</span><span class="v WS4_7" data-id="WS4_7">Cel drept, chiar când apucă să moară mai devreme, dă de odihnă.</span>
<span class="v-num v-8">8&nbsp;</span><span class="v WS4_8" data-id="WS4_8">Bătrâneţile cinstite nu sunt cele aduse de o viaţă lungă, nici nu le măsori după numărul anilor.</span>
<span class="v-num v-9">9&nbsp;</span><span class="v WS4_9" data-id="WS4_9">Înţelepciunea este la om adevărata cărunteţe şi vârsta bătrâneţilor înseamnă o viaţă neîntinată.</span>
<span class="v-num v-10">10&nbsp;</span><span class="v WS4_10" data-id="WS4_10">Plăcut fiind lui Dumnezeu, Domnul l-a iubit şi, fiindcă trăia între păcătoşi, l-a mutat de pe pământ.</span>
<span class="v-num v-11">11&nbsp;</span><span class="v WS4_11" data-id="WS4_11">A fost răpit, ca răutatea să nu-i schimbe mintea sa, înşelăciunea să nu-i amăgească sufletul.</span>
<span class="v-num v-12">12&nbsp;</span><span class="v WS4_12" data-id="WS4_12">Căci vraja viciului întunecă cele bune şi ameţeala poftei schimbă gândul cel fără de răutate.</span>
<span class="v-num v-13">13&nbsp;</span><span class="v WS4_13" data-id="WS4_13">Ajungând curând la desăvârşire, dreptul a apucat ani îndelungaţi.</span>
<span class="v-num v-14">14&nbsp;</span><span class="v WS4_14" data-id="WS4_14">Sufletul lui era plăcut lui Dumnezeu, pentru aceasta Domnul S-a grăbit să-l scoată din mijlocul răutăţii.</span>
<span class="v-num v-15">15&nbsp;</span><span class="v WS4_15" data-id="WS4_15">Neamurile văd, dar nu pricep nimic şi nu-şi bat capul cu aşa ceva, că adică harul lui Dumnezeu şi mila Lui sunt cu aleşii Săi şi că poartă grijă de sfinţii Săi.</span>
<span class="v-num v-16">16&nbsp;</span><span class="v WS4_16" data-id="WS4_16">Dreptul care moare osândeşte pe nelegiuiţii care trăiesc, iar tinereţea ajunsă la grabnică desăvârşire osândeşte lungile bătrâneţi ale celui nedrept.</span>
<span class="v-num v-17">17&nbsp;</span><span class="v WS4_17" data-id="WS4_17">Vor vedea sfârşitul înţeleptului, dar nu vor înţelege ce sfat a avut Dumnezeu cu el şi pentru ce l-a pus bine pentru Sine.</span>
<span class="v-num v-18">18&nbsp;</span><span class="v WS4_18" data-id="WS4_18">Vor vedea şi-şi vor bate joc, dar Domnul îi va face de ocară.</span>
<span class="v-num v-19">19&nbsp;</span><span class="v WS4_19" data-id="WS4_19">Căci vor fi pe urmă hoit fără de cinste, printre morţi, întru ruşine, în veac de veac; Domnul îi va zdrobi şi, muţi, îi va azvârli cu capul în jos, îi va zgudui din temelie şi vor pieri până la cel mai mic; chinul îi va măcina şi pomenirea lor se va şterge.</span>
<span class="v-num v-20">20&nbsp;</span><span class="v WS4_20" data-id="WS4_20">Vor veni înspăimântaţi de ştiinţa păcatelor lor şi fărădelegile lor îi vor mustra faţă în faţă.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="WS3.html">&lt;</a>
<a class="home" href="index.html">=</a>
<a class="next" href="WS5.html">&gt;</a>
</div></div>
</body>
</html>