<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNTÂI A LUI EZDRA 6 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="ER.html">Biblia Ortodoxă Română Sinodală (2006)</a><a class="location" href="ER.html">CARTEA ÎNTÂI A LUI EZDRA 6</a><a class="prev" href="ER5.html">&lt;</a>
<a class="home" href="index.html">=</a>
<a class="next" href="ER7.html">&gt;</a>
</div></div>
<div class="section chapter ER ER6 ron_bor ron " dir="ltr" lang="ro" data-id="ER6" data-nextid="ER7" data-previd="ER5">
<div class="c">6</div>
<div class="p">
<span class="v-num v-1">1&nbsp;</span><span class="v ER6_1" data-id="ER6_1">Atunci regele Darie a dat poruncă să se cerceteze la locul unde se păstrau actele şi unde se ţinea vistieria la Babilon.</span>
<span class="v-num v-2">2&nbsp;</span><span class="v ER6_2" data-id="ER6_2">Şi s-a găsit în palatul din Ecbatana, care este în ţinutul Mediei, un sul de pergament, în care era scrisă această amintire:</span>
<span class="v-num v-3">3&nbsp;</span><span class="v ER6_3" data-id="ER6_3">"În anul întâi al regelui Cirus, regele Cirus a dat această poruncă pentru templul lui Dumnezeu cel din Ierusalim: Să se zidească templul pe locul acela unde se aduc jertfele şi să i se pună temelii sănătoase! Înălţimea lui să fie de şaizeci de coţi şi lărgimea lui tot de şaizeci de coţi.</span>
<span class="v-num v-4">4&nbsp;</span><span class="v ER6_4" data-id="ER6_4">Să se pună trei rânduri de pietre şi un rând de lemn, iar cheltuielile să se dea din casa regelui.</span>
<span class="v-num v-5">5&nbsp;</span><span class="v ER6_5" data-id="ER6_5">Chiar şi vasele de aur şi de argint ale templului lui Dumnezeu, pe care Nabucodonosor le-a luat din templul din Ierusalim şi le-a dus la Babilon să se înapoieze şi să se ducă în templul din Ierusalim şi să se pună fiecare la locul lui în templul lui Dumnezeu".</span>
<span class="v-num v-6">6&nbsp;</span><span class="v ER6_6" data-id="ER6_6">"Deci, Tatnai, cârmuitor al ţinuturilor de peste fluviu, şi Şetar-Boznai cu tovarăşii voştri, cu Arfarsateii cei de peste fluviu, depărtaţi-vă de acolo şi nu opriţi lucrările la acel templu al lui Dumnezeu;</span>
<span class="v-num v-7">7&nbsp;</span><span class="v ER6_7" data-id="ER6_7">Lasă pe cârmuitorul iudeu şi pe căpeteniile iudaice să zidească acel templu al lui Dumnezeu pe locul lui.</span>
<span class="v-num v-8">8&nbsp;</span><span class="v ER6_8" data-id="ER6_8">Iar din partea mea se dă poruncă cu privire la cele cu care voi trebuie să ajutaţi acelor căpetenii iudaice la zidirea acelui templu al lui Dumnezeu: Luaţi numaidecât din birul ţinuturilor de peste fluviu şi daţi oamenilor acelora, ca lucrul să nu se oprească; şi ce trebuie pentru arderile de tot ale Dumnezeului ceresc:</span>
<span class="v-num v-9">9&nbsp;</span><span class="v ER6_9" data-id="ER6_9">Viţei, sau berbeci, sau miei, precum şi grâu, sare, vin şi untdelemn, să li se dea, cum vor zice preoţii cei din Ierusalim,</span>
<span class="v-num v-10">10&nbsp;</span><span class="v ER6_10" data-id="ER6_10">Ca ei să aducă jertfă plăcută Dumnezeului ceresc şi să se roage pentru sănătatea regelui şi a fiilor lui.</span>
<span class="v-num v-11">11&nbsp;</span><span class="v ER6_11" data-id="ER6_11">Tot de mine poruncă se mai dă că dacă vreun om va schimba această hotărâre, atunci se va scoate o bârnă din casa lui şi va fi acela ridicat şi pironit pe ea, iar casa lui se va preface pentru aceasta în dărâmătură.</span>
<span class="v-num v-12">12&nbsp;</span><span class="v ER6_12" data-id="ER6_12">Şi Dumnezeu al Cărui nume locuieşte acolo să doboare pe tot regele şi poporul care şi-ar întinde mâna sa ca să schimbe aceasta în paguba acestui templu al lui Dumnezeu din Ierusalim. Eu, Darie, am dat porunca aceasta; să fie întocmai adusă la îndeplinire!"</span>
<span class="v-num v-13">13&nbsp;</span><span class="v ER6_13" data-id="ER6_13">Atunci Tatnai, cârmuitorul ţinuturilor de peste fluviu, şi Şetar-Boznai cu tovarăşii lor au făcut întocmai aşa, cum poruncise regele Darie.</span>
<span class="v-num v-14">14&nbsp;</span><span class="v ER6_14" data-id="ER6_14">Şi căpeteniile Iudeilor au zidit şi au sporit, după proorocia lui Agheu proorocul şi a lui Zaharia, fiul lui Ido. Şi cu voia Dumnezeului lui Israel şi a lui Cirus şi Darie şi Artaxerxe, regii Perşilor, l-au zidit şi l-au isprăvit.</span>
<span class="v-num v-15">15&nbsp;</span><span class="v ER6_15" data-id="ER6_15">Şi s-a isprăvit templul acesta în ziua a treia a lunii Adar, în al şaselea an al domniei regelui Darie.</span>
<span class="v-num v-16">16&nbsp;</span><span class="v ER6_16" data-id="ER6_16">Şi fiii lui Israel, preoţii şi ceilalţi, care se întorseseră din robie, au săvârşit cu bucurie sfinţirea acestui templu al lui Dumnezeu.</span>
<span class="v-num v-17">17&nbsp;</span><span class="v ER6_17" data-id="ER6_17">La sfinţirea acestui templu al lui Dumnezeu s-au adus: o sută de boi, două sute de berbeci, patru sute de miei şi doisprezece ţapi, jertfă de iertarea păcatelor pentru tot Israelul, după numărul seminţiilor lui Israel.</span>
<span class="v-num v-18">18&nbsp;</span><span class="v ER6_18" data-id="ER6_18">Şi au fost puşi preoţii cu rândul şi leviţii tot cu rândul să slujească lui Dumnezeu în Ierusalim, cum era scris în cartea lui Moise.</span>
<span class="v-num v-19">19&nbsp;</span><span class="v ER6_19" data-id="ER6_19">Şi cei ce se întorseseră din robie au săvârşit Paştile în ziua a paisprezecea a lunii întâi,</span>
<span class="v-num v-20">20&nbsp;</span><span class="v ER6_20" data-id="ER6_20">Pentru că se curăţiseră preoţii şi leviţii şi cu toţii până la unul erau curaţi; şi au junghiat mielul Paştilor pentru toţi cei ce se întorseseră din robie, pentru fraţii lor preoţi şi pentru ei înşişi.</span>
<span class="v-num v-21">21&nbsp;</span><span class="v ER6_21" data-id="ER6_21">Şi au mâncat fiii lui Israel, cei ce se întorseseră din robie şi cei ce se despărţiseră cu ei de necurăţenia popoarelor ţării, ca să caute pe Domnul Dumnezeul lui Israel;</span>
<span class="v-num v-22">22&nbsp;</span><span class="v ER6_22" data-id="ER6_22">Şi au prăznuit sărbătoarea azimelor şapte zile cu bucurie, pentru că îi înveselise Domnul şi întorsese spre ei inima regelui Asiriei, ca să le întărească mâinile la zidirea templului Domnului Dumnezeului lui Israel.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="ER5.html">&lt;</a>
<a class="home" href="index.html">=</a>
<a class="next" href="ER7.html">&gt;</a>
</div></div>
</body>
</html>