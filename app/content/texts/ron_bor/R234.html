<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A DOUA PARALIPOMENA (SAU CARTEA A DOUA A CRONICILOR) 34 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="R2.html">Biblia Ortodoxă Română Sinodală (2006)</a><a class="location" href="R2.html">CARTEA A DOUA PARALIPOMENA (SAU CARTEA A DOUA A CRONICILOR) 34</a><a class="prev" href="R233.html">&lt;</a>
<a class="home" href="index.html">=</a>
<a class="next" href="R235.html">&gt;</a>
</div></div>
<div class="section chapter R2 R234 ron_bor ron " dir="ltr" lang="ron" data-id="R234" data-nextid="R235" data-previd="R233">
<div class="c">34</div>
<div class="p">
<span class="v-num v-1">1&nbsp;</span><span class="v R234_1" data-id="R234_1">Iosia era de opt ani când s-a făcut rege şi a domnit treizeci şi unu de ani în Ierusalim.</span>
<span class="v-num v-2">2&nbsp;</span><span class="v R234_2" data-id="R234_2">Acesta a făcut lucruri plăcute înaintea ochilor Domnului şi a umblat pe căile lui David, strămoşul său şi nu s-a abătut nici la dreapta nici la stânga;</span>
<span class="v-num v-3">3&nbsp;</span><span class="v R234_3" data-id="R234_3">Căci în anul al optulea al domniei lui, fiind încă tânăr, a început să caute pe Dumnezeul lui David, strămoşul său, iar în anul al doisprezecelea a început să cureţe Iuda şi Ierusalimul de locurile înalte, de Aşere, de idolii ciopliţi şi de idolii turnaţi.</span>
<span class="v-num v-4">4&nbsp;</span><span class="v R234_4" data-id="R234_4">A sfărâmat în faţa lui jertfelnicele baalilor şi idolii de pe ele; a tăiat Aşerele şi a prefăcut în praf idolii ciopliţi şi idolii turnaţi şi praful l-a risipit pe mormintele celor ce le aduseseră jertfe;</span>
<span class="v-num v-5">5&nbsp;</span><span class="v R234_5" data-id="R234_5">A ars oasele preoţilor pe jertfelnicele lor şi a curăţit Iuda şi Ierusalimul.</span>
<span class="v-num v-6">6&nbsp;</span><span class="v R234_6" data-id="R234_6">De asemenea şi cetăţile lui Manase, ale lui Efraim, ale lui Simeon, ba şi pe ale seminţiei lui Neftali şi locurile pustiite dimprejurul lor.</span>
<span class="v-num v-7">7&nbsp;</span><span class="v R234_7" data-id="R234_7">Sfărâmând jertfelnicele şi stricând Aşerele, făcând chipurile cioplite praf şi sfărâmând toţi idolii din tot pământul lui Israel s-a întors la Ierusalim.</span>
<span class="v-num v-8">8&nbsp;</span><span class="v R234_8" data-id="R234_8">În anul al optsprezecelea al domniei sale, după curăţirea ţării şi a templului lui Dumnezeu, el a trimis pe Şafan, fiul lui Aţalia, pe Maaseia, căpetenia cetăţii şi pe Ioab, fiul lui Ioahaz, cronicarul, ca să înnoiască templul Domnului Dumnezeului său.</span>
<span class="v-num v-9">9&nbsp;</span><span class="v R234_9" data-id="R234_9">Aceştia au venit la Hilchia arhiereul şi i-au dat argintul care se adusese în templul lui Dumnezeu şi pe care leviţii cei ce stăteau de pază la uşi îl adunaseră din mâinile seminţiilor lui Manase şi ale lui Efraim şi ale tuturor celorlalţi Israeliţi, de la toţi cei din Iuda şi Veniamin şi de la locuitorii Ierusalimului</span>
<span class="v-num v-10">10&nbsp;</span><span class="v R234_10" data-id="R234_10">Şi l-au dat în mâinile meşterilor de lucrări care erau tocmiţi la templul Domnului, ca să-l împartă lucrătorilor, care lucrau la templul Domnului, la repararea şi consolidarea lui.</span>
<span class="v-num v-11">11&nbsp;</span><span class="v R234_11" data-id="R234_11">Şi ei l-au împărţit la dulgheri şi la zidari, ca să cumpere pietre cioplite, bârne pentru legături şi pentru pus la acoperişul clădirilor pe care le stricaseră regii lui Iuda.</span>
<span class="v-num v-12">12&nbsp;</span><span class="v R234_12" data-id="R234_12">Oamenii aceştia au lucrat cinstit la lucrare şi au avut ca supraveghetori peste ei pe Iahat şi pe Obadia care erau leviţi dintre fiii lui Merari; pe Zaharia şi pe Meşulam, care erau dintre fiii lui Cahat, precum şi pe toţi leviţii care ştiau să cânte cu instrumente muzicale.</span>
<span class="v-num v-13">13&nbsp;</span><span class="v R234_13" data-id="R234_13">Tot aceştia erau puşi şi peste salahori şi supravegheau pe toţi lucrătorii la fiecare lucru; şi dintre leviţi erau scriitori, judecători şi portari.</span>
<span class="v-num v-14">14&nbsp;</span><span class="v R234_14" data-id="R234_14">Când au luat ei argintul care se adusese în templul Domnului, atunci Hilchia preotul a găsit cartea legii Domnului care fusese dată prin mâinile lui Moise.</span>
<span class="v-num v-15">15&nbsp;</span><span class="v R234_15" data-id="R234_15">şi a început Hilchia să grăiască şi a zis către Şafan scriitorul: "Am găsit cartea legii în templul Domnului!" Şi Hilchia a dat acea carte lui Şafan.</span>
<span class="v-num v-16">16&nbsp;</span><span class="v R234_16" data-id="R234_16">Iar Şafan s-a dus cu cartea la rege şi i-a dus regelui o dată cu cartea şi ştirea: "Tot ce ai încredinţat robilor tăi se va face!</span>
<span class="v-num v-17">17&nbsp;</span><span class="v R234_17" data-id="R234_17">Apoi au dus argintul care s-a găsit în templul Domnului şi l-au dat în mâinile supraveghetorilor şi în mâinile meşterilor de lucrări.</span>
<span class="v-num v-18">18&nbsp;</span><span class="v R234_18" data-id="R234_18">După aceea Şafan, scriitorul regelui, a mai făcut cunoscut, zicând: "Hilchia preotul mi-a dat o carte". Şi Şafan a citit-o înaintea regelui.</span>
<span class="v-num v-19">19&nbsp;</span><span class="v R234_19" data-id="R234_19">Când a auzit regele cuvintele legii şi-a rupt hainele sale.</span>
<span class="v-num v-20">20&nbsp;</span><span class="v R234_20" data-id="R234_20">Şi a dat poruncă regele lui Hilchia, lui Ahicam, fiul lui Şafan, lui Abdon, fiul lui Miheia, lui Şafan scriitorul, lui Asaia, slujitorul regelui, zicând:</span>
<span class="v-num v-21">21&nbsp;</span><span class="v R234_21" data-id="R234_21">"Duceţi-vă de întrebaţi pe Domnul despre mine şi despre cei ce au rămas în Israel şi despre acei din Iuda, pentru cuvintele cărţii acesteia care s-a găsit, pentru că mare este mânia Domnului care s-a aprins peste noi, din pricină că părinţii noştri n-au păzit cuvintele Domnului, ca să facă după cum este scris în cartea aceasta".</span>
<span class="v-num v-22">22&nbsp;</span><span class="v R234_22" data-id="R234_22">Atunci s-a dus Hilchia şi cei ce erau din partea regelui la Hulda, proorociţa, femeia lui Şalum, veşmântarul, fiul lui Tochat, fiul lui Hasra. Ea locuia în despărţământul al doilea în Ierusalim şi au vorbit cu ea de aceasta.</span>
<span class="v-num v-23">23&nbsp;</span><span class="v R234_23" data-id="R234_23">Iar ea le-a spus: "Aşa zice Domnul Dumnezeul lui Israel: Spuneţi acelui om care v-a trimis la mine:</span>
<span class="v-num v-24">24&nbsp;</span><span class="v R234_24" data-id="R234_24">Aşa zice Domnul: Iată voi aduce nenorociri peste locul acesta şi peste locuitorii lui toate blestemele, care sunt scrise în cartea aceasta pe care aii citit-o în faţa regelui lui Iuda,</span>
<span class="v-num v-25">25&nbsp;</span><span class="v R234_25" data-id="R234_25">Din pricină că M-au părăsit şi au tămâiat pe alţi dumnezei, ca să Mă supere cu toate faptele mâinilor lor. Mânia Mea se va aprinde peste acest loc şi nu se va potoli.</span>
<span class="v-num v-26">26&nbsp;</span><span class="v R234_26" data-id="R234_26">Iar către regele lui Iuda care v-a trimis să întrebaţi pe Domnul, aşa să-i spuneţi: Aşa zice Domnul Dumnezeul lui Israel pentru cuvintele pe care tu le-ai auzit:</span>
<span class="v-num v-27">27&nbsp;</span><span class="v R234_27" data-id="R234_27">Fiindcă inima ta s-a înmuiat şi tu te-ai smerit înaintea lui Dumnezeu, auzind cuvintele Lui pentru locul acesta şi pentru locuitorii lui şi tu te-ai smerit înaintea Mea şi ţi-ai rupt hainele tale şi ai plâns înaintea Mea şi Eu te-am auzit, zice Domnul:</span>
<span class="v-num v-28">28&nbsp;</span><span class="v R234_28" data-id="R234_28">Iată Eu te voi aşeza la un loc cu părinţii tăi şi vei fi pus în mormântul tău cu pace; ochii tăi nu vor vedea nenorocirile pe care le voi aduce peste locul acesta şi peste locuitorii lui". Şi i-au adus regelui răspunsul acesta.</span>
<span class="v-num v-29">29&nbsp;</span><span class="v R234_29" data-id="R234_29">Şi a trimis regele şi a adunat pe toţi bătrânii lui Iuda şi ai Ierusalimului,</span>
<span class="v-num v-30">30&nbsp;</span><span class="v R234_30" data-id="R234_30">Şi s-a dus regele la templul Domnului şi, împreună cu el, tot luda şi locuitorii Ierusalimului, preoţii, leviţii şi tot poporul de la mic până la mare; şi el le-a citit în auzul lor toate cuvintele cărţii legământului care s-a găsit în templul Domnului.</span>
<span class="v-num v-31">31&nbsp;</span><span class="v R234_31" data-id="R234_31">Şi a stat regele la locul lui şi a făcut legământ în faţa Domnului, ca să urmeze Domnului şi să păzească poruncile Lui, descoperirile şi rânduielile Lui, cu toată inima şi cu tot sufletul lor, ca să împlinească cuvintele legământului, care sunt scrise în cartea aceasta.</span>
<span class="v-num v-32">32&nbsp;</span><span class="v R234_32" data-id="R234_32">Apoi a poruncit regele ca acest legământ să aibă tărie pentru toţi cei ce se află în Ierusalim şi în toată ţara lui Veniamin; şi au început locuitorii Ierusalimului să se poarte după legământul Domnului Dumnezeului părinţilor lor</span>
<span class="v-num v-33">33&nbsp;</span><span class="v R234_33" data-id="R234_33">Şi a alungat Iosia toate urâciunile, din toate ţinuturile, cărora se închinau fiii lui Israel; şi a poruncit tuturor celor care se aflau în pământul lui Israel să slujească Domnului Dumnezeului lor. Şi în toate zilele vieţii lui nu s-au abătut ei de la Domnul Dumnezeul părinţilor lor.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="R233.html">&lt;</a>
<a class="home" href="index.html">=</a>
<a class="next" href="R235.html">&gt;</a>
</div></div>
</body>
</html>