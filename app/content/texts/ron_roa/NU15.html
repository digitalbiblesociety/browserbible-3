<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>NUMERELE (A PATRA CARTE A LUI MOISE) 15 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="NU.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="NU.html">NUMERELE (A PATRA CARTE A LUI MOISE) 15</a><a class="prev" href="NU14.html">&lt;</a>
<a class="home" href="index.html">=</a>
<a class="next" href="NU16.html">&gt;</a>
</div></div>
<div class="section chapter NU NU15 ron_roa ron " dir="ltr" lang="ro" data-id="NU15" data-nextid="NU16" data-previd="NU14">
<div class="c">15</div>
<div class="p">
<span class="v-num v-1">1&nbsp;</span><span class="v NU15_1" data-id="NU15_1">Şi a grăit Domnul către Moise, zicând:</span>
<span class="v-num v-2">2&nbsp;</span><span class="v NU15_2" data-id="NU15_2">"Vorbeşte fiilor lui Israel şi spune-le: - Când veţi intra în ţara'n care veţi locui şi pe care Eu v'o dau,</span>
<span class="v-num v-3">3&nbsp;</span><span class="v NU15_3" data-id="NU15_3">şi când Îi veţi aduce Domnului jertfe, ardere-de-tot, sau jertfă de făgăduinţă sau de bunăvoie, sau când la sărbătorile voastre Îi veţi aduce Domnului mireasmă plăcută din cirezi sau din turme,</span>
<span class="v-num v-4">4&nbsp;</span><span class="v NU15_4" data-id="NU15_4">cel ce aduce darul său Domnului să aducă jertfă de pâine a zecea parte dintr'o efă de făinuţă de grâu frământată cu un sfert de hin de untdelemn,</span>
<span class="v-num v-5">5&nbsp;</span><span class="v NU15_5" data-id="NU15_5">iar vin pentru turnare, un sfert de hin veţi aduce la arderea-de-tot sau la altă jertfă; aceasta e aducerea pe care o veţi face pentru fiecare miel, întru miros de bună mireasmă Domnului.</span>
<span class="v-num v-6">6&nbsp;</span><span class="v NU15_6" data-id="NU15_6">Iar pentru un berbec, când îl veţi aduce ca ardere-de-tot sau ca o jertfă oarecare, veţi jertfi şi două zecimi dintr'o efă de făinuţă de grâu frământată cu o treime dintr'un hin de untdelemn,</span>
<span class="v-num v-7">7&nbsp;</span><span class="v NU15_7" data-id="NU15_7">iar vin pentru turnare, o treime de hin veţi aduce întru miros de bună mireasmă Domnului.</span>
<span class="v-num v-8">8&nbsp;</span><span class="v NU15_8" data-id="NU15_8">De veţi aduce un taur ca ardere-de-tot sau ca jertfă de făgăduinţă sau ca jertfă de mântuire,</span>
<span class="v-num v-9">9&nbsp;</span><span class="v NU15_9" data-id="NU15_9">atunci pe lângă junc veţi aduce ca prinos de pâine trei zecimi dintr'o efă de făinuţă de grâu frământată cu o jumătate dintr'un hin de untdelemn,</span>
<span class="v-num v-10">10&nbsp;</span><span class="v NU15_10" data-id="NU15_10">precum şi vin pentru turnare o jumătate de hin, jertfă întru miros de bună mireasmă Domnului.</span>
<span class="v-num v-11">11&nbsp;</span><span class="v NU15_11" data-id="NU15_11">Aşa veţi face pentru fiecare junc sau pentru fiecare berbec sau pentru fiecare cap de vită ales dintre oi sau dintre capre;</span>
<span class="v-num v-12">12&nbsp;</span><span class="v NU15_12" data-id="NU15_12">după numărul jertfelor aduse, aşa veţi face pentru fiecare: după numărul lor.</span>
<span class="v-num v-13">13&nbsp;</span><span class="v NU15_13" data-id="NU15_13">Aşa va face tot băştinaşul când Îi va aduce Domnului astfel de jertfe întru miros de bună mireasmă.</span>
<span class="v-num v-14">14&nbsp;</span><span class="v NU15_14" data-id="NU15_14">Iar dacă printre voi se va afla un străin locuind în ţara voastră, sau dacă un oarecare se va afla în neamurile voastre şi-I va aduce Domnului jertfă întru miros de bună mireasmă: cum faceţi voi, aşa va face şi el. Aşa va face obştea Domnului:</span>
<span class="v-num v-15">15&nbsp;</span><span class="v NU15_15" data-id="NU15_15">o singură lege va fi, atât pentru voi, cât şi pentru străinii care s'au aşezat între voi, lege veşnică'ntru neamurile voastre: cum sunteţi voi, aşa va fi şi străinul înaintea Domnului.</span>
<span class="v-num v-16">16&nbsp;</span><span class="v NU15_16" data-id="NU15_16">O singură lege şi un singur drept va fi, atât pentru voi, cât şi pentru străinul care locuieşte la voi".</span>
<span class="v-num v-17">17&nbsp;</span><span class="v NU15_17" data-id="NU15_17">Şi a grăit Domnul către Moise, zicând:</span>
<span class="v-num v-18">18&nbsp;</span><span class="v NU15_18" data-id="NU15_18">"Vorbeşte fiilor lui Israel şi spune-le: - Când veţi intra în ţara'n care Eu vă voi duce</span>
<span class="v-num v-19">19&nbsp;</span><span class="v NU15_19" data-id="NU15_19">şi veţi mânca din pâinea acelei ţări, prinoase din prinos Îi veţi afierosi Domnului.</span>
<span class="v-num v-20">20&nbsp;</span><span class="v NU15_20" data-id="NU15_20">Drept pârgă din rodul grâului vostru veţi aduce o turtă; o veţi aduce aşa cum aduceţi prinosul din arie</span>
<span class="v-num v-21">21&nbsp;</span><span class="v NU15_21" data-id="NU15_21">ca pârgă din rodul grâului vostru; aşa I-o veţi aduce Domnului, din neam în neam.</span>
<span class="v-num v-22">22&nbsp;</span><span class="v NU15_22" data-id="NU15_22">Dacă însă veţi greşi şi nu veţi împlini toate poruncile acestea pe care Domnul le-a rostit către Moise</span>
<span class="v-num v-23">23&nbsp;</span><span class="v NU15_23" data-id="NU15_23">aşa cum vi le-a poruncit Domnul prin Moise din ziua când a'nceput Domnul a vă porunci, vouă, şi mai departe'n neamurile voastre -</span>
<span class="v-num v-24">24&nbsp;</span><span class="v NU15_24" data-id="NU15_24">astfel va fi: dacă greşala e fără de voie şi fără ştiinţa obştii, atunci toată obştea să aducă din cireadă un junc fără meteahnă, ardere-de-tot, întru miros bineplăcut Domnului, cu dar de pâine, cu turnarea lui după rânduială; iar din turma de capre, un ţap ca jertfă pentru păcat.</span>
<span class="v-num v-25">25&nbsp;</span><span class="v NU15_25" data-id="NU15_25">Preotul se va ruga pentru toată obştea fiilor lui Israel; şi li se va ierta, fiindcă fără de voie au greşit şi şi-au adus prinosul ca jertfă Domnului pentru păcatul pe care fără de voie l-au făcut înaintea Domnului.</span>
<span class="v-num v-26">26&nbsp;</span><span class="v NU15_26" data-id="NU15_26">Atunci iertată va fi întreaga obşte a fiilor lui Israel, precum şi străinul care trăieşte între voi, pentru că'ntreg poporul a greşit din neştiinţă.</span>
<span class="v-num v-27">27&nbsp;</span><span class="v NU15_27" data-id="NU15_27">Dacă cel ce a greşit din neştiinţă este un singur suflet, va aduce o capră de un an ca jertfă pentru păcat.</span>
<span class="v-num v-28">28&nbsp;</span><span class="v NU15_28" data-id="NU15_28">Şi se va ruga preotul pentru cel ce din neştiinţă a greşit înaintea Domnului; şi'n urma rugăciunii i se va ierta.</span>
<span class="v-num v-29">29&nbsp;</span><span class="v NU15_29" data-id="NU15_29">Fie că e vorba de băştinaşul din Israel, fie că e vorba de străinul care locuieşte la voi, o singură lege va fi pentru cel ce păcătuieşte din neştiinţă.</span>
<span class="v-num v-30">30&nbsp;</span><span class="v NU15_30" data-id="NU15_30">Dar cel ce va păcătui din trufie , ori că-i dintre băştinaşi, ori că-i dintre străini, acela Îl defaimă pe Domnul; sufletul acela va fi stârpit din poporul său.</span>
<span class="v-num v-31">31&nbsp;</span><span class="v NU15_31" data-id="NU15_31">De vreme ce a nesocotit cuvântul Domnului şi I-a călcat poruncile, omul acela va fi nimicit: păcatul său este'ntru el".</span>
<span class="v-num v-32">32&nbsp;</span><span class="v NU15_32" data-id="NU15_32">La vremea când fiii lui Israel erau în pustie, au găsit un om adunând lemne în ziua odihnei.</span>
<span class="v-num v-33">33&nbsp;</span><span class="v NU15_33" data-id="NU15_33">Iar cei ce l-au găsit adunând lemne în ziua odihnei l-au adus în faţa lui Moise şi Aaron şi a'ntregii adunări a fiilor lui Israel.</span>
<span class="v-num v-34">34&nbsp;</span><span class="v NU15_34" data-id="NU15_34">Şi l-au pus sub pază, pentru că încă nu era hotărât ce anume să-i facă.</span>
<span class="v-num v-35">35&nbsp;</span><span class="v NU15_35" data-id="NU15_35">Atunci a grăit Domnul către Moise, zicând: "Acest om trebuie dat morţii; întreaga obşte să-l ucidă cu pietre afară din tabără!"</span>
<span class="v-num v-36">36&nbsp;</span><span class="v NU15_36" data-id="NU15_36">Şi'ntreaga obşte l-a scos în afara taberei; acolo, afară din tabără, întreaga obşte l-a ucis cu pietre, aşa cum Domnul îi poruncise lui Moise.</span>
<span class="v-num v-37">37&nbsp;</span><span class="v NU15_37" data-id="NU15_37">Şi a grăit Domnul către Moise, zicând:</span>
<span class="v-num v-38">38&nbsp;</span><span class="v NU15_38" data-id="NU15_38">"Vorbeşte fiilor lui Israel şi spune-le să-şi facă ciucuri la poalele hainelor lor din neam în neam, iar pe deasupra ciucurilor de la poalele hainelor să pună un şiret de mătase violetă.</span>
<span class="v-num v-39">39&nbsp;</span><span class="v NU15_39" data-id="NU15_39">Şi va fi că'n ciucurii aceştia vă veţi uita spre a vă aduce aminte de toate poruncile Domnului ca să le pliniţi şi spre a nu mai rătăci după cugetele voastre şi după ochii voştri, întru care voi vă desfrânaţi urmându-i.</span>
<span class="v-num v-40">40&nbsp;</span><span class="v NU15_40" data-id="NU15_40">Astfel vă veţi aduce aminte de toate poruncile Mele şi le veţi plini, şi veţi fi voi sfinţi în faţa Dumnezeului vostru.</span>
<span class="v-num v-41">41&nbsp;</span><span class="v NU15_41" data-id="NU15_41">Eu sunt Domnul, Dumnezeul vostru, Cel ce v'am scos din ţara Egiptului ca să fiu Dumnezeul vostru, Eu, Domnul, Dumnezeul vostru".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="NU14.html">&lt;</a>
<a class="home" href="index.html">=</a>
<a class="next" href="NU16.html">&gt;</a>
</div></div>
</body>
</html>