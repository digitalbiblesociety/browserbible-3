<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEREMIA 42 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JR.html">Biblia Ortodoxă Română Sinodală (2006)</a><a class="location" href="JR.html">IEREMIA 42</a><a class="prev" href="JR41.html">&lt;</a>
<a class="home" href="index.html">=</a>
<a class="next" href="JR43.html">&gt;</a>
</div></div>
<div class="section chapter JR JR42 ron_bor ron " dir="ltr" lang="ron" data-id="JR42" data-nextid="JR43" data-previd="JR41">
<div class="c">42</div>
<div class="p">
<span class="v-num v-1">1&nbsp;</span><span class="v JR42_1" data-id="JR42_1">Atunci toate căpeteniile oştirii şi Iohanan, fiul lui Carea, şi Azaria, fiul lui Hoşaia, şi tot poporul, de la mic până la mare, au venit şi au zis către Ieremia proorocul:</span>
<span class="v-num v-2">2&nbsp;</span><span class="v JR42_2" data-id="JR42_2">"Să aibă primire rugămintea noastră înaintea ta! Roagă-te Domnului Dumnezeului tău pentru noi, pentru toţi care au rămas, că din mulţi, puţini au rămas, cum ne vezi cu ochii tăi;</span>
<span class="v-num v-3">3&nbsp;</span><span class="v JR42_3" data-id="JR42_3">Roagă-te ca Domnul Dumnezeul tău să ne arate calea pe care să mergem şi ce să facem".</span>
<span class="v-num v-4">4&nbsp;</span><span class="v JR42_4" data-id="JR42_4">Zis-a către ei Ieremia proorocul: "Ascult şi iată mă voi ruga Domnului Dumnezeului vostru, după cuvântul vostru, şi tot ce vă va răspunde Domnul vă voi spune şi nu voi ascunde de voi nici un cuvânt".</span>
<span class="v-num v-5">5&nbsp;</span><span class="v JR42_5" data-id="JR42_5">Iar ei au zis către Ieremia: "Domnul să fie martor împotriva noastră, credincios şi adevărat, dacă nu vom face întocmai după cuvântul pe care Domnul Dumnezeul tău ţi-l va fi trimis pentru noi.</span>
<span class="v-num v-6">6&nbsp;</span><span class="v JR42_6" data-id="JR42_6">Fie bine, fie rău, noi vom asculta de glasul Domnului Dumnezeului nostru, către Care te trimitem, ca să fim fericiţi ascultând de glasul Domnului Dumnezeului nostru".</span>
<span class="v-num v-7">7&nbsp;</span><span class="v JR42_7" data-id="JR42_7">După trecerea a zece zile, a fost cuvântul Domnului către Ieremia.</span>
<span class="v-num v-8">8&nbsp;</span><span class="v JR42_8" data-id="JR42_8">Şi a chemat acesta la el pe Iohanan, fiul lui Carea, şi pe toate căpeteniile oştirii, care erau cu el, şi tot poporul, de la mic până la mare, şi le-a zis:</span>
<span class="v-num v-9">9&nbsp;</span><span class="v JR42_9" data-id="JR42_9">"Aşa zice Domnul Dumnezeul lui Israel către Care m-aţi trimis, ca să aduc înaintea Lui rugămintea voastră:</span>
<span class="v-num v-10">10&nbsp;</span><span class="v JR42_10" data-id="JR42_10">De veţi rămâne în ţara aceasta, Eu vă voi zidi şi nu vă voi mai dărâma, vă voi sădi şi nu vă voi mai smulge, căci Îmi pare rău de răul pe care vi l-am făcut.</span>
<span class="v-num v-11">11&nbsp;</span><span class="v JR42_11" data-id="JR42_11">Nu vă temeţi de regele Babilonului, de care vă cutremuraţi; nu vă temeţi de el, zice Domnul, căci Eu sunt cu voi, ca să vă scap şi să vă izbăvesc din mâna lui.</span>
<span class="v-num v-12">12&nbsp;</span><span class="v JR42_12" data-id="JR42_12">şi vă voi arăta milă şi el se va milostivi spre voi şi vă va întoarce în pământul vostru.</span>
<span class="v-num v-13">13&nbsp;</span><span class="v JR42_13" data-id="JR42_13">Iar de veţi zice: "Nu vrem să trăim în ţara aceasta" şi de nu veţi asculta glasul Domnului Dumnezeului vostru şi veţi zice:</span>
<span class="v-num v-14">14&nbsp;</span><span class="v JR42_14" data-id="JR42_14">"Ba noi ne ducem în ţara Egiptului, unde război nu vom vedea şi glas de trâmbiţă nu vom auzi şi foame nu vom duce, şi acolo vom trăi",</span>
<span class="v-num v-15">15&nbsp;</span><span class="v JR42_15" data-id="JR42_15">Apoi ascultaţi cuvântul Domnului, voi, care aţi mai rămas din Iuda. Aşa zice Domnul Savaot, Dumnezeul lui Israel: "Dacă voi vă întoarceţi cu hotărâre nestrămutată faţa voastră, ca să vă duceţi în Egipt şi vă veţi duce să trăiţi acolo,</span>
<span class="v-num v-16">16&nbsp;</span><span class="v JR42_16" data-id="JR42_16">Sabia de care vă temeţi vă va ajunge acolo, în ţara Egiptului, şi foamea de care vă îngroziţi vă va însoţi paşii voştri acolo în Egipt şi acolo veţi muri.</span>
<span class="v-num v-17">17&nbsp;</span><span class="v JR42_17" data-id="JR42_17">Toţi cei ce îşi întorc faţa lor, ca să se ducă în Egipt şi să trăiască acolo; vor muri de sabie, de foame şi de molimă şi nici unul din ei nu va rămâne şi nu va scăpa de nenorocirea aceea pe care o voi aduce asupra lor.</span>
<span class="v-num v-18">18&nbsp;</span><span class="v JR42_18" data-id="JR42_18">Căci aşa zice Domnul Savaot, Dumnezeul lui Israel: Cum s-a vărsat mânia Mea şi iuţimea Mea asupra locuitorilor Ierusalimului, aşa se va vărsa iuţimea Mea şi asupra voastră, când vă veţi duce în Egipt şi veţi fi blestem şi grozăvie, ocară şi râs, şi nu veţi mai vedea locul acesta.</span>
<span class="v-num v-19">19&nbsp;</span><span class="v JR42_19" data-id="JR42_19">Vouă, cei rămaşi ai lui Iuda, vă zice Domnul: Nu vă duceţi în Egipt. Să ştiţi bine că Eu astăzi v-am spus lucrul acesta în chip solemn.</span>
<span class="v-num v-20">20&nbsp;</span><span class="v JR42_20" data-id="JR42_20">Vă faceţi rău vouă înşivă, trimiţându-mă la Domnul Dumnezeul vostru, zicând: "Roagă-te pentru noi Domnului Dumnezeului nostru, şi tot ce va zice Domnul Dumnezeul nostru să ne spui şi noi vom face".</span>
<span class="v-num v-21">21&nbsp;</span><span class="v JR42_21" data-id="JR42_21">Aşadar eu v-am spus acum, dar voi n-aţi ascultat glasul Domnului Dumnezeului vostru şi toate cu câte m-a trimis El la voi.</span>
<span class="v-num v-22">22&nbsp;</span><span class="v JR42_22" data-id="JR42_22">Deci, să ştiţi că veţi muri de sabie, de foamete şi de ciumă în locul acela, unde voiţi să vă duceţi ca să trăiţi".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JR41.html">&lt;</a>
<a class="home" href="index.html">=</a>
<a class="next" href="JR43.html">&gt;</a>
</div></div>
</body>
</html>