<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A TREIA A REGILOR 13 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="K1.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="K1.html">CARTEA A TREIA A REGILOR 13</a><a class="prev" href="K112.html">&lt;</a>
<a class="home" href="index.html">=</a>
<a class="next" href="K114.html">&gt;</a>
</div></div>
<div class="section chapter K1 K113 ron_roa ron " dir="ltr" lang="ron" data-id="K113" data-nextid="K114" data-previd="K112">
<div class="c">13</div>
<div class="p">
<span class="v-num v-1">1&nbsp;</span><span class="v K113_1" data-id="K113_1">Şi la vremea când Ieroboam sta la jertfelnic ca să aducă jertfă, iată că un om al lui Dumnezeu a venit din Iuda la Betel cu cuvântul Domnului.</span>
<span class="v-num v-2">2&nbsp;</span><span class="v K113_2" data-id="K113_2">Şi cu cuvântul Domnului a strigat asupra jertfelnicului şi a zis: "O, jertfelnicule, jertfelnicule, aşa grăieşte Domnul: "Iată, casei lui David i se va naşte un fiu, anume Iosia; deasupra ta îi va aduce el ca jertfă pe preoţii înălţimilor, pe cei ce jertfesc pe tine, şi oase de oameni va arde pe tine"".</span>
<span class="v-num v-3">3&nbsp;</span><span class="v K113_3" data-id="K113_3">Şi'n ziua aceea a dat şi un semn, zicând: "Acesta-i cuvântul pe care Domnul l-a grăit: - Iată, jertfelnicul s'a despicat, iar grăsimea de pe el se va vărsa".</span>
<span class="v-num v-4">4&nbsp;</span><span class="v K113_4" data-id="K113_4">Şi a fost că dacă regele Ieroboam a auzit cuvântul omului lui Dumnezeu - al celui ce strigase asupra jertfelnicului din Betel - şi-a întins regele mâna de la jertfelnic, zicând: "Prindeţi-l!" Şi, iată, mâna pe care şi-o întinsese împotriva aceluia s'a uscat, aşa că n'a mai putut să şi-o tragă înapoi.</span>
<span class="v-num v-5">5&nbsp;</span><span class="v K113_5" data-id="K113_5">Iar jertfelnicul s'a despicat, iar grăsimea de pe el s'a vărsat, după semnul pe care omul lui Dumnezeu îl dăduse prin cuvântul Domnului.</span>
<span class="v-num v-6">6&nbsp;</span><span class="v K113_6" data-id="K113_6">Atunci regele Ieroboam a zis către omul lui Dumnezeu: "Roagă-te în faţa Domnului, Dumnezeului tău, ca mâna mea să se întoarcă la mine". Iar omul lui Dumnezeu s'a rugat în faţa Domnului, iar mâna regelui s'a întors la el, făcându-se ca mai înainte.</span>
<span class="v-num v-7">7&nbsp;</span><span class="v K113_7" data-id="K113_7">Şi a zis regele către omul lui Dumnezeu: "Intră cu mine în casă şi prânzeşte şi-ţi voi da daruri".</span>
<span class="v-num v-8">8&nbsp;</span><span class="v K113_8" data-id="K113_8">Dar omul lui Dumnezeu i-a zis regelui: "Chiar şi jumătate din casa ta de mi-ai da-o, eu tot nu voi intra cu tine şi nu voi sta la masă şi nici nu voi bea apă din locul acesta;</span>
<span class="v-num v-9">9&nbsp;</span><span class="v K113_9" data-id="K113_9">căci aşa mi-a poruncit mie Domnul prin cuvântul Său: "Să nu mănânci pâine şi să nu bei apă şi să nu te întorci pe drumul pe care ai venit"".</span>
<span class="v-num v-10">10&nbsp;</span><span class="v K113_10" data-id="K113_10">Şi s'a dus pe altă cale, neîntorcându-se pe drumul pe care venise la Betel.</span>
<span class="v-num v-11">11&nbsp;</span><span class="v K113_11" data-id="K113_11">În Betel locuia un profet bătrân. Fiii săi au venit şi i-au povestit toate lucrurile pe care omul lui Dumnezeu le făcuse în ziua aceea în Betel, precum şi cuvintele pe care i le spusese regelui. Iar faţa tatălui lor s'a schimbat.</span>
<span class="v-num v-12">12&nbsp;</span><span class="v K113_12" data-id="K113_12">Atunci tatăl lor le-a grăit, zicând: "Pe ce cale s'a dus?" Iar fiii săi i-au arătat calea pe care plecase omul lui Dumnezeu, cel ce ieşise din Iuda.</span>
<span class="v-num v-13">13&nbsp;</span><span class="v K113_13" data-id="K113_13">Şi le-a zis fiilor săi: "Puneţi-mi şaua pe asină!" Şi i-au pus şaua pe asină, iar el a încălecat pe ea.</span>
<span class="v-num v-14">14&nbsp;</span><span class="v K113_14" data-id="K113_14">Şi a mers după omul lui Dumnezeu şi l-a aflat şezând sub un stejar; şi i-a zis: "Tu eşti oare omul lui Dumnezeu, cel ce a ieşit din Iuda?" Iar acela a zis: "Eu".</span>
<span class="v-num v-15">15&nbsp;</span><span class="v K113_15" data-id="K113_15">Şi i-a zis: "Vino cu mine şi mănâncă pâine!"</span>
<span class="v-num v-16">16&nbsp;</span><span class="v K113_16" data-id="K113_16">Acela însă i-a zis: "Nicidecum nu voi putea să mă întorc cu tine, nici nu voi mânca pâine şi nici nu voi bea apă în locul acesta,</span>
<span class="v-num v-17">17&nbsp;</span><span class="v K113_17" data-id="K113_17">de vreme ce aşa mi-a poruncit mie Domnul prin cuvânt, zicând: "Acolo să nu mănânci pâine şi acolo să nu bei apă şi de acolo să nu te întorci pe calea pe care ai mers"".</span>
<span class="v-num v-18">18&nbsp;</span><span class="v K113_18" data-id="K113_18">Dar cestălalt i-a zis: "Sunt şi eu profet, ca şi tine, şi un înger mi-a grăit cu cuvântul Domnului, zicând: - Întoarce-l la tine, în casa ta, unde să mănânce pâine şi să bea apă". El însă l-a minţit.</span>
<span class="v-num v-19">19&nbsp;</span><span class="v K113_19" data-id="K113_19">Şi l-a întors îndărăt, iar acela a mâncat pâine şi a băut apă în casa lui.</span>
<span class="v-num v-20">20&nbsp;</span><span class="v K113_20" data-id="K113_20">Şi a fost că'n timp ce el şedea la masă, fost-a cuvântul Domnului către profetul care-l adusese înapoi,</span>
<span class="v-num v-21">21&nbsp;</span><span class="v K113_21" data-id="K113_21">iar acesta a grăit către omul lui Dumnezeu, cel ce venise din Iuda, zicând : "Aşa grăieşte Domnul: Pentru că ai amărât cuvântul Domnului şi n'ai păzit porunca pe care ţi-a poruncit-o Domnul, Dumnezeul tău,</span>
<span class="v-num v-22">22&nbsp;</span><span class="v K113_22" data-id="K113_22">ci te-ai întors şi ai mâncat pâine şi ai băut apă în locul acesta despre care ţi-am grăit, zicând: "Să nu mănânci pâine şi nici să bei apă!": trupul tău nu va intra în mormântul părinţilor tăi".</span>
<span class="v-num v-23">23&nbsp;</span><span class="v K113_23" data-id="K113_23">Şi a fost că după ce el a mâncat pâine şi a băut apă, acesta i-a pus şaua pe asinul său, iar acela s'a întors,</span>
<span class="v-num v-24">24&nbsp;</span><span class="v K113_24" data-id="K113_24">dar pe cale a dat peste el un leu şi l-a ucis; trupul său zăcea aruncat în drum, asinul şedea lângă el, iar leul şedea şi el lângă trup.</span>
<span class="v-num v-25">25&nbsp;</span><span class="v K113_25" data-id="K113_25">Şi, iată, nişte oameni mergeau prin preajmă şi au văzut stârvul aruncat în drum şi pe leu şezând lângă stârv; şi au venit şi au spus-o în cetatea unde locuia profetul cel bătrân.</span>
<span class="v-num v-26">26&nbsp;</span><span class="v K113_26" data-id="K113_26">Acesta, adică cel care-l întorsese din cale, a auzit şi a zis: "Acesta e omul lui Dumnezeu, cel ce a amărât cuvântul Domnului</span>
<span class="v-num v-27">27&nbsp;</span><span class="v K113_27" data-id="K113_27">şi pe care Domnul l-a dat leului care l-a sfâşiat şi l-a ucis, după cuvântul pe care Domnul i l-a grăit". Şi le-a spus fiilor săi: "Puneţi-mi şaua pe asin!" Iar ei au pus-o.</span>
<span class="v-num v-28">28&nbsp;</span><span class="v K113_28" data-id="K113_28">Şi s'a dus şi a aflat trupul aruncat în drum, iar pe asin şi pe leu stând lângă trup; leul nu mâncase trupul omului lui Dumnezeu şi nici nu sfâşiase asinul.</span>
<span class="v-num v-29">29&nbsp;</span><span class="v K113_29" data-id="K113_29">Atunci profetul a luat trupul omului lui Dumnezeu şi l-a pus pe asin; şi profetul l-a întors în cetate, ca să-l îngroape.</span>
<span class="v-num v-30">30&nbsp;</span><span class="v K113_30" data-id="K113_30">Şi i-a pus trupul în propriul său mormânt şi l-a plâns: "Vai, frate!"</span>
<span class="v-num v-31">31&nbsp;</span><span class="v K113_31" data-id="K113_31">Şi a fost că, după ce l-a plâns, le-a grăit fiilor săi, zicând: "Când va fi să mor, îngropaţi-mă în acest mormânt în care a fost îngropat omul lui Dumnezeu; puneţi-mă alături de osemintele lui, pentru ca oasele mele să se mântuiască împreună cu oasele lui.</span>
<span class="v-num v-32">32&nbsp;</span><span class="v K113_32" data-id="K113_32">Căci, negreşit, cuvântul pe care el l-a grăit prin cuvântul Domnului despre jertfelnicul din Betel şi despre capiştile cele înalte din Samaria, acela se va plini."</span>
<span class="v-num v-33">33&nbsp;</span><span class="v K113_33" data-id="K113_33">Ieroboam, însă, nici după întâmplarea aceasta nu s'a întors de la răutăţile lui, ci, dimpotrivă, continua ca din poporul de rând să facă preoţi pentru capiştile de pe înălţimi; pe cine vrea să fie, pe acela îl "sfinţea", iar acela devenea preot al capiştilor de pe înălţimi.</span>
<span class="v-num v-34">34&nbsp;</span><span class="v K113_34" data-id="K113_34">Faptul acesta s'a socotit păcat pentru casa lui Ieroboam, spre nimicire şi spre stingere de pe faţa pământului.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="K112.html">&lt;</a>
<a class="home" href="index.html">=</a>
<a class="next" href="K114.html">&gt;</a>
</div></div>
</body>
</html>