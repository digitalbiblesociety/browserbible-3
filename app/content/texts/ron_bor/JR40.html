<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEREMIA 40 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JR.html">Biblia Ortodoxă Română Sinodală (2006)</a><a class="location" href="JR.html">IEREMIA 40</a><a class="prev" href="JR39.html">&lt;</a>
<a class="home" href="index.html">=</a>
<a class="next" href="JR41.html">&gt;</a>
</div></div>
<div class="section chapter JR JR40 ron_bor ron " dir="ltr" lang="ro" data-id="JR40" data-nextid="JR41" data-previd="JR39">
<div class="c">40</div>
<div class="p">
<span class="v-num v-1">1&nbsp;</span><span class="v JR40_1" data-id="JR40_1">Cuvântul care a fost de la Domnul către Ieremia, după ce Nebuzaradan, căpetenia gărzii, i-a dat drumul din Rama, unde fusese găsit ferecat în lanţuri în mijlocul celorlalţi robi ai Ierusalimului şi ai lui Iuda, care au fost strămutaţi la Babilon.</span>
<span class="v-num v-2">2&nbsp;</span><span class="v JR40_2" data-id="JR40_2">Atunci a luat căpetenia gărzii pe Ieremia şi i-a zis: "Domnul Dumnezeul tău a rostit această nenorocire asupra locului acestuia,</span>
<span class="v-num v-3">3&nbsp;</span><span class="v JR40_3" data-id="JR40_3">Şi acum a adus-o peste el şi a făcut ceea ce zisese, pentru că aţi păcătuit înaintea Domnului şi n-aţi ascultat glasul Lui, de aceea v-a şi ajuns pe voi aceasta.</span>
<span class="v-num v-4">4&nbsp;</span><span class="v JR40_4" data-id="JR40_4">Deci, iată eu îţi dau drumul din lanţurile ce le ai la mâini! De vrei să mergi cu mine la Babilon, vino, şi eu voi avea grijă de tine, iar de nu ai plăcere să mergi cu mine la Babilon, rămâi. Iată, toată ţara e înaintea ta, unde vrei Şi unde-ţi place, acolo du-te!"</span>
<span class="v-num v-5">5&nbsp;</span><span class="v JR40_5" data-id="JR40_5">Înainte de a ieşi el, Nebuzaradan i-a zis: "Du-te la Godolia, fiul lui Ahicam, fiul lui Şafan, pe care regele Babilonului l-a pus căpetenie peste cetatea Ierusalimului, şi rămâi cu dânsul în mijlocul poporului; sau du-te unde-ţi place ţie să te duci!" Şi căpetenia gărzii i-a dat merinde şi daruri şi l-a slobozit.</span>
<span class="v-num v-6">6&nbsp;</span><span class="v JR40_6" data-id="JR40_6">Deci a venit Ieremia la Godolia, fiul lui Ahicam, la Miţpa, şi a trăit cu el în mijlocul poporului care rămăsese în ţară.</span>
<span class="v-num v-7">7&nbsp;</span><span class="v JR40_7" data-id="JR40_7">Auzind toate căpeteniile oştirilor, care erau în câmp cu oamenii lor, că regele Babilonului î pus pe Godolia, fiul lui Ahicam, căpetenie peste ţară şi i-a încredinţat lui bărbaţii, femeile şi copiii şi pe aceia din săracii ţării, care n-au fost strămutaţi la Babilon,</span>
<span class="v-num v-8">8&nbsp;</span><span class="v JR40_8" data-id="JR40_8">Au venit la Godolia, în Miţpa, Ismael, fiul lui Netania, Iohanan şi Ionatan, fiii lui Carea, Seraia, fiul lui Tanhumet, şi fiii lui Efai Netofitul şi Iezania, fiul lui Maacat, ei şi oamenii lor.</span>
<span class="v-num v-9">9&nbsp;</span><span class="v JR40_9" data-id="JR40_9">Iar Godolia, fiul lui Ahicam, fiul lui Şafan, li s-a jurat lor şi oamenilor lor, zicând: "Nu vă temeţi a sluji Caldeilor; rămâneţi în ţară, slujiţi regelui Babilonului şi vă va fi bine.</span>
<span class="v-num v-10">10&nbsp;</span><span class="v JR40_10" data-id="JR40_10">Iar eu voi rămâne în Miţpa, ca să mijlocesc înaintea Caldeilor, care vor veni la noi. Voi însă strângeţi vinul şi fructele verii şi untdelemnul şi le puneţi în vasele voastre şi trăiţi în cetăţile voastre, în care vă aflaţi".</span>
<span class="v-num v-11">11&nbsp;</span><span class="v JR40_11" data-id="JR40_11">De asemenea şi toţi Iudeii care se aflau în Moab, la Amoniţi, în Idumeea şi prin toate ţările, au auzit că regele Babilonului a lăsat o parte din Iudei şi a pus peste ei pe Godolia, fiul lui Ahicam, fiul lui Şafan.</span>
<span class="v-num v-12">12&nbsp;</span><span class="v JR40_12" data-id="JR40_12">Şi s-au întors toţi aceşti Iudei de prin toate locurile pe unde fuseseră împrăştiaţi şi au venit în pământul lui Iuda, la Godolia, în Miţpa, şi au adunat vin şi fructe multe foarte.</span>
<span class="v-num v-13">13&nbsp;</span><span class="v JR40_13" data-id="JR40_13">Iar Iohanan, fiul lui Carea, şi toate căpeteniile oştirii, care erau în câmp, au venit la Godolia, în Miţpa, şi au zis către dânsul:</span>
<span class="v-num v-14">14&nbsp;</span><span class="v JR40_14" data-id="JR40_14">"Ştii tu oare că Baalis, regele Amoniţilor, a trimis pe Ismael, fiul lui Netania, ca să te ucidă?" Dar Godolia, fiul lui Ahicam, nu i-a crezut.</span>
<span class="v-num v-15">15&nbsp;</span><span class="v JR40_15" data-id="JR40_15">Atunci Iohanan, fiul lui Carea, a spus lui Godolia în taină, la Miţpa: "Dă-mi voie să mă duc să ucid pe Ismael, fiul lui Netania, şi nimeni nu va afla. De ce să-l laşi să te ucidă el pe tine şi să se risipească toţi cei din Iuda, care s-au adunat la tine şi să piară rămăşiţa lui Iuda?"</span>
<span class="v-num v-16">16&nbsp;</span><span class="v JR40_16" data-id="JR40_16">Însă Godolia, fiul lui Ahicam, a zis către Iohanan, fiul lui Carea: "Să nu faci aceasta, căci tu grăieşti neadevăr despre Ismael!"</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JR39.html">&lt;</a>
<a class="home" href="index.html">=</a>
<a class="next" href="JR41.html">&gt;</a>
</div></div>
</body>
</html>