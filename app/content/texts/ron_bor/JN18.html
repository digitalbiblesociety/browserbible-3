<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IOAN 18 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JN.html">Biblia Ortodoxă Română Sinodală (2006)</a><a class="location" href="JN.html">IOAN 18</a><a class="prev" href="JN17.html">&lt;</a>
<a class="home" href="index.html">=</a>
<a class="next" href="JN19.html">&gt;</a>
</div></div>
<div class="section chapter JN JN18 ron_bor ron " dir="ltr" lang="ro" data-id="JN18" data-nextid="JN19" data-previd="JN17">
<div class="c">18</div>
<div class="p">
<span class="v-num v-1">1&nbsp;</span><span class="v JN18_1" data-id="JN18_1">Zicând acestea, Iisus a ieşit cu ucenicii Lui dincolo de pârâul Cedrilor, unde era o grădină, în care a intrat El şi ucenicii Săi.</span>
<span class="v-num v-2">2&nbsp;</span><span class="v JN18_2" data-id="JN18_2">Iar Iuda vânzătorul cunoştea acest loc, pentru că adesea Iisus şi ucenicii Săi se adunau acolo.</span>
<span class="v-num v-3">3&nbsp;</span><span class="v JN18_3" data-id="JN18_3">Deci Iuda, luând oaste şi slujitori, de la arhierei şi farisei, a venit acolo cu felinare şi cu făclii şi cu arme.</span>
<span class="v-num v-4">4&nbsp;</span><span class="v JN18_4" data-id="JN18_4">Iar Iisus, ştiind toate cele ce erau să vină asupra Lui, a ieşit şi le-a zis: Pe cine căutaţi?</span>
<span class="v-num v-5">5&nbsp;</span><span class="v JN18_5" data-id="JN18_5">Răspuns-au Lui: Pe Iisus Nazarineanul. El le-a zis: Eu sunt. Iar Iuda vânzătorul era şi el cu ei.</span>
<span class="v-num v-6">6&nbsp;</span><span class="v JN18_6" data-id="JN18_6">Atunci când le-a spus: Eu sunt, ei s-au dat înapoi şi au căzut la pământ.</span>
<span class="v-num v-7">7&nbsp;</span><span class="v JN18_7" data-id="JN18_7">Şi iarăşi i-a întrebat: Pe cine căutaţi? Iar ei au zis: Pe Iisus Nazarineanul.</span>
<span class="v-num v-8">8&nbsp;</span><span class="v JN18_8" data-id="JN18_8">Răspuns-a Iisus: V-am spus că Eu sunt. Deci, dacă Mă căutaţi pe Mine, lăsaţi pe aceştia să se ducă;</span>
<span class="v-num v-9">9&nbsp;</span><span class="v JN18_9" data-id="JN18_9">Ca să se împlinească cuvântul pe care l-a spus: Dintre cei pe care Mi i-ai dat, n-am pierdut pe nici unul.</span>
<span class="v-num v-10">10&nbsp;</span><span class="v JN18_10" data-id="JN18_10">Dar Simon-Petru, având sabie, a scos-o şi a lovit pe sluga arhiereului şi i-a tăiat urechea dreaptă; iar numele slugii era Malhus.</span>
<span class="v-num v-11">11&nbsp;</span><span class="v JN18_11" data-id="JN18_11">Deci a zis Iisus lui Petru: Pune sabia în teacă. Nu voi bea, oare, paharul pe care Mi l-a dat Tatăl?</span>
<span class="v-num v-12">12&nbsp;</span><span class="v JN18_12" data-id="JN18_12">Deci ostaşii şi comandantul şi slujitorii iudeilor au prins pe Iisus şi L-au legat.</span>
<span class="v-num v-13">13&nbsp;</span><span class="v JN18_13" data-id="JN18_13">Şi L-au dus întâi la Anna, căci era socrul lui Caiafa, care era arhiereu al anului aceluia.</span>
<span class="v-num v-14">14&nbsp;</span><span class="v JN18_14" data-id="JN18_14">Şi Caiafa era cel ce sfătuise pe iudei că este de folos să moară un om pentru popor.</span>
<span class="v-num v-15">15&nbsp;</span><span class="v JN18_15" data-id="JN18_15">Şi Simon-Petru şi un alt ucenic mergeau după Iisus. Iar ucenicul acela era cunoscut arhiereului şi a intrat împreună cu Iisus în curtea arhiereului;</span>
<span class="v-num v-16">16&nbsp;</span><span class="v JN18_16" data-id="JN18_16">Iar Petru a stat la poartă, afară. Deci a ieşit celălalt ucenic, care era cunoscut arhiereului, şi a vorbit cu portăreasa şi a băgat pe Petru înăuntru.</span>
<span class="v-num v-17">17&nbsp;</span><span class="v JN18_17" data-id="JN18_17">Deci slujnica portăreasă i-a zis lui Petru: Nu cumva eşti şi tu dintre ucenicii Omului acestuia? Acela a zis: Nu sunt.</span>
<span class="v-num v-18">18&nbsp;</span><span class="v JN18_18" data-id="JN18_18">Iar slugile şi slujitorii făcuseră foc, şi stăteau şi se încălzeau, că era frig, şi era cu ei şi Petru, stând şi încălzindu-se.</span>
<span class="v-num v-19">19&nbsp;</span><span class="v JN18_19" data-id="JN18_19">Deci arhiereul L-a întrebat pe Iisus despre ucenicii Lui şi despre învăţătura Lui.</span>
<span class="v-num v-20">20&nbsp;</span><span class="v JN18_20" data-id="JN18_20">Iisus i-a răspuns: Eu am vorbit pe faţă lumii; Eu am învăţat întotdeauna în sinagogă şi în templu, unde se adună toţi iudeii şi nimic nu am vorbit în ascuns.</span>
<span class="v-num v-21">21&nbsp;</span><span class="v JN18_21" data-id="JN18_21">De ce Mă întrebi pe Mine? Întreabă pe cei ce au auzit ce le-am vorbit. Iată aceştia ştiu ce am spus Eu.</span>
<span class="v-num v-22">22&nbsp;</span><span class="v JN18_22" data-id="JN18_22">Şi zicând El acestea, unul din slujitorii, care era de faţă, I-a dat lui Iisus o palmă, zicând: Aşa răspunzi Tu arhiereului?</span>
<span class="v-num v-23">23&nbsp;</span><span class="v JN18_23" data-id="JN18_23">Iisus i-a răspuns: Dacă am vorbit rău, dovedeşte ce este rău, iar dacă am vorbit bine, de ce Mă baţi?</span>
<span class="v-num v-24">24&nbsp;</span><span class="v JN18_24" data-id="JN18_24">Deci Anna L-a trimis legat la Caiafa arhiereul.</span>
<span class="v-num v-25">25&nbsp;</span><span class="v JN18_25" data-id="JN18_25">Iar Simon-Petru stătea şi se încălzea. Deci i-au zis: Nu cumva eşti şi tu dintre ucenicii Lui? El s-a lepădat şi a zis: Nu sunt.</span>
<span class="v-num v-26">26&nbsp;</span><span class="v JN18_26" data-id="JN18_26">Una din slugile arhiereului, care era rudă cu cel căruia Petru îi tăiase urechea, a zis: Nu te-am văzut eu pe tine, în grădină, cu El?</span>
<span class="v-num v-27">27&nbsp;</span><span class="v JN18_27" data-id="JN18_27">Şi iarăşi s-a lepădat Petru şi îndată a cântat cocoşul.</span>
<span class="v-num v-28">28&nbsp;</span><span class="v JN18_28" data-id="JN18_28">Deci L-au adus pe Iisus de la Caiafa la pretoriu; şi era dimineaţă. Şi ei n-au intrat în pretoriu, ca să nu se spurce, ci să mănânce Paştile.</span>
<span class="v-num v-29">29&nbsp;</span><span class="v JN18_29" data-id="JN18_29">Deci Pilat a ieşit la ei, afară, şi le-a zis: Ce învinuire aduceţi Omului Acestuia?</span>
<span class="v-num v-30">30&nbsp;</span><span class="v JN18_30" data-id="JN18_30">Ei au răspuns şi i-au zis: Dacă Acesta n-ar fi răufăcător, nu ţi L-am fi dat ţie.</span>
<span class="v-num v-31">31&nbsp;</span><span class="v JN18_31" data-id="JN18_31">Deci le-a zis Pilat: Luaţi-L voi şi judecaţi-L după legea voastră. Iudeii însă i-au răspuns: Nouă nu ne este îngăduit să omorâm pe nimeni;</span>
<span class="v-num v-32">32&nbsp;</span><span class="v JN18_32" data-id="JN18_32">Ca să se împlinească cuvântul lui Iisus, pe care îl spusese, însemnând cu ce moarte avea să moară.</span>
<span class="v-num v-33">33&nbsp;</span><span class="v JN18_33" data-id="JN18_33">Deci Pilat a intrat iarăşi în pretoriu şi a chemat pe Iisus şi I-a zis: Tu eşti regele iudeilor?</span>
<span class="v-num v-34">34&nbsp;</span><span class="v JN18_34" data-id="JN18_34">Răspuns-a Iisus: De la tine însuţi zici aceasta, sau alţii ţi-au spus-o despre Mine?</span>
<span class="v-num v-35">35&nbsp;</span><span class="v JN18_35" data-id="JN18_35">Pilat a răspuns: Nu cumva sunt iudeu eu? Poporul Tău şi arhiereii Te-au predat mie. Ce ai făcut?</span>
<span class="v-num v-36">36&nbsp;</span><span class="v JN18_36" data-id="JN18_36">Iisus a răspuns: Împărăţia Mea nu este din lumea aceasta. Dacă împărăţia Mea ar fi din lumea aceasta, slujitorii Mei s-ar fi luptat ca să nu fiu predat iudeilor. Dar acum împărăţia Mea nu este de aici.</span>
<span class="v-num v-37">37&nbsp;</span><span class="v JN18_37" data-id="JN18_37">Deci i-a zis Pilat: Aşadar eşti Tu împărat? Răspuns-a Iisus: Tu zici că Eu sunt împărat. Eu spre aceasta M-am născut şi pentru aceasta am venit în lume, ca să dau mărturie pentru adevăr; oricine este din adevăr ascultă glasul Meu.</span>
<span class="v-num v-38">38&nbsp;</span><span class="v JN18_38" data-id="JN18_38">Pilat I-a zis: Ce este adevărul? Şi zicând aceasta, a ieşit iarăşi la iudei şi le-a zis: Eu nu găsesc în El nici o vină;</span>
<span class="v-num v-39">39&nbsp;</span><span class="v JN18_39" data-id="JN18_39">Dar este la voi obiceiul ca la Paşti să vă eliberez pe unul. Voiţi deci să vă eliberez pe regele iudeilor?</span>
<span class="v-num v-40">40&nbsp;</span><span class="v JN18_40" data-id="JN18_40">Deci au strigat iarăşi, zicând: Nu pe Acesta, ci pe Baraba. Iar Baraba era tâlhar.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JN17.html">&lt;</a>
<a class="home" href="index.html">=</a>
<a class="next" href="JN19.html">&gt;</a>
</div></div>
</body>
</html>