<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNTÂI PARALIPOMENA 17 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="R1.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="R1.html">CARTEA ÎNTÂI PARALIPOMENA 17</a><a class="prev" href="R116.html">&lt;</a>
<a class="home" href="index.html">=</a>
<a class="next" href="R118.html">&gt;</a>
</div></div>
<div class="section chapter R1 R117 ron_roa ron " dir="ltr" lang="ro" data-id="R117" data-nextid="R118" data-previd="R116">
<div class="c">17</div>
<div class="p">
<span class="v-num v-1">1&nbsp;</span><span class="v R117_1" data-id="R117_1">Şi a fost că la vremea când David locuia în casa lui, a zis David către profetul Natan: "Iată, eu locuiesc într'o casă de cedru, dar chivotul legământului Domnului [locuieşte] sub piei".</span>
<span class="v-num v-2">2&nbsp;</span><span class="v R117_2" data-id="R117_2">Iar Natan a zis către David: "Tot ce ţi-ai pus tu la inimă, fă!, căci Dumnezeu e cu tine".</span>
<span class="v-num v-3">3&nbsp;</span><span class="v R117_3" data-id="R117_3">Şi a fost că în noaptea aceea s'a făcut cuvântul Domnului către Natan, zicând:</span>
<span class="v-num v-4">4&nbsp;</span><span class="v R117_4" data-id="R117_4">"Du-te şi spune-i robului Meu David: Aşa grăieşte Domnul: Tu nu-Mi vei zidi Mie casă în care să locuiesc;</span>
<span class="v-num v-5">5&nbsp;</span><span class="v R117_5" data-id="R117_5">că Eu nu într'o casă am locuit, din ziua în care l-am scos pe Israel şi până'n ziua aceasta, ci în cort şi din popas în popas.</span>
<span class="v-num v-6">6&nbsp;</span><span class="v R117_6" data-id="R117_6">Oriunde am umblat, în tot Israelul, spus-am Eu oare vreodată vreunei seminţii a lui Israel, sau vreunuia dintre judecătorii cărora le-am poruncit să-l pască pe poporul Meu, zicând: - De ce nu Mi-aţi zidit o casă de cedru?</span>
<span class="v-num v-7">7&nbsp;</span><span class="v R117_7" data-id="R117_7">Şi acum, aşa îi vei grăi robului Meu David: - Aşa grăieşte Domnul Atotţiitorul: Te-am luat de la stână, din spatele turmei, ca să fii îndrumător peste poporul Meu Israel;</span>
<span class="v-num v-8">8&nbsp;</span><span class="v R117_8" data-id="R117_8">şi am fost cu tine peste tot pe unde ai umblat, iar pe vrăjmaşii tăi i-am nimicit de dinainte-ţi şi te-am făcut renumit după renumele celor mari de pe pământ.</span>
<span class="v-num v-9">9&nbsp;</span><span class="v R117_9" data-id="R117_9">Şi voi rândui un loc pentru poporul Meu Israel; şi-i voi răsădi şi vor locui ei între ei şi nu vor mai suferi nedreptatea de a fi umiliţi ca atunci, la început,</span>
<span class="v-num v-10">10&nbsp;</span><span class="v R117_10" data-id="R117_10">şi din zilele când am rânduit judecători peste poporul Meu Israel. Şi i-am umilit pe toţi vrăjmaşii tăi; pe tine te voi spori, iar Domnul îţi va zidi o casă.</span>
<span class="v-num v-11">11&nbsp;</span><span class="v R117_11" data-id="R117_11">Şi va fi că după ce zilele tale se vor plini şi vei adormi cu părinţii tăi, Eu îl voi ridica pe urmaşul tău, care va fi din coapsa ta, şi-i voi pregăti regatul.</span>
<span class="v-num v-12">12&nbsp;</span><span class="v R117_12" data-id="R117_12">El Îmi va zidi Mie casă, iar Eu îi voi reaşeza tronul pe veci.</span>
<span class="v-num v-13">13&nbsp;</span><span class="v R117_13" data-id="R117_13">Eu îi voi fi Tată, el Îmi va fi Mie fiu şi mila Mea n'o voi îndepărta de la el aşa cum am îndepărtat-o de la cei ce-au fost înainte de tine;</span>
<span class="v-num v-14">14&nbsp;</span><span class="v R117_14" data-id="R117_14">Şi-l voi adeveri în casa Mea şi'n regatul său pe veci; şi fi-va tronul său pe veci reaşezat".</span>
<span class="v-num v-15">15&nbsp;</span><span class="v R117_15" data-id="R117_15">Toate cuvintele acestea şi toată această vedenie i le-a spus Natan lui David.</span>
<span class="v-num v-16">16&nbsp;</span><span class="v R117_16" data-id="R117_16">Atunci regele David a venit şi a şezut înaintea Domnului şi a zis: "Cine sunt eu, Doamne, Dumnezeule? şi ce este casa mea, de m'ai iubit atât?</span>
<span class="v-num v-17">17&nbsp;</span><span class="v R117_17" data-id="R117_17">Dar şi acestea au însemnat puţin înaintea Ta, Dumnezeule! Tu ai vorbit despre casa robului Tău cu ochiul departe şi Te-ai uitat la mine ca la o vedenie a omului şi m'ai înălţat, Doamne, Dumnezeule!</span>
<span class="v-num v-18">18&nbsp;</span><span class="v R117_18" data-id="R117_18">Ce mai poate David adăuga [în ruga lui] spre Tine, ca să Te slăvească? Că Tu-l cunoşti pe robul Tău.</span>
<span class="v-num v-19">19&nbsp;</span><span class="v R117_19" data-id="R117_19">Tu după inima Ta ai făcut această mărire'ntreagă.</span>
<span class="v-num v-20">20&nbsp;</span><span class="v R117_20" data-id="R117_20">Doamne, nu-i nimeni asemenea Ţie şi nu e Dumnezeu în afară de Tine, după toate câte am auzit noi cu urechile noastre;</span>
<span class="v-num v-21">21&nbsp;</span><span class="v R117_21" data-id="R117_21">iar pe pământ nu este un alt neam precum poporul Tău Israel, pe care să-l fi călăuzit Dumnezeu, ca să-Şi răscumpere Sieşi popor şi să-i facă nume mare şi strălucit, izgonind neamuri din faţa poporului Tău pe care l-ai răscumpărat din Egipt;</span>
<span class="v-num v-22">22&nbsp;</span><span class="v R117_22" data-id="R117_22">şi Ţi l-ai rânduit pe poporul Tău Israel să-Ţi fie Ţie popor în veac; şi Tu, Doamne, Te-ai făcut lor Dumnezeu.</span>
<span class="v-num v-23">23&nbsp;</span><span class="v R117_23" data-id="R117_23">Şi acum, Doamne, în veac adeverească-se cuvântul pe care Tu l-ai grăit către robul Tău şi despre casa lui, şi fă precum ai spus!</span>
<span class="v-num v-24">24&nbsp;</span><span class="v R117_24" data-id="R117_24">În veac adeverească-se şi să se preamărească numele Tău, zicându-se: - Doamne, Doamne Atotţiitorule, Dumnezeul lui Israel! Şi casa lui David, robul Tău, reaşezată fie'n faţa Ta!</span>
<span class="v-num v-25">25&nbsp;</span><span class="v R117_25" data-id="R117_25">Că Tu, Doamne, ai descoperit în auzul robului tău că-i vei zidi casă; de aceea a aflat robul Tău îndrăzneală de a se ruga înaintea feţei Tale.</span>
<span class="v-num v-26">26&nbsp;</span><span class="v R117_26" data-id="R117_26">Şi acum, Doamne, Tu Însuţi eşti Dumnezeu şi Tu ai grăit aceste lucruri bune despre robul Tău.</span>
<span class="v-num v-27">27&nbsp;</span><span class="v R117_27" data-id="R117_27">Şi acum Tu ai început să binecuvintezi casa robului Tău, aşa încât să rămână'n veac în faţa Ta; că Tu, Doamne, ai binecuvântat, şi Tu binecuvintezi în veac!"</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="R116.html">&lt;</a>
<a class="home" href="index.html">=</a>
<a class="next" href="R118.html">&gt;</a>
</div></div>
</body>
</html>