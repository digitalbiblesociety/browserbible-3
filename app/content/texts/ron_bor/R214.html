<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A DOUA PARALIPOMENA (SAU CARTEA A DOUA A CRONICILOR) 14 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="R2.html">Biblia Ortodoxă Română Sinodală (2006)</a><a class="location" href="R2.html">CARTEA A DOUA PARALIPOMENA (SAU CARTEA A DOUA A CRONICILOR) 14</a><a class="prev" href="R213.html">&lt;</a>
<a class="home" href="index.html">=</a>
<a class="next" href="R215.html">&gt;</a>
</div></div>
<div class="section chapter R2 R214 ron_bor ron " dir="ltr" lang="ro" data-id="R214" data-nextid="R215" data-previd="R213">
<div class="c">14</div>
<div class="p">
<span class="v-num v-1">1&nbsp;</span><span class="v R214_1" data-id="R214_1">Apoi a răposat Abia cu părinţii săi şi l-au îngropat în cetatea lui David, iar în locul lui s-a făcut rege Asa, fiul său. În zilele sale ţara a avut pace zece ani.</span>
<span class="v-num v-2">2&nbsp;</span><span class="v R214_2" data-id="R214_2">Asa a făcut cele bune şi plăcute înaintea Domnului Dumnezeului său,</span>
<span class="v-num v-3">3&nbsp;</span><span class="v R214_3" data-id="R214_3">Căci el a îndepărtat jertfelnicele dumnezeilor străini şi înălţimile, a sfărâmat stâlpii idoleşti şi a tăiat Aşerele.</span>
<span class="v-num v-4">4&nbsp;</span><span class="v R214_4" data-id="R214_4">El a poruncit Iudeilor să caute pe Domnul Dumnezeul părinţilor lor şi să împlinească legea şi poruncile Lui;</span>
<span class="v-num v-5">5&nbsp;</span><span class="v R214_5" data-id="R214_5">A îndepărtat din toate cetăţile lui Iuda înălţimile şi chipurile turnate ale soarelui. Regatul sub domnia lui a avut pace.</span>
<span class="v-num v-6">6&nbsp;</span><span class="v R214_6" data-id="R214_6">El a zidit cetăţi tari în Iuda; căci ţara a fost în pace şi n-a avut războaie cu nimeni în acei ani, fiindcă Domnul i-a dat odihnă.</span>
<span class="v-num v-7">7&nbsp;</span><span class="v R214_7" data-id="R214_7">Tot el a zis Iudeilor: "Să zidiţi cetăţile acestea şi să le îngrădiţi cu ziduri, cu turnuri, cu porţi şi cu zăvoare; ţara este încă a noastră, pentru că am căutat pe Domnul Dumnezeul nostru; L-am căutat şi El ne-a dăruit odihnă din toate părţile". Şi au început să le zidească şi au izbutit.</span>
<span class="v-num v-8">8&nbsp;</span><span class="v R214_8" data-id="R214_8">Asa avea în oştirea lui trei sute de mii de oameni aleşi din seminţia lui Iuda, înarmaţi cu scuturi şi cu lănci; iar din seminţia lui Veniamin, două sute optzeci de mii de oameni aleşi, înarmaţi cu scuturi şi erau şi trăgători din arcuri.</span>
<span class="v-num v-9">9&nbsp;</span><span class="v R214_9" data-id="R214_9">Atunci s-a sculat împotriva sa Zerah Etiopianul cu o armată de un milion şi cu trei sute de care şi a venit până la Mareşa.</span>
<span class="v-num v-10">10&nbsp;</span><span class="v R214_10" data-id="R214_10">Aici i-a ieşit Asa înainte şi s-a aşezat cu armata sa în linie de bătaie, în valea lui Ţefat, lângă Mareşa.</span>
<span class="v-num v-11">11&nbsp;</span><span class="v R214_11" data-id="R214_11">Apoi a strigat Asa către Domnul Dumnezeul său şi a zis: "Doamne, la Tine este puterea, ca să ajuţi şi celui tare şi celui ce nu este tare; ajută-ne dar nouă, Doamne Dumnezeul nostru, căci noi în Tine nădăjduim şi în numele Tău am pornit împotriva acestei mulţimi, care este atât de mare; Doamne, Tu eşti Dumnezeul nostru, să n-aibă omul putere împotriva Ta".</span>
<span class="v-num v-12">12&nbsp;</span><span class="v R214_12" data-id="R214_12">Atunci a lovit Domnul pe Etiopieni înaintea feţei lui Asa şi înaintea feţei lui Iuda şi au fugit Etiopienii.</span>
<span class="v-num v-13">13&nbsp;</span><span class="v R214_13" data-id="R214_13">Iar Asa i-a fugărit din urmă împreună cu poporul care era cu el, până la Gherar, şi au căzut atâţia Etiopieni, de se credea că n-a mai rămas nimeni din ei cu suflet, pentru că aceia cădeau zdrobiţi înaintea Domnului şi înaintea oştirii Lui. Şi au luat de la ei o mare mulţime de pradă.</span>
<span class="v-num v-14">14&nbsp;</span><span class="v R214_14" data-id="R214_14">şi au sfărâmat toate cetăţile dimprejurul Gherarei, pentru că groaza Domnului intrase în ele. Şi au prădat Israeliţii toate cetăţile şi au adus din ele foarte multă pradă.</span>
<span class="v-num v-15">15&nbsp;</span><span class="v R214_15" data-id="R214_15">De asemenea au jefuit şi sălaşele şi au luat o mulţime de turme cu vite mărunte şi cămile şi s-au întors cu ele la Ierusalim.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="R213.html">&lt;</a>
<a class="home" href="index.html">=</a>
<a class="next" href="R215.html">&gt;</a>
</div></div>
</body>
</html>