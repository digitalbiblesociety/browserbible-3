<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEȘIREA 33 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EX.html">Biblia Ortodoxă Română Sinodală (2006)</a><a class="location" href="EX.html">IEȘIREA 33</a><a class="prev" href="EX32.html">&lt;</a>
<a class="home" href="index.html">=</a>
<a class="next" href="EX34.html">&gt;</a>
</div></div>
<div class="section chapter EX EX33 ron_bor ron " dir="ltr" lang="ro" data-id="EX33" data-nextid="EX34" data-previd="EX32">
<div class="c">33</div>
<div class="p">
<span class="v-num v-1">1&nbsp;</span><span class="v EX33_1" data-id="EX33_1">Apoi a zis Domnul către Moise: "Du-te de aici tu şi poporul tău, pe care l-ai scos din pământul Egiptului, şi suiţi-vă în pământul, pentru care M-am jurat lui Avraam, lui Isaac şi lui Iacov, zicând: Urmaşilor voştri îl voi da.</span>
<span class="v-num v-2">2&nbsp;</span><span class="v EX33_2" data-id="EX33_2">Eu voi trimite înaintea ta pe îngerul Meu şi va izgoni pe Canaanei, pe Amorei, pe Hetei, pe Ferezei, pe Gherghesei, pe Hevei şi pe Iebusei,</span>
<span class="v-num v-3">3&nbsp;</span><span class="v EX33_3" data-id="EX33_3">Şi te voi duce în ţara unde curge lapte şi miere. Dar Eu nu voi merge în mijlocul vostru, ca să nu vă pierd pe cale, pentru că sunteţi popor îndărătnic!</span>
<span class="v-num v-4">4&nbsp;</span><span class="v EX33_4" data-id="EX33_4">Auzind însă acest cuvânt grozav, poporul a plâns cu jale şi nimeni n-a mai pus pe sine podoabele sale.</span>
<span class="v-num v-5">5&nbsp;</span><span class="v EX33_5" data-id="EX33_5">Căci Domnul zisese lui Moise: "Spune fiilor lui Israel: Voi sunteţi popor îndărătnic. De voi merge Eu în mijlocul vostru, într-o clipeală vă voi pierde. Dezbrăcaţi acum de pe voi hainele voastre cele frumoase şi podoabele voastre şi voi vedea ce voi face cu voi".</span>
<span class="v-num v-6">6&nbsp;</span><span class="v EX33_6" data-id="EX33_6">Atunci fiii lui Israel au dezbrăcat de pe ei podoabele lor şi hainele cele frumoase când au plecat de la Muntele Horeb.</span>
<span class="v-num v-7">7&nbsp;</span><span class="v EX33_7" data-id="EX33_7">Iar Moise, luându-şi cortul, l-a întins afară din tabără, departe de ea, şi-l numi cortul adunării; şi tot cel ce căuta pe Domnul venea la cortul adunării, care se afla afară din tabără.</span>
<span class="v-num v-8">8&nbsp;</span><span class="v EX33_8" data-id="EX33_8">Şi când se îndrepta Moise spre cort, tot poporul se scula şi sta fiecare la uşa cortului său şi se uita după Moise, până ce intra el în cort.</span>
<span class="v-num v-9">9&nbsp;</span><span class="v EX33_9" data-id="EX33_9">Iar după ce intra Moise în cort, se pogora un stâlp de nor şi se oprea la intrarea cortului şi Domnul grăia cu Moise.</span>
<span class="v-num v-10">10&nbsp;</span><span class="v EX33_10" data-id="EX33_10">Şi vedea tot poporul stâlpul cel de nor, care stătea la uşa cortului, şi se scula tot poporul şi se închina fiecare din uşa cortului său.</span>
<span class="v-num v-11">11&nbsp;</span><span class="v EX33_11" data-id="EX33_11">Domnul însă grăia cu Moise faţă către faţă, cum ar grăi cineva cu prietenul său. După aceea Moise se întorcea în tabără; iar tânărul său slujitor Iosua, fiul lui Navi, nu părăsea cortul.</span>
<span class="v-num v-12">12&nbsp;</span><span class="v EX33_12" data-id="EX33_12">Atunci a zis Moise către Domnul: "Iată, Tu îmi spui: Du pe poporul acesta, dar nu mi-ai descoperit pe cine ai să trimiţi cu mine, deşi mi-ai spus: Te cunosc pe nume şi ai aflat bunăvoinţă înaintea ochilor Mei.</span>
<span class="v-num v-13">13&nbsp;</span><span class="v EX33_13" data-id="EX33_13">Deci, de am aflat bunăvoinţă în ochii Tăi, arată-Te să Te văd, ca să cunosc şi să aflu bunăvoinţă în ochii Tăi şi că acest neam e poporul Tău".</span>
<span class="v-num v-14">14&nbsp;</span><span class="v EX33_14" data-id="EX33_14">Şi a zis Domnul către el: "Eu Însumi voi merge înaintea Ta şi Te voi duce la odihnă!"</span>
<span class="v-num v-15">15&nbsp;</span><span class="v EX33_15" data-id="EX33_15">Zis-a Moise către Domnul: "Dacă nu mergi Tu Însuţi cu noi, atunci să nu ne scoţi de aici;</span>
<span class="v-num v-16">16&nbsp;</span><span class="v EX33_16" data-id="EX33_16">Căci prin ce se va cunoaşte cu adevărat că eu şi poporul Tău am aflat bunăvoinţă înaintea Ta? Au nu prin aceea ca Tu să fii însoţitorul nostru? Atunci eu şi poporul Tău vom fi cei mai slăviţi dintre toate popoarele de pe pământ".</span>
<span class="v-num v-17">17&nbsp;</span><span class="v EX33_17" data-id="EX33_17">Şi a zis Domnul către Moise: "Voi face şi ceea ce zici tu, pentru că tu ai aflat bunăvoinţă înaintea Mea şi te cunosc pe tine mai mult decât pe toţi".</span>
<span class="v-num v-18">18&nbsp;</span><span class="v EX33_18" data-id="EX33_18">Şi Moise a zis: "Arată-mi slava Ta! "</span>
<span class="v-num v-19">19&nbsp;</span><span class="v EX33_19" data-id="EX33_19">Zis-a Domnul către Moise: "Eu voi trece pe dinaintea ta toată slava Mea, voi rosti numele lui Iahve înaintea ta şi pe cel ce va fi de miluit îl voi milui şi cine va fi vrednic de îndurare, de acela Mă voi îndura".</span>
<span class="v-num v-20">20&nbsp;</span><span class="v EX33_20" data-id="EX33_20">Apoi a adăugat: "Faţa Mea însă nu vei putea s-o vezi, că nu poate vedea omul faţa Mea şi să trăiască".</span>
<span class="v-num v-21">21&nbsp;</span><span class="v EX33_21" data-id="EX33_21">Şi iarăşi a zis Domnul: "Iată aici la Mine un loc: şezi pe stânca aceasta;</span>
<span class="v-num v-22">22&nbsp;</span><span class="v EX33_22" data-id="EX33_22">Când va trece slava Mea, te voi ascunde în scobitura stâncii şi voi pune mâna Mea peste tine până voi trece;</span>
<span class="v-num v-23">23&nbsp;</span><span class="v EX33_23" data-id="EX33_23">Iar când voi ridica mâna Mea, tu vei vedea spatele Meu, iar faţa Mea nu o vei vedea!"</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EX32.html">&lt;</a>
<a class="home" href="index.html">=</a>
<a class="next" href="EX34.html">&gt;</a>
</div></div>
</body>
</html>