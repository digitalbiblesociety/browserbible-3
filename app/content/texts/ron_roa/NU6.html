<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>NUMERELE (A PATRA CARTE A LUI MOISE) 6 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="NU.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="NU.html">NUMERELE (A PATRA CARTE A LUI MOISE) 6</a><a class="prev" href="NU5.html">&lt;</a>
<a class="home" href="index.html">=</a>
<a class="next" href="NU7.html">&gt;</a>
</div></div>
<div class="section chapter NU NU6 ron_roa ron " dir="ltr" lang="ro" data-id="NU6" data-nextid="NU7" data-previd="NU5">
<div class="c">6</div>
<div class="p">
<span class="v-num v-1">1&nbsp;</span><span class="v NU6_1" data-id="NU6_1">Şi a grăit Domnul către Moise, zicând:</span>
<span class="v-num v-2">2&nbsp;</span><span class="v NU6_2" data-id="NU6_2">"Vorbeşte către fiii lui Israel şi spune-le: - Dacă cineva, bărbat sau femeie, cu făgăduinţă se va făgădui să trăiască'n curăţie pentru Domnul,</span>
<span class="v-num v-3">3&nbsp;</span><span class="v NU6_3" data-id="NU6_3">să se'nfrâneze de la vin şi de la băutură tare; oţet de vin şi oţet de băutură tare să nu bea, şi nimic din cele făcute din struguri să nu bea; nici struguri proaspeţi sau uscaţi să nu mănânce.</span>
<span class="v-num v-4">4&nbsp;</span><span class="v NU6_4" data-id="NU6_4">Pe toată durata făgăduinţei sale să nu se hrănească cu ceva crescut din viţa de vie, de la a bea vin de struguri pân'la a mânca sâmburi.</span>
<span class="v-num v-5">5&nbsp;</span><span class="v NU6_5" data-id="NU6_5">Pe toată durata făgăduinţei sale, brici nu-i va trece pe cap; până la'mplinirea zilelor cu care el I s'a făgăduit Domnului, sfânt va fi şi va lăsa pletele capului să-i crească'n voie.</span>
<span class="v-num v-6">6&nbsp;</span><span class="v NU6_6" data-id="NU6_6">Pe toată durata pentru care I s'a făgăduit Domnului, de trupul unui mort nu se va apropia;</span>
<span class="v-num v-7">7&nbsp;</span><span class="v NU6_7" data-id="NU6_7">chiar dacă tatăl său va muri, sau mama sa, sau fratele său, sau sora sa, să nu se spurce prin [atingerea de] ei, pentru că sfinţirea Dumnezeului său e peste el, pe capul său.</span>
<span class="v-num v-8">8&nbsp;</span><span class="v NU6_8" data-id="NU6_8">Pe toată durata făgăduinţei sale, sfânt Îi este Domnului.</span>
<span class="v-num v-9">9&nbsp;</span><span class="v NU6_9" data-id="NU6_9">Dacă însă va muri cineva lângă el cu moarte de năprasnă, adică fără veste, şi prin aceasta-şi va întina capul său de nazireu, atunci el să-şi tundă capul în ziua curăţirii sale; în ziua a şaptea să şi-l tundă.</span>
<span class="v-num v-10">10&nbsp;</span><span class="v NU6_10" data-id="NU6_10">Iar în ziua a opta va aduce la preot două turturele sau doi pui de porumbel, la uşa cortului mărturiei,</span>
<span class="v-num v-11">11&nbsp;</span><span class="v NU6_11" data-id="NU6_11">iar preotul va aduce spre jertfă una pentru păcat şi una ca ardere-de-tot, şi-l va curăţi preotul de păcatul atingerii de mort. În chiar ziua aceea el îşi va sfinţi capul</span>
<span class="v-num v-12">12&nbsp;</span><span class="v NU6_12" data-id="NU6_12">şi-I va afierosi Domnului zilele făgăduinţei sale şi va aduce un miel de un an ca jertfă pentru păcat: zilele de până atunci nu i se vor mai socoti, pentru că şi-a'ntinat capul său de om făgăduit.</span>
<span class="v-num v-13">13&nbsp;</span><span class="v NU6_13" data-id="NU6_13">Iată legea pentru cel ce s'a făgăduit pe sine: În ziua când i se'mplineşte vremea pentru care s'a făgăduit, el va fi adus la uşa cortului mărturiei</span>
<span class="v-num v-14">14&nbsp;</span><span class="v NU6_14" data-id="NU6_14">şi-I va aduce Domnului darul său: un miel de un an, fără meteahnă, ca ardere-de-tot; o mioară de un an, fără meteahnă, ca jertfă pentru păcat, şi un berbec fără meteahnă, ca jertfă de mulţumire,</span>
<span class="v-num v-15">15&nbsp;</span><span class="v NU6_15" data-id="NU6_15">şi un coş cu azime din făină curată, pâini frământate cu untdelemn şi turte nedospite unse cu untdelemn, cu prinoasele lor de pâine şi cu turnările lor;</span>
<span class="v-num v-16">16&nbsp;</span><span class="v NU6_16" data-id="NU6_16">preotul le va aduce înaintea Domnului, iar el le va aduce ca jertfă pentru păcat şi ca ardere-de-tot.</span>
<span class="v-num v-17">17&nbsp;</span><span class="v NU6_17" data-id="NU6_17">Berbecul îl va aduce Domnului ca jertfă de mulţumire, peste coşul cu azime, apoi preotul va aduce pentru el prinosul de pâine şi turnarea.</span>
<span class="v-num v-18">18&nbsp;</span><span class="v NU6_18" data-id="NU6_18">Atunci şi acolo, la intrarea cortului mărturiei, cel cu făgăduinţa îşi va tunde părul capului şi-l va pune pe focul de sub jertfa de mulţumire.</span>
<span class="v-num v-19">19&nbsp;</span><span class="v NU6_19" data-id="NU6_19">Preotul va lua apoi şoldul, odată fiert, al berbecului, o pâine nedospită din coş şi o turtă nedospită şi le va pune pe mâinile celui cu făgăduinţa, după ce acesta îşi va fi tuns capul,</span>
<span class="v-num v-20">20&nbsp;</span><span class="v NU6_20" data-id="NU6_20">şi le va ridica preotul ca aducere înaintea Domnului: lucru sfânt e acesta, şi el va fi al preotului, pe lângă pieptul cel ridicat şi pe lângă şoldul aducerii; după care cel cu făgăduinţa poate să bea vin.</span>
<span class="v-num v-21">21&nbsp;</span><span class="v NU6_21" data-id="NU6_21">Aceasta este legea celui ce prin făgăduinţă s'a făgăduit pe sine, aceasta-i jertfa sa către Domnul pentru propria sa făgăduinţă, ea neavând nici o legătură cu darea lui de mână ; după puterea făgăduinţei cu care se va făgădui, aşa va lucra şi legea curăţirii sale".</span>
<span class="v-num v-22">22&nbsp;</span><span class="v NU6_22" data-id="NU6_22">Domnul a grăit către Moise, zicând:</span>
<span class="v-num v-23">23&nbsp;</span><span class="v NU6_23" data-id="NU6_23">"Vorbeşte tu către Aaron şi către fiii săi şi spune-le: Iată cum îi veţi binecuvânta pe fiii lui Israel; le veţi zice aşa:</span>
<span class="v-num v-24">24&nbsp;</span><span class="v NU6_24" data-id="NU6_24">Domnul să te binecuvinteze şi să te păzească!</span>
<span class="v-num v-25">25&nbsp;</span><span class="v NU6_25" data-id="NU6_25">Domnul să-Şi lumineze faţa spre tine şi să te miluiască!</span>
<span class="v-num v-26">26&nbsp;</span><span class="v NU6_26" data-id="NU6_26">Domnul să-Şi ridice faţa spre tine şi să-ţi dăruiască pace!</span>
<span class="v-num v-27">27&nbsp;</span><span class="v NU6_27" data-id="NU6_27">Aşa vor pune ei numele Meu asupra fiilor lui Israel şi Eu, Domnul, îi voi binecuvânta" .</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="NU5.html">&lt;</a>
<a class="home" href="index.html">=</a>
<a class="next" href="NU7.html">&gt;</a>
</div></div>
</body>
</html>