<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOV 34 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JB.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="JB.html">CARTEA LUI IOV 34</a><a class="prev" href="JB33.html">&lt;</a>
<a class="home" href="index.html">=</a>
<a class="next" href="JB35.html">&gt;</a>
</div></div>
<div class="section chapter JB JB34 ron_roa ron " dir="ltr" lang="ro" data-id="JB34" data-nextid="JB35" data-previd="JB33">
<div class="c">34</div>
<div class="p">
<span class="v-num v-1">1&nbsp;</span><span class="v JB34_1" data-id="JB34_1">Elihu a vorbit mai departe şi a zis:</span>
<span class="v-num v-2">2&nbsp;</span><span class="v JB34_2" data-id="JB34_2">"Deci, ascultaţi la mine, voi, cei cu'Nţelepciunea, deschideţi-vă-auzul, voi, cei ce-aveţi Ştiinţa;</span>
<span class="v-num v-3">3&nbsp;</span><span class="v JB34_3" data-id="JB34_3">urechea e cea care cuvintele le cearcă aşa precum gâtlejul mâncările le gustă.</span>
<span class="v-num v-4">4&nbsp;</span><span class="v JB34_4" data-id="JB34_4">Să judecăm de-aceea noi înşine ce-i drept, e bine să cunoaştem noi între noi ce-i bun.</span>
<span class="v-num v-5">5&nbsp;</span><span class="v JB34_5" data-id="JB34_5">Fiindcă Iov a spus-o cu gura: - Eu sunt drept, dar Domnu'ndepărtează de mine judecata;</span>
<span class="v-num v-6">6&nbsp;</span><span class="v JB34_6" data-id="JB34_6">El judecăţii mele i-a'mpotrivit minciuna; adâncă mi-i săgeata; eu, fără strâmbătate...</span>
<span class="v-num v-7">7&nbsp;</span><span class="v JB34_7" data-id="JB34_7">Ah, cine e ca Iov să bea cu uşurinţă batjocura ca apa,</span>
<span class="v-num v-8">8&nbsp;</span><span class="v JB34_8" data-id="JB34_8">fără păcat şi fără nici cea mai mică vină şi făr' să-şi fi dat mâna cu cei fără de lege, nici să fi mers pe cale cu cei necredincioşi?</span>
<span class="v-num v-9">9&nbsp;</span><span class="v JB34_9" data-id="JB34_9">Să nu zici: - Nu e omul cel care cercetează, ci de la Domnu-i vine cerească cercetare.</span>
<span class="v-num v-10">10&nbsp;</span><span class="v JB34_10" data-id="JB34_10">De-aceea luaţi aminte, voi, inimi pricepute: Nu-mi fie ca sub Domnul să fac ceva de rău, sub Cel-Atotputernic să-l tulbur pe cel drept;</span>
<span class="v-num v-11">11&nbsp;</span><span class="v JB34_11" data-id="JB34_11">Căci El plăteşte omul întocmai după faptă, da, El pe om îl află în chiar purtarea lui.</span>
<span class="v-num v-12">12&nbsp;</span><span class="v JB34_12" data-id="JB34_12">Tu crezi că Domnul face ceva lipsit de noimă, că Cel-Atotputernic încurcă judecata,</span>
<span class="v-num v-13">13&nbsp;</span><span class="v JB34_13" data-id="JB34_13">El, Cel ce-a dat pământul? Cine-a făcut pământul şi lumea de sub cer?</span>
<span class="v-num v-14">14&nbsp;</span><span class="v JB34_14" data-id="JB34_14">Că dac'ar vrea El totul pe loc să se oprească şi duhul dintr'o dată să-l ţină lângă Sine,</span>
<span class="v-num v-15">15&nbsp;</span><span class="v JB34_15" data-id="JB34_15">atunci deodată totul din viaţă ar muri şi omul s'ar întoarce'n pământul de'nceput.</span>
<span class="v-num v-16">16&nbsp;</span><span class="v JB34_16" data-id="JB34_16">De nu pricepi, ascultă!, auzul tău să vadă cuvintele cum sună!</span>
<span class="v-num v-17">17&nbsp;</span><span class="v JB34_17" data-id="JB34_17">Vezi tu că veşnic este, şi'n veşnicie drept, Cel ce urăşte'n lume din veac fărădelegea şi-i pierde pe cei răi,</span>
<span class="v-num v-18">18&nbsp;</span><span class="v JB34_18" data-id="JB34_18">El, Cel ce poat' să-i spună'mpăratului: Netrebnic!, şi celor mari ai lumii, la fel: Nelegiuiţi!</span>
<span class="v-num v-19">19&nbsp;</span><span class="v JB34_19" data-id="JB34_19">Cel ce Se uită ţintă în ochi la cel cinstit nu ştie să-i cinstească'n cuvânt pe cei bogaţi, să-i laude la chip</span>
<span class="v-num v-20">20&nbsp;</span><span class="v JB34_20" data-id="JB34_20">pe cei ce'n van se roagă şi strigă către om, nelegiuiţii, zbirii sărmanilor din poartă.</span>
<span class="v-num v-21">21&nbsp;</span><span class="v JB34_21" data-id="JB34_21">Căci El pe om nu-l vede decât în fapta lui, dar nici ea, fapta'n sine, nici ea nu-L dă uitării ,</span>
<span class="v-num v-22">22&nbsp;</span><span class="v JB34_22" data-id="JB34_22">că pentru cel nemernic nu-i loc de ascunziş;</span>
<span class="v-num v-23">23&nbsp;</span><span class="v JB34_23" data-id="JB34_23">de-acum pe omul-semen mai mult n'o să-l înşele, fiindcă Domnu-Şi are privirea peste toţi;</span>
<span class="v-num v-24">24&nbsp;</span><span class="v JB34_24" data-id="JB34_24">El, Cel ce le cunoaşte pe cele neştiute, slăvite, minunate şi multe fără număr,</span>
<span class="v-num v-25">25&nbsp;</span><span class="v JB34_25" data-id="JB34_25">El este Cel ce ştie şi faptele lor toate şi Se întoarce noaptea şi-i culcă la pământ.</span>
<span class="v-num v-26">26&nbsp;</span><span class="v JB34_26" data-id="JB34_26">Pe cei fără credinţă îi mistuie şi-i stinge, dar ei, cu toate-acestea, nu pier şi'n faţa Lui ,</span>
<span class="v-num v-27">27&nbsp;</span><span class="v JB34_27" data-id="JB34_27">ei, cei ce de la legea lui Dumnezeu s'au dus şi nici nu cunoscură a' Sale judecăţi,</span>
<span class="v-num v-28">28&nbsp;</span><span class="v JB34_28" data-id="JB34_28">făcând la El s'ajungă strigarea celor slabi, la El, Cel ce le-aude acestora strigarea.</span>
<span class="v-num v-29">29&nbsp;</span><span class="v JB34_29" data-id="JB34_29">Când El Se linişteşte, au cine-I bagă vină? când El Şi-ascunde faţa, au cine-L va vedea? El pentru neam e unul, şi-acelaşi pentru om,</span>
<span class="v-num v-30">30&nbsp;</span><span class="v JB34_30" data-id="JB34_30">şi dacă'nchide ochii când om viclean domneşte, o face pentru răul ce vine din popor.</span>
<span class="v-num v-31">31&nbsp;</span><span class="v JB34_31" data-id="JB34_31">Când cineva Îi spune: - Am luat zălog, dar gata, de-acum n'o să mai iau,</span>
<span class="v-num v-32">32&nbsp;</span><span class="v JB34_32" data-id="JB34_32">arată-mi Tu aceea ce nu pot eu să văd, şi-o altă nedreptate de-acum nu voi mai face...,</span>
<span class="v-num v-33">33&nbsp;</span><span class="v JB34_33" data-id="JB34_33">nu de la tine oare îţi vei plăti greşala?, căci tu eşti cu cârteala şi-ai început, nu eu; de ştii ceva, vorbeşte!</span>
<span class="v-num v-34">34&nbsp;</span><span class="v JB34_34" data-id="JB34_34">De-aceea înţelepţii cu inima grăi-vor, aşa cum înţeleptul m'ascultă'n tot ce spun.</span>
<span class="v-num v-35">35&nbsp;</span><span class="v JB34_35" data-id="JB34_35">Dar Iov nu întru dreapta pricepere-a grăit, iar vorbele lui toate-s lipsite de ştiinţă.</span>
<span class="v-num v-36">36&nbsp;</span><span class="v JB34_36" data-id="JB34_36">Nu, Iov, ci te învaţă să nu mai dai răspunsuri precum cei ne'nţelepţi,</span>
<span class="v-num v-37">37&nbsp;</span><span class="v JB34_37" data-id="JB34_37">ca nu cumva prin asta să ne sporim păcatul; că grea fărădelege va fi deasupra noastră de-om spune vorbe multe având pe Domnu'n faţă".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JB33.html">&lt;</a>
<a class="home" href="index.html">=</a>
<a class="next" href="JB35.html">&gt;</a>
</div></div>
</body>
</html>