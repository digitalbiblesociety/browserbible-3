<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FACEREA 3 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="GN.html">Biblia Ortodoxă Română Sinodală (2006)</a><a class="location" href="GN.html">FACEREA 3</a><a class="prev" href="GN2.html">&lt;</a>
<a class="home" href="index.html">=</a>
<a class="next" href="GN4.html">&gt;</a>
</div></div>
<div class="section chapter GN GN3 ron_bor ron " dir="ltr" lang="ro" data-id="GN3" data-nextid="GN4" data-previd="GN2">
<div class="c">3</div>
<div class="p">
<span class="v-num v-1">1&nbsp;</span><span class="v GN3_1" data-id="GN3_1">Şarpele însă era cel mai şiret dintre toate fiarele de pe pământ, pe care le făcuse Domnul Dumnezeu. Şi a zis şarpele către femeie: "Dumnezeu a zis El, oare, să nu mâncaţi roade din orice pom din rai?"</span>
<span class="v-num v-2">2&nbsp;</span><span class="v GN3_2" data-id="GN3_2">Iar femeia a zis către şarpe: "Roade din pomii raiului putem să mâncăm;</span>
<span class="v-num v-3">3&nbsp;</span><span class="v GN3_3" data-id="GN3_3">Numai din rodul pomului celui din mijlocul raiului ne-a zis Dumnezeu: "Să nu mâncaţi din el, nici să vă atingeţi de el, ca să nu muriţi!"</span>
<span class="v-num v-4">4&nbsp;</span><span class="v GN3_4" data-id="GN3_4">Atunci şarpele a zis către femeie: "Nu, nu veţi muri!</span>
<span class="v-num v-5">5&nbsp;</span><span class="v GN3_5" data-id="GN3_5">Dar Dumnezeu ştie că în ziua în care veţi mânca din el vi se vor deschide ochii şi veţi fi ca Dumnezeu, cunoscând binele şi răul".</span>
<span class="v-num v-6">6&nbsp;</span><span class="v GN3_6" data-id="GN3_6">De aceea femeia, socotind că rodul pomului este bun de mâncat şi plăcut ochilor la vedere şi vrednic de dorit, pentru că dă ştiinţă, a luat din el şi a mâncat şi a dat bărbatului său şi a mâncat şi el.</span>
<span class="v-num v-7">7&nbsp;</span><span class="v GN3_7" data-id="GN3_7">Atunci li s-au deschis ochii la amândoi şi au cunoscut că erau goi, şi au cusut frunze de smochin şi şi-au făcut acoperăminte.</span>
<span class="v-num v-8">8&nbsp;</span><span class="v GN3_8" data-id="GN3_8">Iar când au auzit glasul Domnului Dumnezeu, Care umbla prin rai, în răcoarea serii, s-au ascuns Adam şi femeia lui de faţa Domnului Dumnezeu printre pomii raiului.</span>
<span class="v-num v-9">9&nbsp;</span><span class="v GN3_9" data-id="GN3_9">Şi a strigat Domnul Dumnezeu pe Adam şi i-a zis: "Adame, unde eşti?"</span>
<span class="v-num v-10">10&nbsp;</span><span class="v GN3_10" data-id="GN3_10">Răspuns-a acesta: "Am auzit glasul Tău în rai şi m-am temut, căci sunt gol, şi m-am ascuns".</span>
<span class="v-num v-11">11&nbsp;</span><span class="v GN3_11" data-id="GN3_11">Şi i-a zis Dumnezeu: "Cine ti-a spus că eşti gol? Nu cumva ai mâncat din pomul din care ti-am poruncit să nu mănânci?"</span>
<span class="v-num v-12">12&nbsp;</span><span class="v GN3_12" data-id="GN3_12">Zis-a Adam: "Femeia care mi-ai dat-o să fie cu mine, aceea mi-a dat din pom şi am mâncat".</span>
<span class="v-num v-13">13&nbsp;</span><span class="v GN3_13" data-id="GN3_13">Şi a zis Domnul Dumnezeu către femeie: "Pentru ce ai făcut aceasta?" Iar femeia a zis: "Şarpele m-a amăgit şi eu am mâncat".</span>
<span class="v-num v-14">14&nbsp;</span><span class="v GN3_14" data-id="GN3_14">Zis-a Domnul Dumnezeu către şarpe: "Pentru că ai făcut aceasta, blestemat să fii între toate animalele şi între toate fiarele câmpului; pe pântecele tău să te târăşti şi ţărână să mănânci în toate zilele vieţii tale!</span>
<span class="v-num v-15">15&nbsp;</span><span class="v GN3_15" data-id="GN3_15">Duşmănie voi pune între tine şi între femeie, între sămânţa ta şi sămânţa ei; aceasta îţi va zdrobi capul, iar tu îi vei înţepa călcâiul".</span>
<span class="v-num v-16">16&nbsp;</span><span class="v GN3_16" data-id="GN3_16">Iar femeii i-a zis: "Voi înmulţi mereu necazurile tale, mai ales în vremea sarcinii tale; în dureri vei naşte copii; atrasă vei fi către bărbatul tău şi el te va stăpâni".</span>
<span class="v-num v-17">17&nbsp;</span><span class="v GN3_17" data-id="GN3_17">Iar lui Adam i-a zis: "Pentru că ai ascultat vorba femeii tale şi ai mâncat din pomul din care ţi-am poruncit: "Să nu mănânci", blestemat va fi pământul pentru tine! Cu osteneală să te hrăneşti din el în toate zilele vieţii tale!</span>
<span class="v-num v-18">18&nbsp;</span><span class="v GN3_18" data-id="GN3_18">Spini şi pălămidă îţi va rodi el şi te vei hrăni cu iarba câmpului!</span>
<span class="v-num v-19">19&nbsp;</span><span class="v GN3_19" data-id="GN3_19">În sudoarea fetei tale îţi vei mânca pâinea ta, până te vei întoarce în pământul din care eşti luat; căci pământ eşti şi în pământ te vei întoarce".</span>
<span class="v-num v-20">20&nbsp;</span><span class="v GN3_20" data-id="GN3_20">Şi a pus Adam femeii sale numele Eva, adică viaţă, pentru că ea era să fie mama tuturor celor vii.</span>
<span class="v-num v-21">21&nbsp;</span><span class="v GN3_21" data-id="GN3_21">Apoi a făcut Domnul Dumnezeu lui Adam şi femeii lui îmbrăcăminte de piele şi i-a îmbrăcat.</span>
<span class="v-num v-22">22&nbsp;</span><span class="v GN3_22" data-id="GN3_22">Şi a zis Domnul Dumnezeu: "Iată Adam s-a făcut ca unul dintre Noi, cunoscând binele şi răul. Şi acum nu cumva să-şi întindă mâna şi să ia roade din pomul vieţii, să mănânce şi să trăiască în veci!..."</span>
<span class="v-num v-23">23&nbsp;</span><span class="v GN3_23" data-id="GN3_23">De aceea l-a scos Domnul Dumnezeu din grădina cea din Eden, ca să lucreze pământul, din care fusese luat.</span>
<span class="v-num v-24">24&nbsp;</span><span class="v GN3_24" data-id="GN3_24">Şi izgonind pe Adam, l-a aşezat în preajma grădinii celei din Eden şi a pus heruvimi şi sabie de flacără vâlvâitoare, să păzească drumul către pomul vieţii.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="GN2.html">&lt;</a>
<a class="home" href="index.html">=</a>
<a class="next" href="GN4.html">&gt;</a>
</div></div>
</body>
</html>