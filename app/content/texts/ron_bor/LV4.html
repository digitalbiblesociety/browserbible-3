<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>LEVITICUL 4 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="LV.html">Biblia Ortodoxă Română Sinodală (2006)</a><a class="location" href="LV.html">LEVITICUL 4</a><a class="prev" href="LV3.html">&lt;</a>
<a class="home" href="index.html">=</a>
<a class="next" href="LV5.html">&gt;</a>
</div></div>
<div class="section chapter LV LV4 ron_bor ron " dir="ltr" lang="ron" data-id="LV4" data-nextid="LV5" data-previd="LV3">
<div class="c">4</div>
<div class="p">
<span class="v-num v-1">1&nbsp;</span><span class="v LV4_1" data-id="LV4_1">Şi a grăit Domnul cu Moise şi a zis:</span>
<span class="v-num v-2">2&nbsp;</span><span class="v LV4_2" data-id="LV4_2">"Grăieşte fiilor lui Israel şi le spune: Dacă vreun om va păcătui din neştiinţă împotriva poruncilor Domnului şi va face ce nu se cuvine, călcând vreuna din ele;</span>
<span class="v-num v-3">3&nbsp;</span><span class="v LV4_3" data-id="LV4_3">De a păcătuit arhiereu miruit şi a tras pe popor la păcat, pentru păcatul său, pe care l-a săvârşit, să aducă un viţel fără meteahnă, ca jertfă Domnului pentru păcat;</span>
<span class="v-num v-4">4&nbsp;</span><span class="v LV4_4" data-id="LV4_4">Să înfăţişeze viţelul înaintea Domnului, la uşa cortului adunării, să-şi pună mâna sa pe capul viţelului şi să junghie viţelul înaintea Domnului.</span>
<span class="v-num v-5">5&nbsp;</span><span class="v LV4_5" data-id="LV4_5">Apoi să ia preotul cel miruit, ale cărui mâini sunt sfinţite, din sângele viţelului şi să-l ducă în cortul adunării.</span>
<span class="v-num v-6">6&nbsp;</span><span class="v LV4_6" data-id="LV4_6">Acolo să-şi moaie preotul degetul său în sânge, să stropească cu sânge de şapte ori înaintea Domnului, asupra perdelei locaşului sfânt.</span>
<span class="v-num v-7">7&nbsp;</span><span class="v LV4_7" data-id="LV4_7">După aceea să pună preotul din sângele viţelului înaintea Domnului, pe coarnele jertfelnicului tămâierii, care se află în cortul adunării, iar toată rămăşiţa din sângele viţelului s-o toarne la temelia jertfelnicului arderii de tot, care se află înaintea cortului adunării.</span>
<span class="v-num v-8">8&nbsp;</span><span class="v LV4_8" data-id="LV4_8">Apoi să scoată din viţelul adus pentru păcat toată grăsimea lui, grăsimea cea de pe măruntaie, toată grăsimea ce acoperă lăuntrul,</span>
<span class="v-num v-9">9&nbsp;</span><span class="v LV4_9" data-id="LV4_9">Amândoi rărunchii cu grăsimea de pe ei şi cea de pe şolduri, seul de pe ficat; acestea să le scoată împreună cu rărunchii,</span>
<span class="v-num v-10">10&nbsp;</span><span class="v LV4_10" data-id="LV4_10">Precum se ia din viţelul jertfei de izbăvire, şi să le ardă preotul pe jertfelnicul arderii de tot.</span>
<span class="v-num v-11">11&nbsp;</span><span class="v LV4_11" data-id="LV4_11">Iar pielea viţelului şi tot trupul lui cu capul şi cu picioarele lui, cu măruntaiele lui şi cu necurăţenia lui,</span>
<span class="v-num v-12">12&nbsp;</span><span class="v LV4_12" data-id="LV4_12">Adică tot viţelul să-l scoată afară din tabără, la loc curat, unde se aruncă cenuşa, şi să-l ardă pe foc de lemne; unde se aruncă cenuşa, acolo să-l ardă.</span>
<span class="v-num v-13">13&nbsp;</span><span class="v LV4_13" data-id="LV4_13">Dacă însă toată obştea lui Israel va păcătui, din neştiinţă, şi va face împotriva poruncilor Domnului ceva ce nu trebuia făcut şi vrednic de osândă, iar fapta `aceasta va rămâne necunoscută adunării,</span>
<span class="v-num v-14">14&nbsp;</span><span class="v LV4_14" data-id="LV4_14">Când se va afla păcatul, pe care l-au săvârşit ei, să se aducă din partea întregii obşti un viţel fără meteahnă, jertfă pentru păcat, să-l înfăţişeze înaintea cortului adunării,</span>
<span class="v-num v-15">15&nbsp;</span><span class="v LV4_15" data-id="LV4_15">Iar bătrânii obştii să-şi pună mâinile lor pe capul viţelului, înaintea Domnului şi să junghie viţelul înaintea Domnului.</span>
<span class="v-num v-16">16&nbsp;</span><span class="v LV4_16" data-id="LV4_16">Apoi preotul miruit să ducă din sângele viţelului în cortul adunării.</span>
<span class="v-num v-17">17&nbsp;</span><span class="v LV4_17" data-id="LV4_17">Să-şi moaie preotul degetul său în sângele viţelului şi să stropească de şapte ori înaintea Domnului asupra perdelei sfintei sfintelor.</span>
<span class="v-num v-18">18&nbsp;</span><span class="v LV4_18" data-id="LV4_18">Apoi preotul să pună din sânge pe coarnele jertfelnicului tămâierii, care este înaintea feţei Domnului în cortul adunării, iar celălalt sânge să-l toarne la temelia jertfelnicului arderii de tot, care este la uşa cortului adunării.</span>
<span class="v-num v-19">19&nbsp;</span><span class="v LV4_19" data-id="LV4_19">Toată grăsimea lui s-o scoată din el şi s-o ardă pe jertfelnic;</span>
<span class="v-num v-20">20&nbsp;</span><span class="v LV4_20" data-id="LV4_20">Şi să facă cu viţelul acesta ceea ce s-a făcut cu viţelul adus pentru păcat; aşa să facă cu el şi aşa să-i cureţe preotul şi li se va ierta păcatul.</span>
<span class="v-num v-21">21&nbsp;</span><span class="v LV4_21" data-id="LV4_21">După aceea să scoată viţelul întreg afară din tabără şi să-l ardă aşa cum a ars şi viţelul de care s-a vorbit mai sus. Aceasta e jertfă pentru păcatul obştii.</span>
<span class="v-num v-22">22&nbsp;</span><span class="v LV4_22" data-id="LV4_22">Iar dacă va greşi o căpetenie şi din neştiinţă va face împotriva uneia din toate poruncile Domnului Dumnezeului său ceva ce nu trebuia să facă şi vrednic de osândă,</span>
<span class="v-num v-23">23&nbsp;</span><span class="v LV4_23" data-id="LV4_23">Când va afla el păcatul său, pe care l-a săvârşit, să aducă jertfă pentru păcat un ţap fără meteahnă,</span>
<span class="v-num v-24">24&nbsp;</span><span class="v LV4_24" data-id="LV4_24">Să-şi pună mâna sa pe capul ţapului şi să-l junghie, unde se junghie arderile de tot, înaintea Domnului; aceasta este jertfă pentru păcat.</span>
<span class="v-num v-25">25&nbsp;</span><span class="v LV4_25" data-id="LV4_25">Iar preotul să ia cu degetul său sânge de la jertfa pentru păcat şi să-l pună pe coarnele jertfelnicului arderii de tot, iar celălalt sânge să-l toarne la temelia jertfelnicului arderii de tot.</span>
<span class="v-num v-26">26&nbsp;</span><span class="v LV4_26" data-id="LV4_26">Toată grăsimea ei s-o ardă pe jertfelnic, ca grăsimea jertfei de izbăvire, şi aşa îl va curăţi preotul de păcatul lui şi i se va ierta.</span>
<span class="v-num v-27">27&nbsp;</span><span class="v LV4_27" data-id="LV4_27">Dacă însă un om din poporul de rând va greşi din neştiinţă împotriva uneia din toate poruncile Domnului şi va face ceva ce nu trebuia să facă şi vrednic de osândă,</span>
<span class="v-num v-28">28&nbsp;</span><span class="v LV4_28" data-id="LV4_28">Când va afla el păcatul ce l-a săvârşit, să aducă din caprele sale jertfă o capră fără meteahnă, pentru păcatul ce l-a săvârşit,</span>
<span class="v-num v-29">29&nbsp;</span><span class="v LV4_29" data-id="LV4_29">Să-şi pună mâna sa pe capul jertfei pentru păcat şi să junghie capra adusă, jertfă pentru păcat, unde se junghie jertfele arderii de tot.</span>
<span class="v-num v-30">30&nbsp;</span><span class="v LV4_30" data-id="LV4_30">Apoi să ia preotul din sângele ei cu degetul său şi să pună pe coarnele jertfelnicului arderii de tot, iar celălalt sânge să-l toarne la temelia jertfelnicului.</span>
<span class="v-num v-31">31&nbsp;</span><span class="v LV4_31" data-id="LV4_31">Toată grăsimea ei s-o aleagă, cum se alege grăsimea la jertfele de mântuire, şi s-o ardă preotul pe jertfelnic, spre miros bine-plăcut Domnului; astfel îl va curăţi preotul şi i se va ierta păcatul.</span>
<span class="v-num v-32">32&nbsp;</span><span class="v LV4_32" data-id="LV4_32">Iar dacă cineva vrea să aducă jertfă pentru păcat din turma de oi, să aducă parte femeiască, fără meteahnă,</span>
<span class="v-num v-33">33&nbsp;</span><span class="v LV4_33" data-id="LV4_33">Să-şi pună mâna sa pe capul jertfei pentru păcat şi s-o junghie, ca jertfă pentru păcat, la locul unde se junghie jertfa arderii de tot.</span>
<span class="v-num v-34">34&nbsp;</span><span class="v LV4_34" data-id="LV4_34">Apoi să ia preotul cu degetul său din sângele acestei jertfe pentru păcat şi să pună pe coarnele jertfelnicului arderii de tot, iar celălalt sânge să-l toarne jos lângă jertfelnic.</span>
<span class="v-num v-35">35&nbsp;</span><span class="v LV4_35" data-id="LV4_35">Toată grăsimea ei s-o aleagă, cum se alege grăsimea din oaia pentru jertfă de izbăvire, şi s-o ardă preotul pe jertfelnic, ca jertfă Domnului; şi aşa îl va curăţi preotul de păcatul ce l-a săvârşit şi i se va ierta".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="LV3.html">&lt;</a>
<a class="home" href="index.html">=</a>
<a class="next" href="LV5.html">&gt;</a>
</div></div>
</body>
</html>