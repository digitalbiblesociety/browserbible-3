<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI NEEMIA - A DOUA CARTE A LUI EZDRA 5 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="NH.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="NH.html">CARTEA LUI NEEMIA - A DOUA CARTE A LUI EZDRA 5</a><a class="prev" href="NH4.html">&lt;</a>
<a class="home" href="index.html">=</a>
<a class="next" href="NH6.html">&gt;</a>
</div></div>
<div class="section chapter NH NH5 ron_roa ron " dir="ltr" lang="ro" data-id="NH5" data-nextid="NH6" data-previd="NH4">
<div class="c">5</div>
<div class="p">
<span class="v-num v-1">1&nbsp;</span><span class="v NH5_1" data-id="NH5_1">Mare era strigătul poporului şi al femeilor către fraţii lor Iudei.</span>
<span class="v-num v-2">2&nbsp;</span><span class="v NH5_2" data-id="NH5_2">Unii ziceau: "Noi, cu fiii şi fiicele noastre, suntem amanetaţi ; aşa vom lua grâu şi vom mânca şi vom trăi".</span>
<span class="v-num v-3">3&nbsp;</span><span class="v NH5_3" data-id="NH5_3">Alţii ziceau: "Ne vom pune zălog ţarinile şi viile şi casele, ca să luăm grâu şi să mâncăm".</span>
<span class="v-num v-4">4&nbsp;</span><span class="v NH5_4" data-id="NH5_4">Iar alţii ziceau: "Ca să ne plătim birurile către rege, noi ne-am împrumutat cu bani în schimbul ţarinilor şi al viilor şi al caselor noastre.</span>
<span class="v-num v-5">5&nbsp;</span><span class="v NH5_5" data-id="NH5_5">Şi acum: noi avem un trup ca şi al fraţilor noştri, copiii noştri sunt asemenea copiilor lor; cu toate acestea, iată că noi suntem nevoiţi să-i vindem pe fiii noştri şi pe fiicele noastre ca robi, iar unele din fiicele noastre devin de-a dreptul sclave; în mâinile noastre nu-i nici o putere, căci ţarinile şi viile noastre se află în mâinile nobililor".</span>
<span class="v-num v-6">6&nbsp;</span><span class="v NH5_6" data-id="NH5_6">Iar eu, când am auzit strigarea şi cuvintele acestea, am fost cuprins de mare mâhnire.</span>
<span class="v-num v-7">7&nbsp;</span><span class="v NH5_7" data-id="NH5_7">Şi m'am sfătuit cu propria mea inimă şi m'am rostit împotriva nobililor şi a mai-marilor şi le-am zis: Oare fiece om trebuie să ceară de la fratele său ceea ce cereţi voi?... Şi'mpotriva lor am făcut o adunare mare</span>
<span class="v-num v-8">8&nbsp;</span><span class="v NH5_8" data-id="NH5_8">şi le-am zis: Noi, de bunăvoia noastră , i-am răscumpărat pe fraţii noştri care fuseseră vânduţi la păgâni; iar voi, voi îi vindeţi pe fraţii voştri?; şi asta, pentru ca ei să ne fie daţi nouă?... Iar ei, neaflând nici un răspuns, au tăcut.</span>
<span class="v-num v-9">9&nbsp;</span><span class="v NH5_9" data-id="NH5_9">Şi le-am zis: Ceea ce faceţi voi nu e un lucru bun; voi nu umblaţi în frica Dumnezeului nostru, aruncând astfel asupră-ne ocara vrăjmaşilor noştri păgâni.</span>
<span class="v-num v-10">10&nbsp;</span><span class="v NH5_10" data-id="NH5_10">Iată, eu şi fraţii mei şi cunoscuţii mei le-am dat bani şi grâu fără să le fi cerut să plătească.</span>
<span class="v-num v-11">11&nbsp;</span><span class="v NH5_11" data-id="NH5_11">Aşadar, chiar astăzi înapoiaţi-le ţarinile şi viile şi măslinii şi casele, iar dobânda să le-o înapoiaţi în grâu, vin şi untdelemn!</span>
<span class="v-num v-12">12&nbsp;</span><span class="v NH5_12" data-id="NH5_12">Iar ei au zis: "Vom înapoia şi nu vom pretinde nimic de la ei; vom face aşa cum ai spus". Atunci, chemând preoţii, i-am legat cu jurământ că vor face aşa cum au spus.</span>
<span class="v-num v-13">13&nbsp;</span><span class="v NH5_13" data-id="NH5_13">Iar eu mi-am scuturat îmbrăcămintea şi am zis: Aşa să-l scuture Dumnezeu şi de casă şi de roada muncii lui, pe tot omul care nu se va ţine de cuvântul acesta; aşa să fie: scuturat şi gol!... Şi toată adunarea a zis: "Amin!" Şi L-a lăudat pe Domnul; şi poporul şi-a ţinut cuvântul.</span>
<span class="v-num v-14">14&nbsp;</span><span class="v NH5_14" data-id="NH5_14">Din ziua în care el m'a împuternicit să le fiu guvernator în ţara lui Iuda, - din cel de al douăzecilea an până în cel de al treizeci şi doilea an al [domniei] lui Artaxerxe -, adică timp de doisprezece ani, eu şi fraţii mei n'am mâncat din vlaga lor.</span>
<span class="v-num v-15">15&nbsp;</span><span class="v NH5_15" data-id="NH5_15">Căci guvernatorii de dinaintea mea i-au apăsat luând de la ei pâine şi vin şi cel din urmă ban, patruzeci de drahme de argint; ba până şi slugile lor erau stăpâni peste popor; eu însă n'am făcut aşa, căci m'am temut de Dumnezeu;</span>
<span class="v-num v-16">16&nbsp;</span><span class="v NH5_16" data-id="NH5_16">la zid am lucrat, ţarină nu mi-am cumpărat, iar slujbaşii mei s'au adunat acolo la lucru;</span>
<span class="v-num v-17">17&nbsp;</span><span class="v NH5_17" data-id="NH5_17">la masa mea se aflau Iudei în număr de până la o sută cincizeci de bărbaţi, în afară de cei veniţi la noi din neamurile învecinate;</span>
<span class="v-num v-18">18&nbsp;</span><span class="v NH5_18" data-id="NH5_18">zilnic se gătea un viţel şi şase oi alese şi un ied; şi, la zece zile, vin din belşug, de toate soiurile; cu toate acestea, pâinea cuvenită conducătorului n'am cerut-o, de vreme ce poporul acesta era foarte împovărat.</span>
<span class="v-num v-19">19&nbsp;</span><span class="v NH5_19" data-id="NH5_19">Adu-Ţi aminte de mine, Doamne, spre tot binele, de dragul a tot ceea ce am făcut eu pentru poporul acesta!</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="NH4.html">&lt;</a>
<a class="home" href="index.html">=</a>
<a class="next" href="NH6.html">&gt;</a>
</div></div>
</body>
</html>