<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FACEREA ÎNTÂIA CARTE A LUI MOISE 34 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="GN.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="GN.html">FACEREA ÎNTÂIA CARTE A LUI MOISE 34</a><a class="prev" href="GN33.html">&lt;</a>
<a class="home" href="index.html">=</a>
<a class="next" href="GN35.html">&gt;</a>
</div></div>
<div class="section chapter GN GN34 ron_roa ron " dir="ltr" lang="ro" data-id="GN34" data-nextid="GN35" data-previd="GN33">
<div class="c">34</div>
<div class="p">
<span class="v-num v-1">1&nbsp;</span><span class="v GN34_1" data-id="GN34_1">Dina, fata pe care Lia i-o născuse lui Iacob, a ieşit să le vadă pe fetele localnicilor.</span>
<span class="v-num v-2">2&nbsp;</span><span class="v GN34_2" data-id="GN34_2">Şi dac'a văzut-o Sichem, feciorul lui Hemor Heveul, stăpânul acelui ţinut, a luat-o, s'a culcat cu ea şi a necinstit-o.</span>
<span class="v-num v-3">3&nbsp;</span><span class="v GN34_3" data-id="GN34_3">Apoi sufletul i s'a lipit de Dina, fata lui Iacob, i-a căzut dragă fata şi i-a vorbit fetei după inima ei.</span>
<span class="v-num v-4">4&nbsp;</span><span class="v GN34_4" data-id="GN34_4">Şi a zis Sichem către Hemor, tatăl său: "Ia-mi-o pe copila aceasta de femeie!"</span>
<span class="v-num v-5">5&nbsp;</span><span class="v GN34_5" data-id="GN34_5">Iacob aflase că fiul lui Hemor o pângărise pe Dina, fiica sa, dar, întrucât feciorii săi erau cu vitele pe câmp, a tăcut până ce ei s'au întors.</span>
<span class="v-num v-6">6&nbsp;</span><span class="v GN34_6" data-id="GN34_6">Iar Hemor, tatăl lui Sichem, a venit la Iacob să vorbească cu el.</span>
<span class="v-num v-7">7&nbsp;</span><span class="v GN34_7" data-id="GN34_7">Când au venit însă de la câmp feciorii lui Iacob şi au aflat întâmplarea, s'au scârbit şi foarte s'au mâniat împotriva celui ce săvârşise în Israel o faptă de ocară, culcându-se cu fata lui Iacob: aşa ceva-i de neînchipuit!</span>
<span class="v-num v-8">8&nbsp;</span><span class="v GN34_8" data-id="GN34_8">Iar Hemor le-a grăit, zicând: "Sufletul lui Sichem, feciorul meu, s'a îndrăgostit de fata voastră: daţi-i-o deci lui de femeie!</span>
<span class="v-num v-9">9&nbsp;</span><span class="v GN34_9" data-id="GN34_9">Încuscriţi-vă cu noi: daţi-le după noi pe fetele voastre, iar pe fetele noastre să le ia feciorii voştri;</span>
<span class="v-num v-10">10&nbsp;</span><span class="v GN34_10" data-id="GN34_10">şedeţi cu noi la un loc, şi iată că ţara vi se'mbie: aşezaţi-vă'n ea şi faceţi negoţ, agonisiţi-vă într'însa moşie".</span>
<span class="v-num v-11">11&nbsp;</span><span class="v GN34_11" data-id="GN34_11">Iar Sichem a zis către tatăl [Dinei] şi către fraţii ei: "Să aflu eu har în ochii voştri, şi vă voi da orice-mi veţi spune.</span>
<span class="v-num v-12">12&nbsp;</span><span class="v GN34_12" data-id="GN34_12">Oricât de mari îi veţi hotărî voi preţul şi darurile , eu vă voi da orice-mi veţi spune, numai daţi-mi-o mie pe copila asta de femeie!"</span>
<span class="v-num v-13">13&nbsp;</span><span class="v GN34_13" data-id="GN34_13">Feciorii lui Iacob însă i-au răspuns cu vicleşug lui Sichem, ca şi lui Hemor, tatăl său; şi au răspuns aşa fiindcă el o necinstise pe Dina, sora lor.</span>
<span class="v-num v-14">14&nbsp;</span><span class="v GN34_14" data-id="GN34_14">Le-au vorbit Simeon şi Levi, fraţii Dinei, feciorii Liei: "Aşa ceva noi nu putem face: s'o dăm pe sora noastră după un bărbat netăiat-împrejur! Aşa ceva ar fi pentru noi o mare ruşine.</span>
<span class="v-num v-15">15&nbsp;</span><span class="v GN34_15" data-id="GN34_15">Într'un singur fel veţi avea învoirea noastră şi vom locui cu voi: dacă vă veţi face asemenea nouă, prin aceea că toţi bărbaţii voştri se vor tăia'mprejur.</span>
<span class="v-num v-16">16&nbsp;</span><span class="v GN34_16" data-id="GN34_16">Atunci ne vom da fetele după voi, iar noi ne vom lua femei dintre fetele voastre, şi vom locui împreună cu voi şi vom fi ca un singur popor.</span>
<span class="v-num v-17">17&nbsp;</span><span class="v GN34_17" data-id="GN34_17">Iar dacă nu veţi asculta de noi să vă tăiaţi împrejur, noi ne luăm fetele şi ne ducem".</span>
<span class="v-num v-18">18&nbsp;</span><span class="v GN34_18" data-id="GN34_18">Vorbele acestea au plăcut lui Hemor şi lui Sichem, feciorul lui Hemor,</span>
<span class="v-num v-19">19&nbsp;</span><span class="v GN34_19" data-id="GN34_19">iar tânărul n'a zăbovit s'o şi facă, îndrăgostit cum era de fata lui Iacob. El era şi cel mai cu trecere în casa tatălui său.</span>
<span class="v-num v-20">20&nbsp;</span><span class="v GN34_20" data-id="GN34_20">Şi au venit Hemor şi Sichem, feciorul său, la poarta cetăţii lor , şi au început a le grăi locuitorilor cetăţii, zicând:</span>
<span class="v-num v-21">21&nbsp;</span><span class="v GN34_21" data-id="GN34_21">"Oamenii aceştia ne sunt prielnici; să se aşeze dar în ţara noastră şi să facă negoţ în ea. Iată că ţara-i largă, cât le stă'nainte-le; pe fetele lor să ni le luăm noi de femei, iar pe fetele noastre să le dăm după ei.</span>
<span class="v-num v-22">22&nbsp;</span><span class="v GN34_22" data-id="GN34_22">Numai că oamenii aceştia se învoiesc să locuiască laolaltă cu noi, spre a fi un singur popor, doar dacă şi bărbaţii noştri se vor tăia'mprejur, aşa cum sunt ei tăiaţi împrejur.</span>
<span class="v-num v-23">23&nbsp;</span><span class="v GN34_23" data-id="GN34_23">Oare turmele lor, averile şi vitele lor nu vor fi ele ale noastre? Numai să aibă ei învoirea noastră, şi vor locui laolaltă cu noi".</span>
<span class="v-num v-24">24&nbsp;</span><span class="v GN34_24" data-id="GN34_24">Toţi cei ce ieşeau pe poarta cetăţii lor au ascultat de Hemor şi de Sichem, feciorul său, şi toţi au fost tăiaţi împrejur, toţi cei de parte bărbătească.</span>
<span class="v-num v-25">25&nbsp;</span><span class="v GN34_25" data-id="GN34_25">Şi a fost că a treia zi, la vremea când aceştia erau în dureri, cei doi feciori ai lui Iacob, Simeon şi Levi, fraţii Dinei, şi-au luat fiecare sabia şi au intrat fără teamă în cetate şi i-au ucis pe toţi bărbaţii.</span>
<span class="v-num v-26">26&nbsp;</span><span class="v GN34_26" data-id="GN34_26">Prin ascuţişul săbiei i-au trecut şi pe Hemor şi pe fiul său Sichem, au luat-o pe Dina din casa lui Sichem şi s'au dus.</span>
<span class="v-num v-27">27&nbsp;</span><span class="v GN34_27" data-id="GN34_27">Fiii lui Iacob s'au năpustit apoi asupra celor răniţi şi au jefuit cetatea în care fusese necinstită Dina, sora lor.</span>
<span class="v-num v-28">28&nbsp;</span><span class="v GN34_28" data-id="GN34_28">Le-au luat toate oile, toţi boii, toţi asinii, tot ce era în cetate şi tot ce era în câmp.</span>
<span class="v-num v-29">29&nbsp;</span><span class="v GN34_29" data-id="GN34_29">Toate bogăţiile lor, pe toţi copiii şi pe toate femeile lor le-au dus în robie; şi au jefuit tot ce era în cetate şi tot ce era prin case.</span>
<span class="v-num v-30">30&nbsp;</span><span class="v GN34_30" data-id="GN34_30">Atunci Iacob a zis către Simeon şi către Levi: "Urât m'aţi făcut voi pe mine, ca şi cum eu aş fi un rău în ochii locuitorilor acestei ţări, ai tuturor, ai Canaaneenilor şi ai Ferezeilor. Eu nu sunt decât un om cu oameni puţini, aşa că ei se vor ridica împotrivă-mi şi mă vor ucide şi voi fi nimicit, eu şi casa mea".</span>
<span class="v-num v-31">31&nbsp;</span><span class="v GN34_31" data-id="GN34_31">Şi i-au zis: "Dar ei? să se poarte ei cu sora noastră cum s'ar purta cu o târfă?...".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="GN33.html">&lt;</a>
<a class="home" href="index.html">=</a>
<a class="next" href="GN35.html">&gt;</a>
</div></div>
</body>
</html>