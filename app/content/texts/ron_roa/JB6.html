<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOV 6 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JB.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="JB.html">CARTEA LUI IOV 6</a><a class="prev" href="JB5.html">&lt;</a>
<a class="home" href="index.html">=</a>
<a class="next" href="JB7.html">&gt;</a>
</div></div>
<div class="section chapter JB JB6 ron_roa ron " dir="ltr" lang="ron" data-id="JB6" data-nextid="JB7" data-previd="JB5">
<div class="c">6</div>
<div class="p">
<span class="v-num v-1">1&nbsp;</span><span class="v JB6_1" data-id="JB6_1">Şi răspunzând Iov, a zis:</span>
<span class="v-num v-2">2&nbsp;</span><span class="v JB6_2" data-id="JB6_2">"O, dac'ar fi catargul să-mi strângă sus frământul , durerile să-mi pună'n balanţă pe tipsii,</span>
<span class="v-num v-3">3&nbsp;</span><span class="v JB6_3" data-id="JB6_3">acestea-ar fi mai grele decât nisipul mării; de-aceea, pe cât pare, mi-i vorba dezlânată.</span>
<span class="v-num v-4">4&nbsp;</span><span class="v JB6_4" data-id="JB6_4">Că'n trupul meu înfipte-s a' Domnului săgeţi; a lor întărâtare tot sângele mi-l soarbe şi roiul lor mă'mpunge când vorba mi-o încep.</span>
<span class="v-num v-5">5&nbsp;</span><span class="v JB6_5" data-id="JB6_5">Au va zbiera asinul sălbatic de-i sătul? mugi-va oare boul cu ieslea plină'n faţă?</span>
<span class="v-num v-6">6&nbsp;</span><span class="v JB6_6" data-id="JB6_6">poţi să mănânci o pâine făcută fără sare? şi unde-i oare gustul cuvintelor deşarte?</span>
<span class="v-num v-7">7&nbsp;</span><span class="v JB6_7" data-id="JB6_7">Că'n sufletul din mine nu-i chip de alinare, mâncarea mea duhneşte-a miros urât de leu.</span>
<span class="v-num v-8">8&nbsp;</span><span class="v JB6_8" data-id="JB6_8">Că dacă Domnu-mi cheamă pe buze rugăciunea, atuncea şi nădejdea tot El o să mi-o dea.</span>
<span class="v-num v-9">9&nbsp;</span><span class="v JB6_9" data-id="JB6_9">De vreme ce-a'nceput-o, rănească-mă deci Domnul, dar tot El, pân'la urmă, să nu mă nimicească.</span>
<span class="v-num v-10">10&nbsp;</span><span class="v JB6_10" data-id="JB6_10">Mormânt fie-mi cetatea peste-ale cărei ziduri săream; eu nu-mi ţin partea, căci sfintele cuvinte - a Domnului rostire - eu nu le-am înşelat.</span>
<span class="v-num v-11">11&nbsp;</span><span class="v JB6_11" data-id="JB6_11">Căci ce putere oare am eu ca să mai rabd? sau câte zile'n faţă pân'viaţa mi-o ridică?</span>
<span class="v-num v-12">12&nbsp;</span><span class="v JB6_12" data-id="JB6_12">Tăria mea e oare tărie ca de piatră? sau carnea mea e oare o carne de aramă?</span>
<span class="v-num v-13">13&nbsp;</span><span class="v JB6_13" data-id="JB6_13">Au nu în El nădejdea întreagă mi-o puneam? şi, iată, ajutorul s'a'ndepărtat de mine.</span>
<span class="v-num v-14">14&nbsp;</span><span class="v JB6_14" data-id="JB6_14">Departe-mi este mila, şi-a Domnului veghere mă trece cu vederea.</span>
<span class="v-num v-15">15&nbsp;</span><span class="v JB6_15" data-id="JB6_15">Ai mei cei de aproape n'au căutat spre mine; ca pe o albie seacă de râu m'au părăsit, ca valul m'au trecut.</span>
<span class="v-num v-16">16&nbsp;</span><span class="v JB6_16" data-id="JB6_16">Temuţii mei se-aruncă asupră-mi ca un viscol, ca sloiuri mari de gheaţă</span>
<span class="v-num v-17">17&nbsp;</span><span class="v JB6_17" data-id="JB6_17">ce'ncep să se topească de cum dau de căldură, că n'a rămas nici urmă acolo unde-au fost.</span>
<span class="v-num v-18">18&nbsp;</span><span class="v JB6_18" data-id="JB6_18">Aşa şi eu, aicea, de toţi sunt părăsit; parc'am pierit, sunt singur, de casă'nstrăinat.</span>
<span class="v-num v-19">19&nbsp;</span><span class="v JB6_19" data-id="JB6_19">Priviţi acele drumuri pe care merg Temanii, şi căile din Saba , voi, cei ce ştiţi s'alegeţi !</span>
<span class="v-num v-20">20&nbsp;</span><span class="v JB6_20" data-id="JB6_20">Preţ ruşinos plăti-vor acei ce-şi pun nădejdea în bani sau în cetăţi.</span>
<span class="v-num v-21">21&nbsp;</span><span class="v JB6_21" data-id="JB6_21">Iar voi, voi fără milă m'aţi asuprit pe mine; acum, văzându-mi rana, cu spaimă să vă temeţi!</span>
<span class="v-num v-22">22&nbsp;</span><span class="v JB6_22" data-id="JB6_22">Ce?: de la voi cerut-am vreodată de pomană? sau de puterea voastră am eu nevoie-acum</span>
<span class="v-num v-23">23&nbsp;</span><span class="v JB6_23" data-id="JB6_23">să mă scăpaţi din mâna potrivnicilor mei ori să mă scoateţi teafăr din gheare de tiran?</span>
<span class="v-num v-24">24&nbsp;</span><span class="v JB6_24" data-id="JB6_24">Hai, fiţi-mi voi didŕscali, şi eu voi amuţi; sau dacă oareunde m'am înşelat, spuneţi-mi!</span>
<span class="v-num v-25">25&nbsp;</span><span class="v JB6_25" data-id="JB6_25">Dar, vai!, ce dezlânată e vorba celui drept! Că nu din partea voastră voi cere eu tărie,</span>
<span class="v-num v-26">26&nbsp;</span><span class="v JB6_26" data-id="JB6_26">şi nici mustrarea voastră o să-mi astupe gura; de limba voastră dulce de-acuma sunt sătul.</span>
<span class="v-num v-27">27&nbsp;</span><span class="v JB6_27" data-id="JB6_27">Aşa cum voi asupra orfanului cădeţi, cădeţi acum asupra prietenului vostru.</span>
<span class="v-num v-28">28&nbsp;</span><span class="v JB6_28" data-id="JB6_28">Mă uit în ochii voştri şi nu vă voi minţi.</span>
<span class="v-num v-29">29&nbsp;</span><span class="v JB6_29" data-id="JB6_29">Staţi jos, cu luare-aminte, şi să nu fiţi nedrepţi, ci fiţi şi voi odată'mpreună cu cel drept,</span>
<span class="v-num v-30">30&nbsp;</span><span class="v JB6_30" data-id="JB6_30">că'n gura mea nu este nici pic de strâmbătate. Au nu gâtleju-acesta priceperi cercetează?</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JB5.html">&lt;</a>
<a class="home" href="index.html">=</a>
<a class="next" href="JB7.html">&gt;</a>
</div></div>
</body>
</html>