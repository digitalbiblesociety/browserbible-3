<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOV 16 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JB.html">Biblia Ortodoxă Română Sinodală (2006)</a><a class="location" href="JB.html">CARTEA LUI IOV 16</a><a class="prev" href="JB15.html">&lt;</a>
<a class="home" href="index.html">=</a>
<a class="next" href="JB17.html">&gt;</a>
</div></div>
<div class="section chapter JB JB16 ron_bor ron " dir="ltr" lang="ro" data-id="JB16" data-nextid="JB17" data-previd="JB15">
<div class="c">16</div>
<div class="p">
<span class="v-num v-1">1&nbsp;</span><span class="v JB16_1" data-id="JB16_1">Atunci Iov a răspuns şi a grăit:</span>
<span class="v-num v-2">2&nbsp;</span><span class="v JB16_2" data-id="JB16_2">"Am auzit mereu astfel de lucruri; sunteţi toţi nişte jalnici mângâietori.</span>
<span class="v-num v-3">3&nbsp;</span><span class="v JB16_3" data-id="JB16_3">Când se vor sfârşi aceste vorbe goale şi ce te chinuieşte ca să răspunzi?</span>
<span class="v-num v-4">4&nbsp;</span><span class="v JB16_4" data-id="JB16_4">Şi eu aş vorbi aşa ca voi, dacă sufletul vostru ar fi în locul sufletului meu; aş putea să spun multe cuvinte împotriva voastră şi să dau din cap în privinţa voastră.</span>
<span class="v-num v-5">5&nbsp;</span><span class="v JB16_5" data-id="JB16_5">V-aş mângâia numai cu gura şi cu mişcarea buzelor mele v-aş aduce uşurare.</span>
<span class="v-num v-6">6&nbsp;</span><span class="v JB16_6" data-id="JB16_6">Dar, dacă vorbesc, durerea mea nu se linişteşte şi dacă tac din gură, durerea mea nu se depărtează de la mine.</span>
<span class="v-num v-7">7&nbsp;</span><span class="v JB16_7" data-id="JB16_7">În ceasul de faţă, Dumnezeu mi-a luat toată vlaga; toată ticăloşia mea mă împresoară, Doamne!</span>
<span class="v-num v-8">8&nbsp;</span><span class="v JB16_8" data-id="JB16_8">M-ai acoperit cu zbârcituri, care toate mărturisesc împotriva mea; neputinţa mea ea însăşi mă dă de gol şi bârfitorul stă împotriva mea.</span>
<span class="v-num v-9">9&nbsp;</span><span class="v JB16_9" data-id="JB16_9">El mă sfâşie în furia Lui şi se poartă cu mine duşmănos, scrâşneşte din dinţi împotriva mea; duşmanul meu aruncă asupră-mi săgeţile ochilor săi;</span>
<span class="v-num v-10">10&nbsp;</span><span class="v JB16_10" data-id="JB16_10">Deschis-au gura lor împotriva mea, în batjocură m-au lovit peste obraji. Toţi grămadă se înghesuie împotriva mea.</span>
<span class="v-num v-11">11&nbsp;</span><span class="v JB16_11" data-id="JB16_11">Dumnezeu mă dă pe mâna unui păgân. El mă aruncă pradă celor răi.</span>
<span class="v-num v-12">12&nbsp;</span><span class="v JB16_12" data-id="JB16_12">Mi-era destul de bine, dar El m-a sfărâmat. M-a luat de ceafă şi m-a făcut praf şi a aruncat asupră-mi toate săgeţile Sale;</span>
<span class="v-num v-13">13&nbsp;</span><span class="v JB16_13" data-id="JB16_13">În jurul meu se învârtesc săgeţile Sale; El îmi străpunge rărunchii fără milă; El varsă pe pământ fierea mea.</span>
<span class="v-num v-14">14&nbsp;</span><span class="v JB16_14" data-id="JB16_14">El mă dărâmă bucată cu bucată şi năvăleşte asupra mea ca un războinic.</span>
<span class="v-num v-15">15&nbsp;</span><span class="v JB16_15" data-id="JB16_15">Am cusut un sac pe trupul meu şi am vârât în ţărână capul meu.</span>
<span class="v-num v-16">16&nbsp;</span><span class="v JB16_16" data-id="JB16_16">Chipul meu s-a înroşit de plânset şi umbra morţii s-a sălăşluit în pleoapele mele;</span>
<span class="v-num v-17">17&nbsp;</span><span class="v JB16_17" data-id="JB16_17">Şi cu toate acestea, în mâinile mele nu este nici o silnicie şi rugăciunea mea este curată!</span>
<span class="v-num v-18">18&nbsp;</span><span class="v JB16_18" data-id="JB16_18">Pământule, nu ascunde sângele meu şi să nu fie nici un loc nestrăbătut de bocetele mele.</span>
<span class="v-num v-19">19&nbsp;</span><span class="v JB16_19" data-id="JB16_19">Iar acum martorul meu este în ceruri şi cel ce dă pentru mine bună mărturie este sus în locurile înalte.</span>
<span class="v-num v-20">20&nbsp;</span><span class="v JB16_20" data-id="JB16_20">Prietenii mei îşi bat joc de mine, dar ochiul meu varsă lacrimi înaintea lui Dumnezeu.</span>
<span class="v-num v-21">21&nbsp;</span><span class="v JB16_21" data-id="JB16_21">O, de-ar fi îngăduit omului să stea de vorbă cu Dumnezeu, cum stă de vorbă un am "u prietenul său!</span>
<span class="v-num v-22">22&nbsp;</span><span class="v JB16_22" data-id="JB16_22">Căci aceşti puţini ani se vor scurge şi voi apuca pe un drum de pe care nu mă voi mai întoarce.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JB15.html">&lt;</a>
<a class="home" href="index.html">=</a>
<a class="next" href="JB17.html">&gt;</a>
</div></div>
</body>
</html>