<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI TOBIT 5 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="TB.html">Biblia Ortodoxă Română Sinodală (2006)</a><a class="location" href="TB.html">CARTEA LUI TOBIT 5</a><a class="prev" href="TB4.html">&lt;</a>
<a class="home" href="index.html">=</a>
<a class="next" href="TB6.html">&gt;</a>
</div></div>
<div class="section chapter TB TB5 ron_bor ron " dir="ltr" lang="ro" data-id="TB5" data-nextid="TB6" data-previd="TB4">
<div class="c">5</div>
<div class="p">
<span class="v-num v-1">1&nbsp;</span><span class="v TB5_1" data-id="TB5_1">Şi răspunzând, Tobie a zis: "Tată, voi face tot ce mi-ai poruncit!</span>
<span class="v-num v-2">2&nbsp;</span><span class="v TB5_2" data-id="TB5_2">Dar cum voi putea să primesc argintul? El nu mă cunoaşte pe mine, şi nici eu nu-l cunosc pe el. Ce semn de recunoaştere îi voi da, ca să mă creadă şi să-mi dea argintul? Şi nu cunosc nici drumurile pentru această călătorie în Media".</span>
<span class="v-num v-3">3&nbsp;</span><span class="v TB5_3" data-id="TB5_3">Atunci tatăl i-a dat înscrisul şi i-a zis: "Găseşte-ţi un om care să te întovărăşească şi îi voi plăti eu şi du-te după argint până sunt încă în viaţă!"</span>
<span class="v-num v-4">4&nbsp;</span><span class="v TB5_4" data-id="TB5_4">Şi s-a dus Tobie să caute omul şi s-a întâlnit cu Rafael. Acesta era înger, dar el nu ştia.</span>
<span class="v-num v-5">5&nbsp;</span><span class="v TB5_5" data-id="TB5_5">Şi i-a zis: "Poţi să mergi cu mine la Ragheşul Mediei? Cunoşti tu locurile acelea?"</span>
<span class="v-num v-6">6&nbsp;</span><span class="v TB5_6" data-id="TB5_6">Şi îngerul i-a răspuns: "Pot să merg cu tine şi ştiu drumul; ba chiar am găzduit la Gabael, fratele nostru!"</span>
<span class="v-num v-7">7&nbsp;</span><span class="v TB5_7" data-id="TB5_7">Atunci Tobie i-a zis: "Aşteaptă-mă, am să spun tatălui meu".</span>
<span class="v-num v-8">8&nbsp;</span><span class="v TB5_8" data-id="TB5_8">Şi acela a zis: "Du-te, numai nu zăbovi!"</span>
<span class="v-num v-9">9&nbsp;</span><span class="v TB5_9" data-id="TB5_9">Şi a venit el şi a zis către tatăl său: "Iată, mi-am găsit tovarăş!" Iar tatăl a zis: "Cheamă-l la mine, ca să aflu din ce seminţie este el şi dacă este om de încredere ca să meargă cu tine".</span>
<span class="v-num v-10">10&nbsp;</span><span class="v TB5_10" data-id="TB5_10">Şi l-a chemat, şi a venit acela şi s-au îmbrăţişat.</span>
<span class="v-num v-11">11&nbsp;</span><span class="v TB5_11" data-id="TB5_11">A întrebat Tobit: "Spune-mi, frate, din ce seminţie şi din ce neam eşti?"</span>
<span class="v-num v-12">12&nbsp;</span><span class="v TB5_12" data-id="TB5_12">Şi îngerul a răspuns: "Seminţie şi neam cauţi tu sau simbriaş, care să întovărăşească pe fiul tău?" Iar Tobit a zis către el: "Frate, vreau să-ţi ştiu neamul şi numele tău!"</span>
<span class="v-num v-13">13&nbsp;</span><span class="v TB5_13" data-id="TB5_13">Zis-a acela: "Eu sunt Azaria al lui Anania cel mare, din neamul fraţilor tăi".</span>
<span class="v-num v-14">14&nbsp;</span><span class="v TB5_14" data-id="TB5_14">Atunci Tobit i-a zis: "Frate, du-te cu bine şi nu te supăra pe mine că te-am întrebat de seminţia şi neamul tău! Tu-mi eşti frate dintr-un neam bun şi cinstit. Eu am cunoscut pe Anania şi pe Ionatan, feciorii lui Şimei cel Mare; am fost împreună la Ierusalim, ca să ne închinăm, cu pârgă şi cu zeciuieli din roade, căci noi nu ne-am lăsat ademeniţi de rătăcirea fraţilor noştri. Tu, frate, eşti de neam bun şi cinstit.</span>
<span class="v-num v-15">15&nbsp;</span><span class="v TB5_15" data-id="TB5_15">Dar spune-mi: Ce plată trebuie să-ţi dau eu? Îţi dau o drahmă pe zi şi toate cele de trebuinţă pentru tine ca şi pentru fiul meu,</span>
<span class="v-num v-16">16&nbsp;</span><span class="v TB5_16" data-id="TB5_16">Şi-ţi voi mai adăuga încă la plată, dacă vă veţi întoarce cu bine".</span>
<span class="v-num v-17">17&nbsp;</span><span class="v TB5_17" data-id="TB5_17">Şi aşa s-au înţeles. Atunci tatăl a zis către Tobie: "Fii gata de drum şi plecaţi cu bine". Şi fiul său a pregătit cele pentru drum, iar tatăl i-a mai zis: "Du-te cu omul acesta şi Dumnezeu, Cel care locuieşte în ceruri, va îndrepta calea voastră şi îngerul Lui va merge împreună cu voi!" Şi amândoi au ieşit să plece şi s-a dus cu ei şi câinele tânărului.</span>
<span class="v-num v-18">18&nbsp;</span><span class="v TB5_18" data-id="TB5_18">Iar Ana, mama lui, a plâns şi a zis către Tobit: "De ce ai trimis tu pe fiul nostru? Nu era el, oare, toiagul bătrâneţilor noastre, când intra şi ieşea înaintea noastră?</span>
<span class="v-num v-19">19&nbsp;</span><span class="v TB5_19" data-id="TB5_19">Nu da întâietate argintului. Să fie acesta ca gunoiul înaintea fiului nostru.</span>
<span class="v-num v-20">20&nbsp;</span><span class="v TB5_20" data-id="TB5_20">Căci cât ne e rânduit de la Domnul să trăim avem destul pentru aceasta".</span>
<span class="v-num v-21">21&nbsp;</span><span class="v TB5_21" data-id="TB5_21">Iar Tobit a zis către ea: "Nu te întrista, soră! Căci el se va întoarce sănătos şi-l vor vedea ochii tăi,</span>
<span class="v-num v-22">22&nbsp;</span><span class="v TB5_22" data-id="TB5_22">Căci un înger bun va merge împreună cu el, şi va avea izbândă la drum şi se va întoarce sănătos!"</span>
<span class="v-num v-23">23&nbsp;</span><span class="v TB5_23" data-id="TB5_23">Şi a încetat ea de a mai plânge.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="TB4.html">&lt;</a>
<a class="home" href="index.html">=</a>
<a class="next" href="TB6.html">&gt;</a>
</div></div>
</body>
</html>