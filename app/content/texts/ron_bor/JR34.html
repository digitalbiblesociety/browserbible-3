<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEREMIA 34 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JR.html">Biblia Ortodoxă Română Sinodală (2006)</a><a class="location" href="JR.html">IEREMIA 34</a><a class="prev" href="JR33.html">&lt;</a>
<a class="home" href="index.html">=</a>
<a class="next" href="JR35.html">&gt;</a>
</div></div>
<div class="section chapter JR JR34 ron_bor ron " dir="ltr" lang="ro" data-id="JR34" data-nextid="JR35" data-previd="JR33">
<div class="c">34</div>
<div class="p">
<span class="v-num v-1">1&nbsp;</span><span class="v JR34_1" data-id="JR34_1">Cuvântul care a fost de la Domnul către Ieremia, când Nabucodonosor, regele Babilonului, şi toată oştirea lui şi toate regatele pământului, supuse sub mâna lui, şi toate popoarele au venit cu război împotriva Ierusalimului şi împotriva tuturor cetăţilor lui luda, zicând:</span>
<span class="v-num v-2">2&nbsp;</span><span class="v JR34_2" data-id="JR34_2">"Aşa zice Domnul Dumnezeul lui Israel: Mergi şi grăieşte lui Sedechia, regele lui Iuda, şi-i spune: Aşa zice Domnul: lată voi da cetatea aceasta în mâinile regelui Babilonului, şi acesta o va arde cu foc.</span>
<span class="v-num v-3">3&nbsp;</span><span class="v JR34_3" data-id="JR34_3">Nici tu nu vei scăpa din mina lui, ci vei fi cu adevărat luat şi dat în mâinile lui; ochii tăi vor vedea ochii regelui Babilonului şi buzele lui vor grăi buzelor tale şi vei merge la Babilon.</span>
<span class="v-num v-4">4&nbsp;</span><span class="v JR34_4" data-id="JR34_4">Dar ascultă cuvântul Domnului, Sedechia, rege al lui Iuda! Aşa zice Domnul de tine: Nu vei muri de sabie, ci vei muri în pace.</span>
<span class="v-num v-5">5&nbsp;</span><span class="v JR34_5" data-id="JR34_5">Şi precum s-a aprins tămâie pentru părinţii tăi şi pentru ceilalţi regi, care au fost înainte de tine, la înmormântarea lor, aşa se va aprinde şi pentru tine şi te vor plânge, zicând: "Vai, doamne!" Că Eu am rostit cuvântul acesta", zice Domnul.</span>
<span class="v-num v-6">6&nbsp;</span><span class="v JR34_6" data-id="JR34_6">Şi a spus Ieremia proorocul toate cuvintele acestea lui Sedechia, regele lui Iuda, în Ierusalim.</span>
<span class="v-num v-7">7&nbsp;</span><span class="v JR34_7" data-id="JR34_7">În vremea aceea oştirea regelui Babilonului se războia împotriva Ierusalimului şi împotriva tuturor cetăţilor lui Iuda, care mai rămăseseră, şi anume împotriva Lachişului şi Azecăi, deoarece din cetăţile lui Iuda numai acestea mai rămăseseră cetăţi întărite.</span>
<span class="v-num v-8">8&nbsp;</span><span class="v JR34_8" data-id="JR34_8">Cuvântul care a fost de la Domnul către Ieremia, după ce regele Sedechia a încheiat legământ cu tot poporul ce era în Ierusalim,</span>
<span class="v-num v-9">9&nbsp;</span><span class="v JR34_9" data-id="JR34_9">Ca să dea slobozenie, aşa încât fiecare să dea drumul robului său şi roabei sale, evreu şi evreică, şi ca nimeni să nu mai ţină în robie evreu, frate al său.</span>
<span class="v-num v-10">10&nbsp;</span><span class="v JR34_10" data-id="JR34_10">Şi s-au supus toţi cei mari şi tot poporul, care au încheiat legământul, ca să dea fiecare drumul robului său şi roabei sale, ca să nu-i mai ţină pe: viitor în robie, şi au ascultat şi s-au supus.</span>
<span class="v-num v-11">11&nbsp;</span><span class="v JR34_11" data-id="JR34_11">Dar după aceea, răzgândindu-se, au început să ia înapoi pe robii şi pe roabele cărora le dăduseră drumul şi-i siliră să le fie robi şi roabe.</span>
<span class="v-num v-12">12&nbsp;</span><span class="v JR34_12" data-id="JR34_12">Dar a fost cuvântul Domnului către Ieremia, căruia i s-a zis din partea Domnului:</span>
<span class="v-num v-13">13&nbsp;</span><span class="v JR34_13" data-id="JR34_13">"Aşa zice Domnul Dumnezeul lui Israel: Eu am încheiat un legământ cu părinţii voştri, când i-am scos din pământul Egiptului şi din casa robiei, şi am zis:</span>
<span class="v-num v-14">14&nbsp;</span><span class="v JR34_14" data-id="JR34_14">La sfârşitul anului al şaptelea să dea drumul fiecare din voi fratelui său , evreu, care ţi s-a vândut ţie; să-ţi lucreze el şase ani, iar după aceea să-i dai drumul să fie slobod. Dar părinţii voştri nu m-au ascultat şi nu ţi-au plecat urechea lor.</span>
<span class="v-num v-15">15&nbsp;</span><span class="v JR34_15" data-id="JR34_15">Acum voi v-aţi întors şi aţi făcut cum e drept în ochii Mei, dând fiecare slobozenie aproapelui său, şi aţi încheiat înaintea Mea legământ în templul asupra căruia s-a chemat numele Meu.</span>
<span class="v-num v-16">16&nbsp;</span><span class="v JR34_16" data-id="JR34_16">Dar apoi v-aţi răzgândit şi aţi necinstit numele Meu şi aţi întors fiecare pe robul vostru şi pe roaba voastră cărora le dăduserăţi drumul să se ducă unde le place, şi-i siliţi să vă fie robi şi roabe.</span>
<span class="v-num v-17">17&nbsp;</span><span class="v JR34_17" data-id="JR34_17">De aceea, aşa zice Domnul: Voi nu v-aţi supus Mie, ca să daţi fiecare drumul aproapelui vostru; pentru aceea iată, Eu, zice Domnul, voi da libertate sabiei asupra voastră, ciumei şi foametei şi vă voi face "pricină" de groază pentru toate regatele pământului.</span>
<span class="v-num v-18">18&nbsp;</span><span class="v JR34_18" data-id="JR34_18">Pe cei ce au călcat legământul Meu şi pe cei ce nu s-au ţinut de cuvintele legământului pe care l-am încheiat înaintea feţei Mele, despicând în două viţelul şi trecând printre cele două bucăţi ale lui,</span>
<span class="v-num v-19">19&nbsp;</span><span class="v JR34_19" data-id="JR34_19">Pe cei mari ai lui Iuda şi pe cei mari ai Ierusalimului, pe eunuci, pe preoţi şi pe tot poporul ţării, care au trecut printre bucăţile viţelului despicat,</span>
<span class="v-num v-20">20&nbsp;</span><span class="v JR34_20" data-id="JR34_20">Îi voi da în mâinile vrăjmaşilor şi în mâinile celor ce vor să le ia viaţa, iar trupurile lor vor fi hrană păsărilor cerului şi fiarelor pământului.</span>
<span class="v-num v-21">21&nbsp;</span><span class="v JR34_21" data-id="JR34_21">Pe Sedechia, regele lui Iuda, şi pe cei mari ai lui ii voi da în mâinile vrăjmaşilor lor şi în mâinile celor ce vor să le ia viaţa, în mâinile oştirii regelui Babilonului, care s-a retras de la voi.</span>
<span class="v-num v-22">22&nbsp;</span><span class="v JR34_22" data-id="JR34_22">Iată Eu voi da poruncă, zice Domnul, şi-i voi întoarce la cetatea aceasta şi vor năvăli asupra ei şi o vor lua şi o vor arde cu foc, şi cetăţile lui Iuda le vor face pustiu nelocuit".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JR33.html">&lt;</a>
<a class="home" href="index.html">=</a>
<a class="next" href="JR35.html">&gt;</a>
</div></div>
</body>
</html>