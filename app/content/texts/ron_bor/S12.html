<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNTÂI A REGILOR 2 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="S1.html">Biblia Ortodoxă Română Sinodală (2006)</a><a class="location" href="S1.html">CARTEA ÎNTÂI A REGILOR 2</a><a class="prev" href="S11.html">&lt;</a>
<a class="home" href="index.html">=</a>
<a class="next" href="S13.html">&gt;</a>
</div></div>
<div class="section chapter S1 S12 ron_bor ron " dir="ltr" lang="ro" data-id="S12" data-nextid="S13" data-previd="S11">
<div class="c">2</div>
<div class="p">
<span class="v-num v-1">1&nbsp;</span><span class="v S12_1" data-id="S12_1">S-a rugat deci Ana şi a zis: "Bucuratu-s-a inima mea întru Domnul, înălţată a fost fruntea mea de Domnul Dumnezeul meu şi gura mea s-a deschis larg asupra vrăjmaşilor mei, căci m-am bucurat de izbăvirea Ta.</span>
<span class="v-num v-2">2&nbsp;</span><span class="v S12_2" data-id="S12_2">Nimeni nu este sfânt ca Domnul, căci nu e altul afară de Tine; şi nimeni nu e puternic ca Dumnezeul nostru.</span>
<span class="v-num v-3">3&nbsp;</span><span class="v S12_3" data-id="S12_3">Nu vă lăudaţi şi cuvinte trufaşe să nu iasă din gura voastră, căci Domnul este Dumnezeul a toată cunoştinţa şi lucrurile la Dânsul sunt cântărite.</span>
<span class="v-num v-4">4&nbsp;</span><span class="v S12_4" data-id="S12_4">Arcul celor puternici s-a frânt, iar cei slabi s-au încins cu putere.</span>
<span class="v-num v-5">5&nbsp;</span><span class="v S12_5" data-id="S12_5">Cei sătui vor munci pentru pâine, iar cei flămânzi nu vor mai avea foame. Cea stearpă va naşte de şapte ori, iar cea cu copii mulţi va fi neputincioasă.</span>
<span class="v-num v-6">6&nbsp;</span><span class="v S12_6" data-id="S12_6">Domnul omoară şi învie; El coboară la locuinţa morţilor şi iarăşi scoate.</span>
<span class="v-num v-7">7&nbsp;</span><span class="v S12_7" data-id="S12_7">Domnul sărăceşte pe om şi tot El îl îmbogăţeşte; El smereşte şi El înalţă. El ridică pe cel sărac din pulbere şi din gunoi pe cel lipsit, punându-i în rând cu cei puternici şi dându-le scaunul măririi, căci ale Domnului sunt temeliile pământului şi El întemeiază lumea pe ele.</span>
<span class="v-num v-8">8&nbsp;</span><span class="v S12_8" data-id="S12_8">Paşii sfinţilor Săi El îi păzeşte, iar nelegiuiţii vor pieri întru întuneric căci omul nu prin putere este tare.</span>
<span class="v-num v-9">9&nbsp;</span><span class="v S12_9" data-id="S12_9">Domnul va zdrobi pe cei ce se împotrivesc Lui; va tuna din cer asupra lor. Sfânt este Domnul; să nu se laude cel înţelept cu înţelepciunea sa şi cel puternic să nu se laude cu puterea sa, nici cel bogat să nu se fălească cu bogăţia sa; ci cel ce voieşte să se laude, cu aceea să se laude că ştie şi cunoaşte pe Domnul şi face judecată şi dreptate în mijlocul pământului.</span>
<span class="v-num v-10">10&nbsp;</span><span class="v S12_10" data-id="S12_10">Domnul din înălţimea cerului va tuna peste vrăjmaşii Săi, El va judeca marginile pământului, drept fiind, El va da tărie regilor noştri şi fruntea Unsului Său o va înălţa".</span>
<span class="v-num v-11">11&nbsp;</span><span class="v S12_11" data-id="S12_11">Şi au lăsat pe Samuel acolo, înaintea Domnului. Apoi Elcana s-a dus la casa sa în Rama, iar copilul a rămas să slujească Domnului sub povaţa preotului Eli.</span>
<span class="v-num v-12">12&nbsp;</span><span class="v S12_12" data-id="S12_12">Însă fiii lui Eli erau oameni netrebnici. Ei nu ştiau de Domnul,</span>
<span class="v-num v-13">13&nbsp;</span><span class="v S12_13" data-id="S12_13">Nici de datoria preoţească faţă de popor. Când aducea cineva jertfă, feciorul preotului venea în timpul când se fierbea carnea cu o furculiţă în mână,</span>
<span class="v-num v-14">14&nbsp;</span><span class="v S12_14" data-id="S12_14">O vâra în căldare, sau în blid, sau în tavă, sau în oală, şi ce prindea furculiţa, aceea lua feciorul preotului. Aşa făceau ei cu toţi Israeliţii care veneau acolo în Şilo.</span>
<span class="v-num v-15">15&nbsp;</span><span class="v S12_15" data-id="S12_15">Chiar şi înainte de a arde grăsimea venea feciorul preotului şi zicea către cel ce aducea jertfă: "Dă carne de friptură pentru preot, căci el n-are să ia de la tine carne fiartă, ci dă-i-o crudă".</span>
<span class="v-num v-16">16&nbsp;</span><span class="v S12_16" data-id="S12_16">Şi dacă cineva zicea: "Lasă să se ardă mai întâi grăsimea, cum se cuvine, şi apoi îţi vei lua cât îţi va pofti sufletul", atunci el răspundea: "Ba nu, dă-mi chiar acum, iar de nu, voi lua cu de-a sila".</span>
<span class="v-num v-17">17&nbsp;</span><span class="v S12_17" data-id="S12_17">şi păcatul acestor tineri era foarte mare înaintea Domnului, căci ei depărtau lumea de a mai aduce jertfă Domnului.</span>
<span class="v-num v-18">18&nbsp;</span><span class="v S12_18" data-id="S12_18">Iar copilul Samuel slujea înaintea Domnului, îmbrăcat cu efod de în.</span>
<span class="v-num v-19">19&nbsp;</span><span class="v S12_19" data-id="S12_19">Meilul de deasupra i-l făcea mama sa şi i-l aducea în fiecare an, când venea cu bărbatul ei să aducă jertfa rânduită.</span>
<span class="v-num v-20">20&nbsp;</span><span class="v S12_20" data-id="S12_20">Şi a binecuvântat Eli pe Elcana şi pe femeia lui şi a zis: "Să-ţi dea ţie Domnul copii de la femeia aceasta în locul celui afierosit, pe care tu l-ai dăruit Domnului!" Şi s-au dus ei la casa lor.</span>
<span class="v-num v-21">21&nbsp;</span><span class="v S12_21" data-id="S12_21">După aceea a cercetat Domnul pe Ana şi ea a zămislit şi a mai născut trei băieţi şi două fete, iar copilul Samuel creştea înaintea Domnului.</span>
<span class="v-num v-22">22&nbsp;</span><span class="v S12_22" data-id="S12_22">Eli însă era tare bătrân şi auzea de toată purtarea fiilor săi fată de întreg Israelul şi că se culcau cu femeile celor ce se adunau la uşa cortului adunării.</span>
<span class="v-num v-23">23&nbsp;</span><span class="v S12_23" data-id="S12_23">Şi le-a zis: "Pentru ce faceţi voi asemenea lucruri, căci aud vorbe rele despre voi de la tot poporul Domnului?</span>
<span class="v-num v-24">24&nbsp;</span><span class="v S12_24" data-id="S12_24">Nu, copiii mei, nu este bună vestea ce o aud eu despre voi; nu mai faceţi aşa, căci nu este bună vestea care o aud eu; voi răzvrătiţi poporul Domnului.</span>
<span class="v-num v-25">25&nbsp;</span><span class="v S12_25" data-id="S12_25">Că de va greşi omul faţă de alt om, atunci se vor ruga pentru el lui Dumnezeu; iar de va păcătui cineva faţă de Domnul, atunci cine va mijloci pentru el?" Dar ei nu ascultau spusele tatălui lor, căci Domnul hotărâse să-i dea morţii.</span>
<span class="v-num v-26">26&nbsp;</span><span class="v S12_26" data-id="S12_26">Iar copilul Samuel creştea mereu cu vârsta şi era iubit şi de Dumnezeu şi de oameni.</span>
<span class="v-num v-27">27&nbsp;</span><span class="v S12_27" data-id="S12_27">În vremea aceea a venit la Eli un om al lui Dumnezeu şi i-a zis: "Aşa grăieşte Domnul: Nu M-am arătat Eu oare casei tatălui tău când erau ei încă în Egipt, în casa lui Faraon?</span>
<span class="v-num v-28">28&nbsp;</span><span class="v S12_28" data-id="S12_28">Şi nu l-am ales Eu oare din toate seminţiile lui Israel să-Mi fie preot, ca să aprindă tămâie şi să poarte efod înaintea Mea? Şi nu am dat Eu oare casei tatălui tău din toate jertfele ce se frig pe foc de fiii lui Israel?</span>
<span class="v-num v-29">29&nbsp;</span><span class="v S12_29" data-id="S12_29">Pentru ce dar voi călcaţi în picioare jertfele Mele şi prinoasele Mele de pâine, pe care le-am poruncit Eu pentru locaşul Meu, şi pentru ce tu ţii mai mult la fiii tăi decât la Mine, îngrăşându-i pe ei cu toată pârga poporului Meu Israel?</span>
<span class="v-num v-30">30&nbsp;</span><span class="v S12_30" data-id="S12_30">De aceea aşa zice Domnul Dumnezeul lui Israel: Eu am zis odinioară: Casa ta şi casa tatălui tău va umbla nestrămutat înaintea feţei Mele în veac; dar acum Domnul zice: Să nu mai fie aşa, căci Eu preamăresc pe cei ce Mă preaslăvesc pe Mine, iar cei ce Mă necinstesc vor fi ruşinaţi.</span>
<span class="v-num v-31">31&nbsp;</span><span class="v S12_31" data-id="S12_31">Iată vin zile când Eu voi tăia braţul tău şi braţul casei tatălui tău, încât să nu mai fie bătrân în casa ta niciodată.</span>
<span class="v-num v-32">32&nbsp;</span><span class="v S12_32" data-id="S12_32">Şi tu vei vedea casa Mea ca un duşman pentru tine, deşi Domnul va milui pe Israel şi nu va mai fi în casa ta bătrân în toate zilele.</span>
<span class="v-num v-33">33&nbsp;</span><span class="v S12_33" data-id="S12_33">Nu voi depărta pe toţi ai tăi de la jertfelnicul Meu, ca să chinuiesc ochii tăi şi să apăs sufletul tău; dar toţi urmaşii casei tale vor muri la mijlocul anilor lor.</span>
<span class="v-num v-34">34&nbsp;</span><span class="v S12_34" data-id="S12_34">Şi iată un semn pentru tine, care se va petrece cu cei doi fii ai tăi, Ofni şi Finees: amândoi vor muri în aceeaşi zi.</span>
<span class="v-num v-35">35&nbsp;</span><span class="v S12_35" data-id="S12_35">Şi-Mi voi pune un preot credincios. Acela se va purta după inima Mea şi după sufletul Meu; şi casa lui o voi întări şi va umbla el înaintea Unsului Meu în toate zilele;</span>
<span class="v-num v-36">36&nbsp;</span><span class="v S12_36" data-id="S12_36">Şi tot cel rămas din casa ta va veni să se închine lui pentru o gheră de argint şi pentru o bucăţică de pâine, şi va zice: "Numără-mă la vreuna din slujbele levitice, ca să pot mânca o bucată de pâine!"</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="S11.html">&lt;</a>
<a class="home" href="index.html">=</a>
<a class="next" href="S13.html">&gt;</a>
</div></div>
</body>
</html>