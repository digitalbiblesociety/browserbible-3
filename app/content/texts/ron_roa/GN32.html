<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FACEREA ÎNTÂIA CARTE A LUI MOISE 32 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="GN.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="GN.html">FACEREA ÎNTÂIA CARTE A LUI MOISE 32</a><a class="prev" href="GN31.html">&lt;</a>
<a class="home" href="index.html">=</a>
<a class="next" href="GN33.html">&gt;</a>
</div></div>
<div class="section chapter GN GN32 ron_roa ron " dir="ltr" lang="ro" data-id="GN32" data-nextid="GN33" data-previd="GN31">
<div class="c">32</div>
<div class="p">
<span class="v-num v-1">1&nbsp;</span><span class="v GN32_1" data-id="GN32_1">Iar Iacob s'a dus în drumul său. Şi cătând el cu ochii, a văzut oştirea lui Dumnezeu adunată'ntr'o tabără; şi îngerii lui Dumnezeu i-au ieşit în întâmpinare.</span>
<span class="v-num v-2">2&nbsp;</span><span class="v GN32_2" data-id="GN32_2">Şi dacă i-a văzut Iacob, a zis: "Asta-i tabăra lui Dumnezeu!" Şi i-a pus acelui loc numele Mahanaim, adică Două-tabere .</span>
<span class="v-num v-3">3&nbsp;</span><span class="v GN32_3" data-id="GN32_3">Iar Iacob a trimis înaintea lui nişte soli la Esau, fratele său, în ţinutul Seir din ţara Edomului,</span>
<span class="v-num v-4">4&nbsp;</span><span class="v GN32_4" data-id="GN32_4">şi le-a poruncit, zicând: "Iată cum veţi vorbi către domnul meu Esau: Aşa grăieşte robul tău Iacob: Am locuit împreună cu Laban şi am zăbovit la el până acum.</span>
<span class="v-num v-5">5&nbsp;</span><span class="v GN32_5" data-id="GN32_5">Am boi şi asini, oi, slugi şi slujnice, şi am trimis să-l vestească pe domnul meu Esau, pentru ca robul tău să afle bunăvoinţă în ochii tăi".</span>
<span class="v-num v-6">6&nbsp;</span><span class="v GN32_6" data-id="GN32_6">Şi dacă solii s'au întors la Iacob, i-au spus: "Am fost la fratele tău Esau; iată, el vine în întâmpinarea ta cu patru sute de oameni".</span>
<span class="v-num v-7">7&nbsp;</span><span class="v GN32_7" data-id="GN32_7">Iar Iacob s'a înspăimântat foarte şi s'a descumpănit . A împărţit oamenii care erau cu el, boii, oile şi cămilele în două tabere</span>
<span class="v-num v-8">8&nbsp;</span><span class="v GN32_8" data-id="GN32_8">şi a zis: "Dacă Esau dă năvală asupra unei tabere şi o nimiceşte, să scape tabăra cealaltă".</span>
<span class="v-num v-9">9&nbsp;</span><span class="v GN32_9" data-id="GN32_9">Apoi Iacob a zis: "Doamne, Dumnezeul părintelui meu Avraam şi Dumnezeul tatălui meu Isaac, Tu, Cel ce mi-ai zis: Întoarce-te în ţara ta de naştere, şi Eu îţi voi face bine!,</span>
<span class="v-num v-10">10&nbsp;</span><span class="v GN32_10" data-id="GN32_10">nu sunt vrednic de toate'ndurările şi de toată credincioşia pe care Tu le-ai săvârşit faţă de robul Tău; că numai cu toiagul am trecut Iordanul acesta, iar acum am devenit Două-tabere.</span>
<span class="v-num v-11">11&nbsp;</span><span class="v GN32_11" data-id="GN32_11">Scapă-mă dar de mâna fratelui meu, de mâna lui Esau; că mă tem ca nu cumva el să vină şi să mă lovească, pe mine şi pe aceste mame cu copii.</span>
<span class="v-num v-12">12&nbsp;</span><span class="v GN32_12" data-id="GN32_12">Că Tu eşti Cel ce ai zis: Mult bine îţi voi face, iar neamul ţi-l voi face ca nisipul mării, că nu va putea fi numărat din pricina mulţimii".</span>
<span class="v-num v-13">13&nbsp;</span><span class="v GN32_13" data-id="GN32_13">Şi a rămas acolo în noaptea aceea. Apoi a luat din bunurile sale şi i-a trimis daruri fratelui său Esau:</span>
<span class="v-num v-14">14&nbsp;</span><span class="v GN32_14" data-id="GN32_14">două sute de capre şi douăzeci de ţapi, două sute de oi şi douăzeci de berbeci,</span>
<span class="v-num v-15">15&nbsp;</span><span class="v GN32_15" data-id="GN32_15">treizeci de cămile cu lapte şi mânjii lor, patruzeci de vaci şi zece tauri, douăzeci de asine şi zece asini.</span>
<span class="v-num v-16">16&nbsp;</span><span class="v GN32_16" data-id="GN32_16">Şi pe fiecare din aceste turme le-a dat, una câte una, în seama slugilor sale; şi le-a zis slugilor sale: "Treceţi înaintea mea, iar între turme lăsaţi o anume depărtare" .</span>
<span class="v-num v-17">17&nbsp;</span><span class="v GN32_17" data-id="GN32_17">Celui dintâi i-a poruncit, zicând: "Când te va întâlni fratele meu Esau şi te va întreba: Al cui eşti tu?, unde te duci?, ale cui sunt acestea ce merg înaintea ta?,</span>
<span class="v-num v-18">18&nbsp;</span><span class="v GN32_18" data-id="GN32_18">tu să zici: Ale robului tău Iacob; e un dar trimis lui Esau, stăpânul meu; iată că vine şi el după noi!"</span>
<span class="v-num v-19">19&nbsp;</span><span class="v GN32_19" data-id="GN32_19">Aceeaşi poruncă i-a dat-o Iacob şi celei de a doua slugi, şi celei de a treia, şi tuturor celor ce mergeau cu turmele: "Aşa să-i spuneţi lui Esau când îl veţi întâlni;</span>
<span class="v-num v-20">20&nbsp;</span><span class="v GN32_20" data-id="GN32_20">veţi zice: Iată că şi robul tău Iacob vine după noi". Căci el îşi zicea: Îl voi îmblânzi cu darurile ce-mi merg înainte, şi numai după aceea îi voi vedea faţa; poate că aşa îmi va face o bună primire.</span>
<span class="v-num v-21">21&nbsp;</span><span class="v GN32_21" data-id="GN32_21">Şi au pornit darurile înaintea lui, iar el a rămas în noaptea aceea în tabără.</span>
<span class="v-num v-22">22&nbsp;</span><span class="v GN32_22" data-id="GN32_22">Dar peste noapte s'a sculat, le-a luat pe cele două femei ale sale şi pe cele două roabe şi pe cei unsprezece copii ai săi şi a trecut Iabocul prin vad.</span>
<span class="v-num v-23">23&nbsp;</span><span class="v GN32_23" data-id="GN32_23">I-a luat şi i-a trecut râul; au trecut apoi şi toate bunurile lui.</span>
<span class="v-num v-24">24&nbsp;</span><span class="v GN32_24" data-id="GN32_24">Şi dac'a rămas Iacob singur, Cineva S'a luptat cu el până'n revărsatul zorilor.</span>
<span class="v-num v-25">25&nbsp;</span><span class="v GN32_25" data-id="GN32_25">Văzând însă Acela că nu-l poate răpune, i-a atins încheietura şoldului, iar încheietura şoldului lui Iacob a amorţit în timp ce acesta se lupta cu El.</span>
<span class="v-num v-26">26&nbsp;</span><span class="v GN32_26" data-id="GN32_26">Şi El i-a zis: "Lasă-Mă să plec, că s'au ivit zorile!" [Iacob] I-a răspuns: "Nu-Ţi dau drumul până nu mă vei binecuvânta!"</span>
<span class="v-num v-27">27&nbsp;</span><span class="v GN32_27" data-id="GN32_27">Acela i-a zis: "Care-ţi este numele?" Şi el a zis: "Iacob".</span>
<span class="v-num v-28">28&nbsp;</span><span class="v GN32_28" data-id="GN32_28">Zisu-i-a Acela: "De-acum nu-ţi va mai fi numele Iacob, ci Israel te vei numi, pentru că ai fost tare cu Dumnezeu; şi cu oamenii puternic vei fi" .</span>
<span class="v-num v-29">29&nbsp;</span><span class="v GN32_29" data-id="GN32_29">A întrebat şi Iacob, zicând: "Spune-mi numele Tău!" Iar Acela a zis: "De ce'ntrebi tu de numele Meu? El e minunat" . Şi chiar acolo l-a binecuvântat.</span>
<span class="v-num v-30">30&nbsp;</span><span class="v GN32_30" data-id="GN32_30">Iacob a numit locul acela cu numele Penuel , "căci [şi-a zis el] L-am văzut pe Dumnezeu faţă către faţă şi mântuit a fost sufletul meu!"</span>
<span class="v-num v-31">31&nbsp;</span><span class="v GN32_31" data-id="GN32_31">Soarele răsărea deasupră-i când trecuse de Penuel, dar el şchiopăta din pricina şoldului.</span>
<span class="v-num v-32">32&nbsp;</span><span class="v GN32_32" data-id="GN32_32">De aceea nici până astăzi fiii lui Israel nu mănâncă muşchiul acela ce amorţise'n încheietura şoldului, pentru că Acel Cineva a atins încheietura şoldului lui Iacob în dreptul acelui muşchi şi l-a amorţit.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="GN31.html">&lt;</a>
<a class="home" href="index.html">=</a>
<a class="next" href="GN33.html">&gt;</a>
</div></div>
</body>
</html>