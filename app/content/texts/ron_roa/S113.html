<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNTÂI A REGILOR 13 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="S1.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="S1.html">CARTEA ÎNTÂI A REGILOR 13</a><a class="prev" href="S112.html">&lt;</a>
<a class="home" href="index.html">=</a>
<a class="next" href="S114.html">&gt;</a>
</div></div>
<div class="section chapter S1 S113 ron_roa ron " dir="ltr" lang="ro" data-id="S113" data-nextid="S114" data-previd="S112">
<div class="c">13</div>
<div class="p">
<span class="v-num v-1">1&nbsp;</span><span class="v S113_1" data-id="S113_1">Saul era în vârstă de (nu se ştie câţi) ani când a devenit rege, şi a domnit (nu se ştie câţi) ani peste Israel .</span>
<span class="v-num v-2">2&nbsp;</span><span class="v S113_2" data-id="S113_2">Saul şi-a ales trei mii de bărbaţi dintre oamenii lui Israel. Cu Saul erau două mii la Micmaş şi pe muntele Betel, iar o mie erau cu Ionatan în Ghibeea lui Veniamin; pe ceilalţi dintre poporeni i-a trimis pe fiecare la cortul său.</span>
<span class="v-num v-3">3&nbsp;</span><span class="v S113_3" data-id="S113_3">Ionatan l-a izbit pe Nasib Filisteanul, care locuia în Ghibeea, iar Filistenii au auzit; iar Saul a trâmbiţat în toată ţara , zicând: "Evreii s'au răsculat !"</span>
<span class="v-num v-4">4&nbsp;</span><span class="v S113_4" data-id="S113_4">Şi tot Israelul a auzit vorbindu-se că Saul l-a bătut pe Nasib Filisteanul; şi cum Israelul fusese umilit de către Filisteni, fiii lui Israel s'au suit după Saul în Ghilgal.</span>
<span class="v-num v-5">5&nbsp;</span><span class="v S113_5" data-id="S113_5">Iar Filistenii s'au adunat laolaltă să se bată cu Israel: treizeci de mii de care de luptă şi şase mii de călăreţi s'au ridicat împotriva lui Israel, şi popor mult ca nisipul de pe ţărmurile mării; şi s'au suit şi şi-au pus tabăra la Micmaş, spre miazăzi de Bet-Aven.</span>
<span class="v-num v-6">6&nbsp;</span><span class="v S113_6" data-id="S113_6">Iar Israeliţii au văzut că sunt la strâmtoare şi că nu se pot apropia ; atunci poporul s'a ascuns prin peşteri şi prin crăpături şi prin stâncării şi prin şanţuri şi prin gropi;</span>
<span class="v-num v-7">7&nbsp;</span><span class="v S113_7" data-id="S113_7">iar cei ce trecuseră dincoace au trecut din nou Iordanul în ţinuturile Gad şi Galaad; Saul se afla încă la Ghilgal, iar poporul care era cu el s'a speriat.</span>
<span class="v-num v-8">8&nbsp;</span><span class="v S113_8" data-id="S113_8">Şi şi-a luat un răgaz de şapte zile ca să-i stea mărturie, aşa cum spusese Samuel ; dar Samuel n'a venit la Ghilgal, aşa că poporul de pe lângă el s'a risipit.</span>
<span class="v-num v-9">9&nbsp;</span><span class="v S113_9" data-id="S113_9">Atunci Saul a zis: "Aduceţi ce trebuie, ca să aduc eu ardere-de-tot şi jertfă de pace!" Şi a jertfit ardere-de-tot.</span>
<span class="v-num v-10">10&nbsp;</span><span class="v S113_10" data-id="S113_10">Şi după ce a sfârşit aducerea arderii-de-tot, iată că şi Samuel a sosit!; iar Saul a ieşit să-l întâmpine şi să-i ureze bun-venit .</span>
<span class="v-num v-11">11&nbsp;</span><span class="v S113_11" data-id="S113_11">Dar Samuel i-a zis: "Ce-ai făcut?" Iar Saul a răspuns: "Am văzut că poporul de pe lângă mine se risipea şi că tu n'ai venit, aşa cum făgăduiseşi, la vremea rânduită, în timp ce Filistenii erau adunaţi la Micmaş.</span>
<span class="v-num v-12">12&nbsp;</span><span class="v S113_12" data-id="S113_12">Şi am zis: Acum se vor năpusti Filistenii peste mine în Ghilgal, iar eu nu am cătat spre faţa Domnului; de aceea mi-am călcat pe inimă şi am adus ardere-de-tot ".</span>
<span class="v-num v-13">13&nbsp;</span><span class="v S113_13" data-id="S113_13">Samuel i-a zis atunci lui Saul: "Te-ai purtat nebuneşte, că n'ai păzit porunca pe care Domnul ţi-a dat-o!; chiar acum ar fi făcut Domnul ca domnia ta peste Israel să fie întărită până'n veac.</span>
<span class="v-num v-14">14&nbsp;</span><span class="v S113_14" data-id="S113_14">Acum însă domnia ta nu va putea să dureze, ci Domnul Îşi va căuta om după inima Sa; şi Domnul Îi va porunci să fie rege peste tot poporul Său, fiindcă tu n'ai păzit ceea ce ţi-a poruncit ţie Domnul".</span>
<span class="v-num v-15">15&nbsp;</span><span class="v S113_15" data-id="S113_15">S'a ridicat Samuel şi a plecat din Ghilgal. Iar rămăşiţa poporului a mers după Saul să-i ajungă din urmă pe războinicii care plecaseră din Ghilgal spre Ghibeea lui Veniamin. Acolo a numărat Saul poporul ce se afla cu el: ca la şase sute de bărbaţi.</span>
<span class="v-num v-16">16&nbsp;</span><span class="v S113_16" data-id="S113_16">Saul, împreună cu Ionatan, fiul său, şi cu poporul ce se afla cu ei s'au oprit în Ghibeea lui Veniamin; şi plângeau; iar Filistenii îşi puseseră tabăra la Micmaş.</span>
<span class="v-num v-17">17&nbsp;</span><span class="v S113_17" data-id="S113_17">Din latura Filistenilor au ieşit trei cete ca să prade: o ceată mergea pe drumul spre Ofra, din ţinutul Şual;</span>
<span class="v-num v-18">18&nbsp;</span><span class="v S113_18" data-id="S113_18">altă ceată mergea pe calea Bet-Horonului, iar o alta mergea pe drumul înalt care se îndreaptă spre latura Ţeboimului.</span>
<span class="v-num v-19">19&nbsp;</span><span class="v S113_19" data-id="S113_19">(În ţara lui Israel nu era de găsit atunci nici un meşter fierar, din pricină că Filistenii ziceau: "Nu cumva să-şi facă Evreii sabie sau suliţă" .</span>
<span class="v-num v-20">20&nbsp;</span><span class="v S113_20" data-id="S113_20">Şi întregul Israel se cobora la Filisteni ca să-şi ascută fiecare secera şi sapa şi securea şi coasa;</span>
<span class="v-num v-21">21&nbsp;</span><span class="v S113_21" data-id="S113_21">holdele erau gata de seceriş, iar uneltele lor [se preţuiau] la trei sicli pentru un fier de plug, şi tot aşa pentru o secure sau o seceră).</span>
<span class="v-num v-22">22&nbsp;</span><span class="v S113_22" data-id="S113_22">Aşa se face că'n zilele războiului de la Micmaş nu se afla sabie sau suliţă în mâna întregului popor care era cu Saul şi cu Ionatan; ele se aflau numai la Saul şi la Ionatan, fiul său.</span>
<span class="v-num v-23">23&nbsp;</span><span class="v S113_23" data-id="S113_23">Atunci a ieşit unul din tabăra Filistenilor ca să treacă dincolo de Micmaş.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="S112.html">&lt;</a>
<a class="home" href="index.html">=</a>
<a class="next" href="S114.html">&gt;</a>
</div></div>
</body>
</html>