<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FACEREA ÎNTÂIA CARTE A LUI MOISE 15 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="GN.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="GN.html">FACEREA ÎNTÂIA CARTE A LUI MOISE 15</a><a class="prev" href="GN14.html">&lt;</a>
<a class="home" href="index.html">=</a>
<a class="next" href="GN16.html">&gt;</a>
</div></div>
<div class="section chapter GN GN15 ron_roa ron " dir="ltr" lang="ro" data-id="GN15" data-nextid="GN16" data-previd="GN14">
<div class="c">15</div>
<div class="p">
<span class="v-num v-1">1&nbsp;</span><span class="v GN15_1" data-id="GN15_1">După aceea fost-a'n vedenie cuvântul Domnului către Avram şi a zis: "Nu te teme, Avrame; Eu sunt scutul tău, iar răsplata ta va fi foarte mare".</span>
<span class="v-num v-2">2&nbsp;</span><span class="v GN15_2" data-id="GN15_2">Iar Avram a răspuns: "Stăpâne Doamne, ce oare-mi vei da? Că iată, eu mă duc fără să am copil, iar Masek, fiul slujnicei mele, Eliezer din Damasc..." .</span>
<span class="v-num v-3">3&nbsp;</span><span class="v GN15_3" data-id="GN15_3">Şi a zis Avram: "De vreme ce nu mi-ai dat urmaşi, iată că sluga mea mă va moşteni!"</span>
<span class="v-num v-4">4&nbsp;</span><span class="v GN15_4" data-id="GN15_4">Şi de'ndată s'a făcut cuvântul Domnului către el şi a zis: "Nu acela te va moşteni, ci acela care va odrăsli din coapsele tale, acela te va moşteni!"</span>
<span class="v-num v-5">5&nbsp;</span><span class="v GN15_5" data-id="GN15_5">Şi l-a scos afară şi i-a zis: "Priveşte la cer şi numără stelele, de le poţi număra"; şi i-a zis: "Aşa va fi seminţia ta!"</span>
<span class="v-num v-6">6&nbsp;</span><span class="v GN15_6" data-id="GN15_6">Şi Avram I-a crezut lui Dumnezeu şi aceasta i s'a socotit ca dreptate .</span>
<span class="v-num v-7">7&nbsp;</span><span class="v GN15_7" data-id="GN15_7">Şi i-a zis: "Eu sunt Dumnezeul Care te-a scos pe tine din Urul Caldeilor pentru ca să-ţi dea pământul acesta să-l moşteneşti".</span>
<span class="v-num v-8">8&nbsp;</span><span class="v GN15_8" data-id="GN15_8">Şi a zis [Avram]: "Stăpâne Doamne, din ce voi cunoaşte că-l voi moşteni?"</span>
<span class="v-num v-9">9&nbsp;</span><span class="v GN15_9" data-id="GN15_9">Iar [Domnul] i-a zis: "Găteşte-Mi o junincă de trei ani, o capră de trei ani, un berbec de trei ani, o turturică şi un pui de porumbel!"</span>
<span class="v-num v-10">10&nbsp;</span><span class="v GN15_10" data-id="GN15_10">Şi le-a luat [Avram] pe acestea toate, le-a tăiat în două şi a pus jumătăţile una în faţa alteia; dar păsările nu le-a tăiat în două.</span>
<span class="v-num v-11">11&nbsp;</span><span class="v GN15_11" data-id="GN15_11">Iar păsările de pradă năvăleau asupra leşurilor, dar Avram le alunga.</span>
<span class="v-num v-12">12&nbsp;</span><span class="v GN15_12" data-id="GN15_12">Şi'ntru asfinţitul soarelui a căzut peste Avram un somn greu, şi iată că 'ntuneric şi frică mare l-au cuprins.</span>
<span class="v-num v-13">13&nbsp;</span><span class="v GN15_13" data-id="GN15_13">Şi atunci a zis [Domnul] către Avram: "Să ştii bine că urmaşii tăi vor fi străini într'o ţară care nu-i a lor; robiţi vor fi şi apăsaţi timp de patru sute de ani;</span>
<span class="v-num v-14">14&nbsp;</span><span class="v GN15_14" data-id="GN15_14">dar pe neamul la care vor robi, Eu îl voi judeca; după aceea ei vor ieşi de acolo, cu avere multă.</span>
<span class="v-num v-15">15&nbsp;</span><span class="v GN15_15" data-id="GN15_15">Cât despre tine: te vei petrece'n pace către părinţii tăi şi îngropat vei fi la mândre bătrâneţi.</span>
<span class="v-num v-16">16&nbsp;</span><span class="v GN15_16" data-id="GN15_16">Ei însă numai într'al patrulea neam se vor întoarce aici, căci pân'acum păcatele Amoreilor nu şi-au ajuns la vârf" .</span>
<span class="v-num v-17">17&nbsp;</span><span class="v GN15_17" data-id="GN15_17">Iar după ce a asfinţit soarele şi s'a făcut întuneric, iată cuptor fumegând şi pară de foc au trecut printre bucăţile acelea .</span>
<span class="v-num v-18">18&nbsp;</span><span class="v GN15_18" data-id="GN15_18">În ziua aceea a încheiat Domnul legământ cu Avram, zicând: "Urmaşilor tăi le voi da pământul acesta, de la râul Egiptului până la Râul-cel-Mare, râul Eufratului:</span>
<span class="v-num v-19">19&nbsp;</span><span class="v GN15_19" data-id="GN15_19">pe Chenei, pe Chenezei, pe Chedmonei,</span>
<span class="v-num v-20">20&nbsp;</span><span class="v GN15_20" data-id="GN15_20">pe Hetei, pe Ferezei, pe Refaimi,</span>
<span class="v-num v-21">21&nbsp;</span><span class="v GN15_21" data-id="GN15_21">pe Amorei, pe Canaaneeni, pe Hevei, pe Gherghesei şi pe Iebusei".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="GN14.html">&lt;</a>
<a class="home" href="index.html">=</a>
<a class="next" href="GN16.html">&gt;</a>
</div></div>
</body>
</html>