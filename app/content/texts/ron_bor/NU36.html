<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>NUMERII 36 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="NU.html">Biblia Ortodoxă Română Sinodală (2006)</a><a class="location" href="NU.html">NUMERII 36</a><a class="prev" href="NU35.html">&lt;</a>
<a class="home" href="index.html">=</a>
<a class="next" href="DT1.html">&gt;</a>
</div></div>
<div class="section chapter NU NU36 ron_bor ron " dir="ltr" lang="ron" data-id="NU36" data-nextid="DT1" data-previd="NU35">
<div class="c">36</div>
<div class="p">
<span class="v-num v-1">1&nbsp;</span><span class="v NU36_1" data-id="NU36_1">Atunci au venit căpeteniile familiilor din seminţia fiilor lui Galaad, fiul lui Machir, fiul lui Manase, din seminţia fiilor lui Iosif, şi au grăit înaintea lui Moise şi înaintea lui Eleazar preotul şi înaintea căpeteniilor urmaşilor fiilor lui Israel şi au zis:</span>
<span class="v-num v-2">2&nbsp;</span><span class="v NU36_2" data-id="NU36_2">"Domnul a poruncit stăpânului nostru să dea pământ de moştenire fiilor lui Israel prin sorţi, şi stăpânului nostru i s-a poruncit de la Domnul să dea partea lui Salfaad, fratele nostru, fiicelor lui.</span>
<span class="v-num v-3">3&nbsp;</span><span class="v NU36_3" data-id="NU36_3">Dacă însă acestea vor fi soţii ale fiilor unei alte seminţii a fiilor lui Israel, atunci partea lor se va lua din moşia părinţilor noştri şi se va adăuga la moşia acelei seminţii, în care ele vor fi soţii, şi aşa se va lua din moşia noastră ce ni s-a cuvenit prin sorţi.</span>
<span class="v-num v-4">4&nbsp;</span><span class="v NU36_4" data-id="NU36_4">Şi chiar când va fi jubileu la fiii lui Israel, atunci partea lor se va adăuga la moşia acelei seminţii, în care ele vor fi soţii, şi partea lor se va şterge din moşia seminţiei părinţilor noştri".</span>
<span class="v-num v-5">5&nbsp;</span><span class="v NU36_5" data-id="NU36_5">Deci a dat Moise poruncă fiilor lui Israel, după cuvântul Domnului, zicând:</span>
<span class="v-num v-6">6&nbsp;</span><span class="v NU36_6" data-id="NU36_6">"Adevărat grăieşte seminţia fiilor lui Iosif. Iată ce porunceşte Domnul pentru fiicele lui Salfaad: Ele pot să fie soţii ale acelora care vor plăcea ochilor lor, numai să fie soţii în neamul seminţiei tatălui lor,</span>
<span class="v-num v-7">7&nbsp;</span><span class="v NU36_7" data-id="NU36_7">Pentru ca partea fiilor lui Israel să nu treacă de la o seminţie la alta; că fiecare din fiii lui Israel trebuie să fie legat de moşia seminţiei părinţilor săi.</span>
<span class="v-num v-8">8&nbsp;</span><span class="v NU36_8" data-id="NU36_8">Şi orice fată care stăpâneşte o parte de moştenite în una din seminţiile fiilor lui Israel să fie soţia cuiva din neamul seminţiei tatălui său, ca fiii lui Israel să moştenească fiecare partea părinţilor săi,</span>
<span class="v-num v-9">9&nbsp;</span><span class="v NU36_9" data-id="NU36_9">Şi să nu treacă partea de la o seminţie la altă seminţie, că fiecare din seminţiile fiilor lui Israel trebuie să fie legată de moşia sa".</span>
<span class="v-num v-10">10&nbsp;</span><span class="v NU36_10" data-id="NU36_10">Cum a poruncit Domnul lui Moise, aşa au făcut fiicele lui Salfaad.</span>
<span class="v-num v-11">11&nbsp;</span><span class="v NU36_11" data-id="NU36_11">Şi fiicele lui Salfaad: Mahla, Tirţa, Hogla, Milca şi Noa s-au măritat după fiii unchiului lor.</span>
<span class="v-num v-12">12&nbsp;</span><span class="v NU36_12" data-id="NU36_12">În seminţia fiilor lui Manase, fiul lui Iosif, au fost ele soţii, şi a rămas moşia lor neamului tatălui lor.</span>
<span class="v-num v-13">13&nbsp;</span><span class="v NU36_13" data-id="NU36_13">Acestea sunt poruncile şi aşezămintele pe care le-a dat Domnul fiilor lui Israel, prin Moise, în şesurile Moabului, la Iordan, în faţa Ierihonului.</span>
</div>
</div>
<div class="footnotes">

</div>

<div class="footer"><div class="nav">
<a class="prev" href="NU35.html">&lt;</a>
<a class="home" href="index.html">=</a>
<a class="next" href="DT1.html">&gt;</a>
</div></div>
</body>
</html>