<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNŢELEPCIUNII LUI ISUS, FIUL LUI SIRAH (ECCLESIASTICUL) 24 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="SR.html">Biblia Ortodoxă Română Sinodală (2006)</a><a class="location" href="SR.html">CARTEA ÎNŢELEPCIUNII LUI ISUS, FIUL LUI SIRAH (ECCLESIASTICUL) 24</a><a class="prev" href="SR23.html">&lt;</a>
<a class="home" href="index.html">=</a>
<a class="next" href="SR25.html">&gt;</a>
</div></div>
<div class="section chapter SR SR24 ron_bor ron " dir="ltr" lang="ro" data-id="SR24" data-nextid="SR25" data-previd="SR23">
<div class="c">24</div>
<div class="p">
<span class="v-num v-1">1&nbsp;</span><span class="v SR24_1" data-id="SR24_1">Înţelepciunea îşi este laudă sieşi şi în mijlocul poporului se va mări.</span>
<span class="v-num v-2">2&nbsp;</span><span class="v SR24_2" data-id="SR24_2">Întru adunarea Celui Preaînalt va deschide gura sa şi înaintea puterii Lui se va lăuda:</span>
<span class="v-num v-3">3&nbsp;</span><span class="v SR24_3" data-id="SR24_3">"Eu din gura Celui Preaînalt am ieşit şi ca negura am acoperit pământul.</span>
<span class="v-num v-4">4&nbsp;</span><span class="v SR24_4" data-id="SR24_4">Eu întru cele înalte m-am sălăşluit şi scaunul meu este în stâlp de nor.</span>
<span class="v-num v-5">5&nbsp;</span><span class="v SR24_5" data-id="SR24_5">Am străbătut de jur împrejur balta cerului şi în fundul adâncurilor am umblat.</span>
<span class="v-num v-6">6&nbsp;</span><span class="v SR24_6" data-id="SR24_6">În valurile mării şi m tot pământul şi în tot poporul şi neamul sunt stăpână.</span>
<span class="v-num v-7">7&nbsp;</span><span class="v SR24_7" data-id="SR24_7">După toate acestea am căutat odihnă şi am zis: Într-a cui moştenire voi sălăşlui?</span>
<span class="v-num v-8">8&nbsp;</span><span class="v SR24_8" data-id="SR24_8">Atunci mi-a poruncit mie Făcătorul tuturor şi Cel care m-a făcut a aşezat locaşul meu,</span>
<span class="v-num v-9">9&nbsp;</span><span class="v SR24_9" data-id="SR24_9">Şi a zis: Întru Iacov locuieşte şi întru Israel moşteneşte.</span>
<span class="v-num v-10">10&nbsp;</span><span class="v SR24_10" data-id="SR24_10">Mai înainte de veac din început m-a zidit şi până în veac nu mă voi sfârşi.</span>
<span class="v-num v-11">11&nbsp;</span><span class="v SR24_11" data-id="SR24_11">În locaşul cel sfânt, înaintea lui am slujit şi aşa în Sion m-am întărit.</span>
<span class="v-num v-12">12&nbsp;</span><span class="v SR24_12" data-id="SR24_12">În cetatea cea iubită la fel m-a odihnit şi în Ierusalim este puterea mea.</span>
<span class="v-num v-13">13&nbsp;</span><span class="v SR24_13" data-id="SR24_13">Şi m-am înrădăcinat în popor mărit; în partea Domnului, a moştenirii Lui.</span>
<span class="v-num v-14">14&nbsp;</span><span class="v SR24_14" data-id="SR24_14">Ca un cedru în Liban m-am înălţat şi ca un chiparos în munţii Ermonului,</span>
<span class="v-num v-15">15&nbsp;</span><span class="v SR24_15" data-id="SR24_15">Ca un finic la ţărmuri m-am înălţat şi ca răsadurile trandafirului în Ierihon.</span>
<span class="v-num v-16">16&nbsp;</span><span class="v SR24_16" data-id="SR24_16">Ca un măslin frumos în câmp şi m-am înălţat ca un paltin.</span>
<span class="v-num v-17">17&nbsp;</span><span class="v SR24_17" data-id="SR24_17">Ca scorţişoara şi balsamul mirositor am dat miros şi ca smirna cea aleasă am răspândit mireasmă.</span>
<span class="v-num v-18">18&nbsp;</span><span class="v SR24_18" data-id="SR24_18">Ca galbenul şi ca onixul şi ca stactia şi ca aerul miresmelor din cortul mărturiei.</span>
<span class="v-num v-19">19&nbsp;</span><span class="v SR24_19" data-id="SR24_19">Eu ca un terebint am întins ramurile mele şi ramurile mele sunt ramurile măririi şi ale darului.</span>
<span class="v-num v-20">20&nbsp;</span><span class="v SR24_20" data-id="SR24_20">Sunt ca o vilă cu ramuri încântătoare, dar şi florile mele sunt rodul măririi şi al bogăţiei.</span>
<span class="v-num v-21">21&nbsp;</span><span class="v SR24_21" data-id="SR24_21">Apropiaţi-vă de mine cei ce mă poftiţi şi vă săturaţi din roadele mele.</span>
<span class="v-num v-22">22&nbsp;</span><span class="v SR24_22" data-id="SR24_22">Că pomenirea mea este mai dulce decât mierea şi moştenirea mea decât fagurele mierii.</span>
<span class="v-num v-23">23&nbsp;</span><span class="v SR24_23" data-id="SR24_23">Cei care mă mănâncă pe mine iar vor flămânzi; şi cei care mă beau iar vor înseta.</span>
<span class="v-num v-24">24&nbsp;</span><span class="v SR24_24" data-id="SR24_24">Cel care mă ascultă pe mine nu se va ruşina şi cei care lucrează întru mine nu vor păcătui".</span>
<span class="v-num v-25">25&nbsp;</span><span class="v SR24_25" data-id="SR24_25">Toate acestea sunt cartea legăturii Dumnezeului celui Preaînalt, legea pe care a poruncit-o Moise moştenire adunărilor lui Iacov.</span>
<span class="v-num v-26">26&nbsp;</span><span class="v SR24_26" data-id="SR24_26">Această lege face să curgă ca Fisonul înţelepciunea şi ca Tigrul, în zilele primăverii.</span>
<span class="v-num v-27">27&nbsp;</span><span class="v SR24_27" data-id="SR24_27">Ea umple, ca Eufratul, înţelegerea şi ca Iordanul, în zilele secerii.</span>
<span class="v-num v-28">28&nbsp;</span><span class="v SR24_28" data-id="SR24_28">Şi arată ca lumina învăţătura, ca Ghihonul în zilele culesului.</span>
<span class="v-num v-29">29&nbsp;</span><span class="v SR24_29" data-id="SR24_29">Cel dintâi n-a cunoscut-o desăvârşit; aşijderea şi cel de pe urmă nu a dat de hotarele ei.</span>
<span class="v-num v-30">30&nbsp;</span><span class="v SR24_30" data-id="SR24_30">Mai mult decât marea s-a înmulţit cugetul ei şi sfatul ei decât adâncul cel mare.</span>
<span class="v-num v-31">31&nbsp;</span><span class="v SR24_31" data-id="SR24_31">Şi eu ca o albie de râu şi ca un izvor de apă am ieşit din rai.</span>
<span class="v-num v-32">32&nbsp;</span><span class="v SR24_32" data-id="SR24_32">Zis-am: Voi adăpa grădina mea şi voi îmbăta sădirea mea.</span>
<span class="v-num v-33">33&nbsp;</span><span class="v SR24_33" data-id="SR24_33">Iată s-a făcut mie din albie râu şi din râul meu s-a făcut mare.</span>
<span class="v-num v-34">34&nbsp;</span><span class="v SR24_34" data-id="SR24_34">Că învăţătura ca zorile o răspândesc şi o arăt până departe.</span>
<span class="v-num v-35">35&nbsp;</span><span class="v SR24_35" data-id="SR24_35">Şi ca proorocia voi turna învăţătura şi o voi lăsa pe ea în neamurile veacurilor.</span>
<span class="v-num v-36">36&nbsp;</span><span class="v SR24_36" data-id="SR24_36">Vedeţi că nu numai pentru mine m-am ostenit, ci pentru toţi cei care caută înţelepciunea.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="SR23.html">&lt;</a>
<a class="home" href="index.html">=</a>
<a class="next" href="SR25.html">&gt;</a>
</div></div>
</body>
</html>