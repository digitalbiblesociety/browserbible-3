<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEȘIREA 30 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EX.html">Biblia Ortodoxă Română Sinodală (2006)</a><a class="location" href="EX.html">IEȘIREA 30</a><a class="prev" href="EX29.html">&lt;</a>
<a class="home" href="index.html">=</a>
<a class="next" href="EX31.html">&gt;</a>
</div></div>
<div class="section chapter EX EX30 ron_bor ron " dir="ltr" lang="ron" data-id="EX30" data-nextid="EX31" data-previd="EX29">
<div class="c">30</div>
<div class="p">
<span class="v-num v-1">1&nbsp;</span><span class="v EX30_1" data-id="EX30_1">"Să faci de asemenea un jertfelnic de tămâiere, din lemn de salcâm.</span>
<span class="v-num v-2">2&nbsp;</span><span class="v EX30_2" data-id="EX30_2">Dar să-l faci pătrat, lung de un cot şi lat de un cot şi înalt de doi coli; coarnele lui să fie din el.</span>
<span class="v-num v-3">3&nbsp;</span><span class="v EX30_3" data-id="EX30_3">Să îmbraci cu aur curat partea lui de sus, pereţii împrejur şi coarnele lui; şi să-i faci împrejur o cunună de aur împletită.</span>
<span class="v-num v-4">4&nbsp;</span><span class="v EX30_4" data-id="EX30_4">Sub cununa lui împletită să-i faci două inele de aur curat şi să le pui la două colţuri pe două laturi ale lui. Acestea să fie de băgat pârghiile pentru a-l purta cu ele.</span>
<span class="v-num v-5">5&nbsp;</span><span class="v EX30_5" data-id="EX30_5">Pârghiile să i le faci din lemn de salcâm şi să le îmbraci cu aur.</span>
<span class="v-num v-6">6&nbsp;</span><span class="v EX30_6" data-id="EX30_6">Jertfelnicul să-l aşezi în faţa perdelei, care este dinaintea chivotului legii, unde am să Mă arăt Eu ţie.</span>
<span class="v-num v-7">7&nbsp;</span><span class="v EX30_7" data-id="EX30_7">Pe el Aaron va arde tămâie mirositoare în fiecare dimineaţă, când pregăteşte candelele.</span>
<span class="v-num v-8">8&nbsp;</span><span class="v EX30_8" data-id="EX30_8">Când va aprinde Aaron seara candelele, iar va arde miresme. Această tămâiere neîntreruptă se va face pururea înaintea Domnului din neam în neam.</span>
<span class="v-num v-9">9&nbsp;</span><span class="v EX30_9" data-id="EX30_9">Să nu aduceţi pe el nici o ardere de tămâie străină, nici ardere de tot, nici dar de pâine, nici turnare să nu turnaţi pe el.</span>
<span class="v-num v-10">10&nbsp;</span><span class="v EX30_10" data-id="EX30_10">Aaron va săvârşi jertfa de curăţire peste coarnele lui o dată pe an; cu sânge din jertfa de curăţire cea pentru păcat îl va curăţi el o dată pe an; în neamul vostru aceasta este mare sfinţenie înaintea Domnului".</span>
<span class="v-num v-11">11&nbsp;</span><span class="v EX30_11" data-id="EX30_11">Apoi a grăit Domnul cu Moise şi a zis:</span>
<span class="v-num v-12">12&nbsp;</span><span class="v EX30_12" data-id="EX30_12">"Când vei face numărătoarea fiilor lui Israel, la cercetarea lor, să dea fiecare Domnului răscumpărare ca să nu vină nici o nenorocire asupra lor în timpul număratului.</span>
<span class="v-num v-13">13&nbsp;</span><span class="v EX30_13" data-id="EX30_13">Cel ce intră la numărătoare să dea jumătate de siclu, după siclul sfânt, care are douăzeci de ghere; deci darul Domnului va fi o jumătate de siclu.</span>
<span class="v-num v-14">14&nbsp;</span><span class="v EX30_14" data-id="EX30_14">Tot cel ce intră la numărătoare, de la douăzeci de ani în sus, să aducă această dare Domnului.</span>
<span class="v-num v-15">15&nbsp;</span><span class="v EX30_15" data-id="EX30_15">Să nu dea bogatul mai mult, nici săracul mai puţin de jumătate de siclu dar Domnului, pentru răscumpărarea sufletului.</span>
<span class="v-num v-16">16&nbsp;</span><span class="v EX30_16" data-id="EX30_16">Să iei argintul de răscumpărare de la fiii lui Israel şi să-l dai la trebuinţele cortului adunării şi va fi pentru fiii lui Israel spre pomenire înaintea Domnului, ca să cruţe sufletele voastre".</span>
<span class="v-num v-17">17&nbsp;</span><span class="v EX30_17" data-id="EX30_17">Şi iarăşi a grăit Domnul cu Moise şi a zis:</span>
<span class="v-num v-18">18&nbsp;</span><span class="v EX30_18" data-id="EX30_18">"Să faci o baie de aramă, cu postament de aramă, pentru spălat; s-o pui între cortul adunării şi jertfelnic şi să torni într-însa apă.</span>
<span class="v-num v-19">19&nbsp;</span><span class="v EX30_19" data-id="EX30_19">Aaron şi fiii lui îşi vor spăla în ea mâinile şi picioarele lor cu apă.</span>
<span class="v-num v-20">20&nbsp;</span><span class="v EX30_20" data-id="EX30_20">Când trebuie să intre ei în cortul mărturiei, să se spele cu apă de aceasta, ca să nu moară; şi când trebuie să se apropie de jertfelnic, ca să slujească şi ca să aducă ardere de tot Domnului, să-şi spele mâinile lor şi picioarele lor cu apă, ca să nu moară.</span>
<span class="v-num v-21">21&nbsp;</span><span class="v EX30_21" data-id="EX30_21">Şi va fi aceasta rânduială veşnică pentru el şi pentru urmaşii lui, din neam în neam".</span>
<span class="v-num v-22">22&nbsp;</span><span class="v EX30_22" data-id="EX30_22">Apoi a grăit Domnul cu Moise şi a zis:</span>
<span class="v-num v-23">23&nbsp;</span><span class="v EX30_23" data-id="EX30_23">"Să iei din cele mai bune mirodenii: cinci sute sicli de smirnă aleasă; jumătate din aceasta, adică două sute cincizeci sicli de scorţişoară mirositoare; două sute cincizeci sicli trestie mirositoare;</span>
<span class="v-num v-24">24&nbsp;</span><span class="v EX30_24" data-id="EX30_24">Cinci sute sicli casie, după siclul sfânt, şi untdelemn de măsline un hin,</span>
<span class="v-num v-25">25&nbsp;</span><span class="v EX30_25" data-id="EX30_25">Şi să faci din acestea mir pentru ungerea sfântă, mir alcătuit după meşteşugul făcătorilor de aromate; acesta va fi mirul pentru sfânta ungere.</span>
<span class="v-num v-26">26&nbsp;</span><span class="v EX30_26" data-id="EX30_26">Să ungi cu el cortul adunării, chivotul legii şi toate lucrurile din cort,</span>
<span class="v-num v-27">27&nbsp;</span><span class="v EX30_27" data-id="EX30_27">Masa şi toate cele de pe ea, sfeşnicul şi toate lucrurile lui, jertfelnicul tămâierii,</span>
<span class="v-num v-28">28&nbsp;</span><span class="v EX30_28" data-id="EX30_28">Jertfelnicul arderii de tot şi toate lucrurile lui şi baia şi postamentul ei.</span>
<span class="v-num v-29">29&nbsp;</span><span class="v EX30_29" data-id="EX30_29">Şi să le sfinţeşti pe acestea şi va fi sfinţenie mare; tot ce se va atinge de ele se va sfinţi.</span>
<span class="v-num v-30">30&nbsp;</span><span class="v EX30_30" data-id="EX30_30">Să ungi de asemenea şi pe Aaron şi pe fiii lui şi să-i sfinţeşti, ca să-Mi fie preoţi.</span>
<span class="v-num v-31">31&nbsp;</span><span class="v EX30_31" data-id="EX30_31">Iar fiilor lui Israel să le spui: Acesta va fi pentru voi mirul sfintei ungeri, în numele Meu, în neamul vostru.</span>
<span class="v-num v-32">32&nbsp;</span><span class="v EX30_32" data-id="EX30_32">Trupurile celorlalţi oameni să nu le ungi cu el şi după chipul alcătuirii lui să nu vă faceţi pentru voi mir la fel. Acesta este lucru sfânt şi sfânt trebuie să fie şi pentru voi.</span>
<span class="v-num v-33">33&nbsp;</span><span class="v EX30_33" data-id="EX30_33">Cine îşi va face ceva asemănător lui, sau cine se va unge cu el din cei ce nu trebuie să se ungă, acela se va stârpi din poporul său".</span>
<span class="v-num v-34">34&nbsp;</span><span class="v EX30_34" data-id="EX30_34">Apoi a zis Domnul către Moise: "Ia-ţi mirodenii: stacte, oniha, halvan mirositor şi tămâie curată, din toate aceeaşi măsură,</span>
<span class="v-num v-35">35&nbsp;</span><span class="v EX30_35" data-id="EX30_35">Şi fă din ele, cu ajutorul meşteşugului făcătorilor de aromate, un amestec de tămâiat, cu adaos de sare, curat şi sfânt;</span>
<span class="v-num v-36">36&nbsp;</span><span class="v EX30_36" data-id="EX30_36">Pisează-l mărunt şi-l pune înaintea chivotului legii, în cortul adunării, unde am să Mă arăt ţie. Aceasta va fi pentru voi sfinţenie mare.</span>
<span class="v-num v-37">37&nbsp;</span><span class="v EX30_37" data-id="EX30_37">Tămâie, alcătuită în felul acesta, să nu vă faceţi pentru voi: sfinţenie să vă fie ea pentru Domnul.</span>
<span class="v-num v-38">38&nbsp;</span><span class="v EX30_38" data-id="EX30_38">Cine îşi va face asemenea amestec, ca să afume cu el, sufletul acela se va stârpi din poporul său".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EX29.html">&lt;</a>
<a class="home" href="index.html">=</a>
<a class="next" href="EX31.html">&gt;</a>
</div></div>
</body>
</html>