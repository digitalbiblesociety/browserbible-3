<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEȘIREA A DOUA CARTE A LUI MOISE 40 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EX.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="EX.html">IEȘIREA A DOUA CARTE A LUI MOISE 40</a><a class="prev" href="EX39.html">&lt;</a>
<a class="home" href="index.html">=</a>
<a class="next" href="LV1.html">&gt;</a>
</div></div>
<div class="section chapter EX EX40 ron_roa ron " dir="ltr" lang="ro" data-id="EX40" data-nextid="LV1" data-previd="EX39">
<div class="c">40</div>
<div class="p">
<span class="v-num v-1">1&nbsp;</span><span class="v EX40_1" data-id="EX40_1">Şi a grăit Domnul către Moise, zicând:</span>
<span class="v-num v-2">2&nbsp;</span><span class="v EX40_2" data-id="EX40_2">"În ziua cea dintâi a primei luni vei întinde cortul mărturiei.</span>
<span class="v-num v-3">3&nbsp;</span><span class="v EX40_3" data-id="EX40_3">În el vei pune chivotul mărturiei, iar chivotul îl vei acoperi cu perdeaua.</span>
<span class="v-num v-4">4&nbsp;</span><span class="v EX40_4" data-id="EX40_4">Vei aduce înlăuntru masa, iar pe ea vei pune toate cele ale ei.</span>
<span class="v-num v-5">5&nbsp;</span><span class="v EX40_5" data-id="EX40_5">Şi sfeşnicul îl vei aduce înlăuntru şi-i vei aprinde candelele. Altarul cel de aur al tămâierii îl vei pune'n faţa chivotului mărturiei,</span>
<span class="v-num v-6">6&nbsp;</span><span class="v EX40_6" data-id="EX40_6">iar perdeaua o vei pune la intrarea în cort. Jertfelnicul arderilor-de-tot îl vei pune dinaintea intrării în cortul mărturiei.</span>
<span class="v-num v-7">7&nbsp;</span><span class="v EX40_7" data-id="EX40_7">Între cort şi jertfelnic vei aşeza baia, în care vei turna apă.</span>
<span class="v-num v-8">8&nbsp;</span><span class="v EX40_8" data-id="EX40_8">Împrejur vei aşeza curtea, iar la intrarea curţii vei atârna perdeaua.</span>
<span class="v-num v-9">9&nbsp;</span><span class="v EX40_9" data-id="EX40_9">Vei lua mir de ungere şi vei unge cortul şi toate cele ce sunt în el şi-l vei sfinţi, pe el şi toate lucrurile lui, şi sfinte vor fi. Vei unge jertfelnicul arderilor-de-tot şi toate lucrurile lui; şi-l vei sfinţi, şi preasfânt va fi.</span>
<span class="v-num v-10">10&nbsp;</span><span class="v EX40_10" data-id="EX40_10">Vei unge baia şi tălpica ei şi o vei sfinţi.</span>
<span class="v-num v-11">11&nbsp;</span><span class="v EX40_11" data-id="EX40_11">Îi vei aduce apoi pe Aaron şi pe fiii săi la uşile cortului mărturiei</span>
<span class="v-num v-12">12&nbsp;</span><span class="v EX40_12" data-id="EX40_12">şi-i vei spăla cu apă. Pe Aaron îl vei îmbrăca în sfintele veşminte şi-l vei unge şi-l vei sfinţi, şi el Mie-Mi va sluji ca preot. Şi pe fiii săi îi vei aduce şi-i vei îmbrăca în tunici şi-i vei unge aşa cum l-ai uns pe tatăl lor, şi ei Mie-Mi vor sluji ca preoţi.</span>
<span class="v-num v-13">13&nbsp;</span><span class="v EX40_13" data-id="EX40_13">Această ungere le va fi lor veşnică ungere de preoţie, din neam în neam".</span>
<span class="v-num v-14">14&nbsp;</span><span class="v EX40_14" data-id="EX40_14">Iar Moise a făcut totul aşa cum îi poruncise Domnul.</span>
<span class="v-num v-15">15&nbsp;</span><span class="v EX40_15" data-id="EX40_15">În luna întâi a celui de al doilea an de la ieşirea lor din Egipt, în ziua cea dintâi a lunii, atunci a fost cortul aşezat.</span>
<span class="v-num v-16">16&nbsp;</span><span class="v EX40_16" data-id="EX40_16">Moise a fost cel ce a aşezat cortul; el i-a pus tălpicele, încheieturile de sus cu belciugele lor,</span>
<span class="v-num v-17">17&nbsp;</span><span class="v EX40_17" data-id="EX40_17">a ridicat pilaştrii, a întins scoarţele cortului, i-a pus cortului acoperişurile de deasupra, aşa cum Domnul îi poruncise lui Moise.</span>
<span class="v-num v-18">18&nbsp;</span><span class="v EX40_18" data-id="EX40_18">A luat apoi Mărturiile şi le-a pus în chivot, iar chivotului i-a petrecut pârghiile.</span>
<span class="v-num v-19">19&nbsp;</span><span class="v EX40_19" data-id="EX40_19">A dus apoi chivotul în cort, a atârnat perdeaua şi astfel a acoperit chivotul mărturiei, aşa cum Domnul îi poruncise lui Moise.</span>
<span class="v-num v-20">20&nbsp;</span><span class="v EX40_20" data-id="EX40_20">După aceea a aşezat masa în cortul mărturiei, în partea de miazănoapte a cortului, în afara perdelei,</span>
<span class="v-num v-21">21&nbsp;</span><span class="v EX40_21" data-id="EX40_21">iar pe ea a pus pâinile-punerii-înaintea-Domnului, aşa cum Domnul îi poruncise lui Moise.</span>
<span class="v-num v-22">22&nbsp;</span><span class="v EX40_22" data-id="EX40_22">Sfeşnicul l-a aşezat în cortul mărturiei, în faţa mesei, în partea de miazăzi a cortului,</span>
<span class="v-num v-23">23&nbsp;</span><span class="v EX40_23" data-id="EX40_23">şi i-a aprins candelele'n faţa Domnului, aşa cum Domnul îi poruncise lui Moise.</span>
<span class="v-num v-24">24&nbsp;</span><span class="v EX40_24" data-id="EX40_24">A aşezat altarul cel de aur în cortul adunării, în faţa perdelei,</span>
<span class="v-num v-25">25&nbsp;</span><span class="v EX40_25" data-id="EX40_25">şi a aprins pe el tămâie binemirositoare, aşa cum Domnul îi poruncise lui Moise.</span>
<span class="v-num v-26">26&nbsp;</span><span class="v EX40_26" data-id="EX40_26">Jertfelnicul arderilor-de-tot l-a aşezat la intrarea cortului mărturiei, iar pe el a adus arderi-de-tot şi prinoase, aşa cum Domnul îi poruncise lui Moise.</span>
<span class="v-num v-27">27&nbsp;</span><span class="v EX40_27" data-id="EX40_27">Apoi a aşezat baia între cortul mărturiei şi jertfelnic şi a turnat în ea apă,</span>
<span class="v-num v-28">28&nbsp;</span><span class="v EX40_28" data-id="EX40_28">pentru ca Moise, Aaron şi fiii săi să-şi spele'n ea mâinile şi picioarele;</span>
<span class="v-num v-29">29&nbsp;</span><span class="v EX40_29" data-id="EX40_29">când intrau ei în cortul mărturiei sau când se apropiau de jertfelnic ca să slujească, se spălau din ea, aşa cum Domnul îi poruncise lui Moise.</span>
<span class="v-num v-30">30&nbsp;</span><span class="v EX40_30" data-id="EX40_30">Împrejurul cortului a aşezat curtea, iar la intrarea curţii a atârnat perdeaua.</span>
<span class="v-num v-31">31&nbsp;</span><span class="v EX40_31" data-id="EX40_31">Şi astfel a isprăvit Moise toate lucrările. Atunci un nor a acoperit cortul mărturiei, şi cortul s'a umplut de slava Domnului.</span>
<span class="v-num v-32">32&nbsp;</span><span class="v EX40_32" data-id="EX40_32">Iar Moise nu putea să intre'n cortul mărturiei, pentru că norul îl umbrea de deasupra, iar cortul se umpluse de slava Domnului.</span>
<span class="v-num v-33">33&nbsp;</span><span class="v EX40_33" data-id="EX40_33">Când norul se ridica de pe cort, fiii lui Israel porneau la drum cu toate ale lor;</span>
<span class="v-num v-34">34&nbsp;</span><span class="v EX40_34" data-id="EX40_34">dar dacă norul nu se ridica, ei nu plecau până'n ziua când norul se ridica.</span>
<span class="v-num v-35">35&nbsp;</span><span class="v EX40_35" data-id="EX40_35">Pentru că norul Domnului stătea deasupra cortului în timpul zilei, iar noaptea foc era deasupră-i; şi aceasta, sub ochii tuturor fiilor lui Israel şi pe toată durata drumului lor.</span>
</div>
</div>
<div class="footnotes">

</div>

<div class="footer"><div class="nav">
<a class="prev" href="EX39.html">&lt;</a>
<a class="home" href="index.html">=</a>
<a class="next" href="LV1.html">&gt;</a>
</div></div>
</body>
</html>