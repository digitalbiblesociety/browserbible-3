<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI BARUH 5 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="BR.html">Biblia Ortodoxă Română Sinodală (2006)</a><a class="location" href="BR.html">CARTEA LUI BARUH 5</a><a class="prev" href="BR4.html">&lt;</a>
<a class="home" href="index.html">=</a>
<a class="next" href="LJ1.html">&gt;</a>
</div></div>
<div class="section chapter BR BR5 ron_bor ron " dir="ltr" lang="ro" data-id="BR5" data-nextid="LJ1" data-previd="BR4">
<div class="c">5</div>
<div class="p">
<span class="v-num v-1">1&nbsp;</span><span class="v BR5_1" data-id="BR5_1">Dezbracă-te, Ierusalime, de haina întristării şi a suferinţei tale şi îmbracă-te pentru totdeauna cu podoaba slavei lui Dumnezeu.</span>
<span class="v-num v-2">2&nbsp;</span><span class="v BR5_2" data-id="BR5_2">Îmbracă veşmântul dreptăţii celei de la Dumnezeu, pune cununa slavei Celui Veşnic pe capul tău,</span>
<span class="v-num v-3">3&nbsp;</span><span class="v BR5_3" data-id="BR5_3">Pentru că Dumnezeu va arăta tuturor celor de sub cer strălucirea ta.</span>
<span class="v-num v-4">4&nbsp;</span><span class="v BR5_4" data-id="BR5_4">Că se va chema numele tău de la Dumnezeu pentru totdeauna: "Pacea dreptăţii" şi "Strălucirea evlaviei".</span>
<span class="v-num v-5">5&nbsp;</span><span class="v BR5_5" data-id="BR5_5">Ridică-te, Ierusalime, ţine-te la înălţime şi priveşte spre răsărit, vezi pe fiii tăi adunaţi de la apus la răsărit, prin cuvântul Celui Sfânt, bucurându-se că Şi-a adus aminte de ei.</span>
<span class="v-num v-6">6&nbsp;</span><span class="v BR5_6" data-id="BR5_6">Căci ei te părăsiseră mergând pe jos, sub pază de vrăjmaşi, dar Dumnezeu ţi-i va aduce purtaţi întru mărire ca pe fiii de rege.</span>
<span class="v-num v-7">7&nbsp;</span><span class="v BR5_7" data-id="BR5_7">Că a rânduit Dumnezeu să supună tot muntele înalt şi stâncile cele veşnice, iar văile să se umple, să fie pământul neted, ca să umble Israel fără frică sub slava lui Dumnezeu.</span>
<span class="v-num v-8">8&nbsp;</span><span class="v BR5_8" data-id="BR5_8">Şi vor face umbră lui Israel pădurile şi tot lemnul bine mirositor, la porunca lui Dumnezeu;</span>
<span class="v-num v-9">9&nbsp;</span><span class="v BR5_9" data-id="BR5_9">Pentru că va călăuzi Dumnezeu pe Israel cu veselie la lumina slavei Sale, dându-le ca pază îndurarea şi dreptatea Sa.</span>
</div>
</div>
<div class="footnotes">

</div>

<div class="footer"><div class="nav">
<a class="prev" href="BR4.html">&lt;</a>
<a class="home" href="index.html">=</a>
<a class="next" href="LJ1.html">&gt;</a>
</div></div>
</body>
</html>