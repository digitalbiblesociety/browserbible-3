<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEȘIREA 31 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EX.html">Biblia Ortodoxă Română Sinodală (2006)</a><a class="location" href="EX.html">IEȘIREA 31</a><a class="prev" href="EX30.html">&lt;</a>
<a class="home" href="index.html">=</a>
<a class="next" href="EX32.html">&gt;</a>
</div></div>
<div class="section chapter EX EX31 ron_bor ron " dir="ltr" lang="ron" data-id="EX31" data-nextid="EX32" data-previd="EX30">
<div class="c">31</div>
<div class="p">
<span class="v-num v-1">1&nbsp;</span><span class="v EX31_1" data-id="EX31_1">După aceea a grăit Domnul cu Moise şi a zis:</span>
<span class="v-num v-2">2&nbsp;</span><span class="v EX31_2" data-id="EX31_2">"Iată, Eu am rânduit anume pe Beţaleel, fiul lui Uri, fiul lui Or, din seminţia lui Iuda,</span>
<span class="v-num v-3">3&nbsp;</span><span class="v EX31_3" data-id="EX31_3">Şi l-am umplut de duh dumnezeiesc, de înţelepciune, de pricepere, de ştiinţă şi de iscusinţă la tot lucrul,</span>
<span class="v-num v-4">4&nbsp;</span><span class="v EX31_4" data-id="EX31_4">Ca să facă lucruri de aur, de argint şi de aramă, de mătase violetă, stacojie şi vişinie, şi de în răsucit,</span>
<span class="v-num v-5">5&nbsp;</span><span class="v EX31_5" data-id="EX31_5">Să şlefuiască pietre scumpe pentru podoabe şi să sape în lemn tot felul de lucruri.</span>
<span class="v-num v-6">6&nbsp;</span><span class="v EX31_6" data-id="EX31_6">Şi iată, i-am dat ca ajutor pe Oholiab, fiul lui Ahisamac, din seminţia lui Dan, şi am pus înţelepciune în mintea oricărui om iscusit, ca să facă toate câte ţi-am poruncit:</span>
<span class="v-num v-7">7&nbsp;</span><span class="v EX31_7" data-id="EX31_7">Cortul adunării, chivotul legii, capacul cel de deasupra lui şi toate lucrurile cortului;</span>
<span class="v-num v-8">8&nbsp;</span><span class="v EX31_8" data-id="EX31_8">Masa şi toate vasele ei; sfeşnicul cel de aur curat cu toate obiectele lui şi jertfelnicul tămâierii;</span>
<span class="v-num v-9">9&nbsp;</span><span class="v EX31_9" data-id="EX31_9">Jertfelnicul pentru arderile de tot cu toate obiectele lui; baia şi postamentul ei;</span>
<span class="v-num v-10">10&nbsp;</span><span class="v EX31_10" data-id="EX31_10">ţesăturile pentru înveliş, veşmintele sfinţite pentru Aaron preotul şi veşmintele de slujbă pentru fiii lui;</span>
<span class="v-num v-11">11&nbsp;</span><span class="v EX31_11" data-id="EX31_11">Mirul pentru ungere şi aromatele mirositoare pentru locaşul cel sfânt; toate le vor face ei aşa, cum ti-am poruncit Eu ţie".</span>
<span class="v-num v-12">12&nbsp;</span><span class="v EX31_12" data-id="EX31_12">Şi a mai vorbit Domnul cu Moise şi a zis:</span>
<span class="v-num v-13">13&nbsp;</span><span class="v EX31_13" data-id="EX31_13">"Spune fiilor lui Israel aşa: Băgaţi de seamă să păziţi zilele Mele de odihnă, căci acestea sunt semn între Mine şi voi din neam în neam, ca să ştiţi că Eu sunt Domnul, Cel ce vă sfinţeşte.</span>
<span class="v-num v-14">14&nbsp;</span><span class="v EX31_14" data-id="EX31_14">Păziţi deci ziua de odihnă, căci ea este sfântă pentru voi. Cel ce o va întina, acela va fi omorât; tot cel ce va face într-însa vreo lucrare, sufletul acela va fi stârpit din poporul Meu;</span>
<span class="v-num v-15">15&nbsp;</span><span class="v EX31_15" data-id="EX31_15">Şase zile să lucreze, iar ziua a şaptea este zi de odihnă, închinată Domnului; tot cel ce va munci în ziua odihnei va fi omorât.</span>
<span class="v-num v-16">16&nbsp;</span><span class="v EX31_16" data-id="EX31_16">Să păzească deci fiii lui Israel ziua odihnei, prăznuind ziua odihnei din neam în neam, ca un legământ veşnic.</span>
<span class="v-num v-17">17&nbsp;</span><span class="v EX31_17" data-id="EX31_17">Acesta este semn veşnic între Mine şi fiii lui Israel, pentru că în şase zile a făcut Domnul cerul şi pământul, iar în ziua a şaptea a încetat şi S-a odihnit".</span>
<span class="v-num v-18">18&nbsp;</span><span class="v EX31_18" data-id="EX31_18">După ce a încetat Dumnezeu de a grăi cu Moise, pe Muntele Sinai, i-a dat cele două table ale legii, table de piatră, scrise cu degetul lui Dumnezeu.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EX30.html">&lt;</a>
<a class="home" href="index.html">=</a>
<a class="next" href="EX32.html">&gt;</a>
</div></div>
</body>
</html>