<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FACEREA ÎNTÂIA CARTE A LUI MOISE 18 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="GN.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="GN.html">FACEREA ÎNTÂIA CARTE A LUI MOISE 18</a><a class="prev" href="GN17.html">&lt;</a>
<a class="home" href="index.html">=</a>
<a class="next" href="GN19.html">&gt;</a>
</div></div>
<div class="section chapter GN GN18 ron_roa ron " dir="ltr" lang="ro" data-id="GN18" data-nextid="GN19" data-previd="GN17">
<div class="c">18</div>
<div class="p">
<span class="v-num v-1">1&nbsp;</span><span class="v GN18_1" data-id="GN18_1">Domnul i S'a arătat [lui Avraam] la stejarul Mamvri, pe când el şedea în pragul cortului său sub zăduful amiezei.</span>
<span class="v-num v-2">2&nbsp;</span><span class="v GN18_2" data-id="GN18_2">Şi ridicându-şi el ochii, s'a uitat; şi iată, trei Oameni îi stăteau în faţă; şi de cum I-a văzut, a alergat din pragul cortului său în întâmpinarea Lor şi s'a închinat până la pământ .</span>
<span class="v-num v-3">3&nbsp;</span><span class="v GN18_3" data-id="GN18_3">Şi a zis: "Doamne , dac'am aflat har în ochii Tăi, nu-l ocoli pe robul Tău!</span>
<span class="v-num v-4">4&nbsp;</span><span class="v GN18_4" data-id="GN18_4">Să se aducă puţină apă! Spălaţi-Vă picioarele şi odihniţi-Vă sub acest copac;</span>
<span class="v-num v-5">5&nbsp;</span><span class="v GN18_5" data-id="GN18_5">eu voi aduce pâine şi veţi mânca, după care Vă veţi duce'n calea Voastră, de vreme ce-aţi trecut pe la robul Vostru!" Zis-au Aceia: "Fă precum ai zis!"</span>
<span class="v-num v-6">6&nbsp;</span><span class="v GN18_6" data-id="GN18_6">Şi a alergat Avraam în cort la Sarra şi i-a zis: "Ia repede trei măsuri de făinuţă de grâu, frământă şi fă azime !"</span>
<span class="v-num v-7">7&nbsp;</span><span class="v GN18_7" data-id="GN18_7">Apoi Avraam a dat fuga la cireadă, a luat un viţel fraged şi frumos şi l-a dat slugii, care-a dat zor să-l gătească.</span>
<span class="v-num v-8">8&nbsp;</span><span class="v GN18_8" data-id="GN18_8">Şi a luat Avraam unt, lapte şi viţelul pe care-l gătise şi le-a pus înaintea Lor; şi Ei au mâncat în timp ce el stătea alături de Ei, sub copac.</span>
<span class="v-num v-9">9&nbsp;</span><span class="v GN18_9" data-id="GN18_9">Şi au zis către el Oamenii aceia: "Unde este Sarra, femeia ta?" Răspunzând, el a zis: "Iată, în cort!"</span>
<span class="v-num v-10">10&nbsp;</span><span class="v GN18_10" data-id="GN18_10">Iar Acela a zis: "Iată, la anul pe vremea asta am să vin din nou pe la tine, şi Sarra, femeia ta, va avea un fiu". Dar Sarra a auzit din uşa cortului, fiind în spatele lui.</span>
<span class="v-num v-11">11&nbsp;</span><span class="v GN18_11" data-id="GN18_11">Avraam şi Sarra însă erau bătrâni, înaintaţi în vârstă, iar Sarrei îi încetase rânduiala femeii.</span>
<span class="v-num v-12">12&nbsp;</span><span class="v GN18_12" data-id="GN18_12">Şi Sarra a râs în sine, zicându-şi: "Dacă nu mi-a fost mie pân'acum, darmite că stăpânul meu e bătrân"...</span>
<span class="v-num v-13">13&nbsp;</span><span class="v GN18_13" data-id="GN18_13">Atunci a zis Domnul către Avraam: "De ce a râs Sarra în sine, zicându-şi: Oare'ntr'adevăr voi naşte, aşa bătrână cum sunt?...</span>
<span class="v-num v-14">14&nbsp;</span><span class="v GN18_14" data-id="GN18_14">Oare e ceva cu neputinţă la Dumnezeu? La anul pe vremea asta am să vin pe la tine, şi Sarra va avea un fiu!"</span>
<span class="v-num v-15">15&nbsp;</span><span class="v GN18_15" data-id="GN18_15">Dar Sarra a tăgăduit, zicând: "N'am râs!", căci se înspăimântase . Acela însă i-a zis: "Ba ai râs!"</span>
<span class="v-num v-16">16&nbsp;</span><span class="v GN18_16" data-id="GN18_16">Apoi sculându-Se de acolo, Oamenii au cătat spre Sodoma şi Gomora; iar Avraam mergea cu Ei să-I petreacă.</span>
<span class="v-num v-17">17&nbsp;</span><span class="v GN18_17" data-id="GN18_17">Dar Domnul a zis: "Oare-i voi ascunde Eu lui Avraam, sluga Mea, ceea ce am de gând să fac,</span>
<span class="v-num v-18">18&nbsp;</span><span class="v GN18_18" data-id="GN18_18">de vreme ce Avraam va să devină un popor mare şi puternic şi printr'însul se vor binecuvânta toate neamurile pământului?</span>
<span class="v-num v-19">19&nbsp;</span><span class="v GN18_19" data-id="GN18_19">Căci pe el l-am ales Eu să le poruncească fiilor lui şi casnicilor săi de după el să umble'n calea Domnului făcând judecată şi dreptate, pentru ca Domnul să aducă asupra lui Avraam toate câte i-a făgăduit".</span>
<span class="v-num v-20">20&nbsp;</span><span class="v GN18_20" data-id="GN18_20">Şi a zis Domnul: "Mare-i strigarea'mpotriva Sodomei şi Gomorei, şi mari fără margini sunt păcatele lor.</span>
<span class="v-num v-21">21&nbsp;</span><span class="v GN18_21" data-id="GN18_21">Aşadar, Mă voi pogorî şi voi vedea dacă faptele lor se potrivesc cu strigarea care'mpotrivă-le a ajuns până la Mine; iar dacă nu, să ştiu" .</span>
<span class="v-num v-22">22&nbsp;</span><span class="v GN18_22" data-id="GN18_22">Oamenii au plecat de acolo şi mergeau spre Sodoma, în timp ce Avraam încă stătea înaintea Domnului.</span>
<span class="v-num v-23">23&nbsp;</span><span class="v GN18_23" data-id="GN18_23">Şi apropiindu-se Avraam, a zis: "Îl vei pierde Tu oare pe cel drept odată cu cel păcătos? şi-i va fi oare celui drept ca şi cum ar fi păcătos?</span>
<span class="v-num v-24">24&nbsp;</span><span class="v GN18_24" data-id="GN18_24">Presupunând că'n cetatea aceea sunt cincizeci de drepţi, îi vei face să piară? Oare nu vei cruţa tot locul acela de dragul celor cincizeci de drepţi ce se află'n cetate?</span>
<span class="v-num v-25">25&nbsp;</span><span class="v GN18_25" data-id="GN18_25">Departe de Tine să faci una ca asta: să-l pierzi pe cel drept odată cu cel păcătos şi să-i fie celui drept ca şi cum ar fi păcătos! Departe de Tine! El, Cel ce judecă tot pământul, nu va face dreptate?"</span>
<span class="v-num v-26">26&nbsp;</span><span class="v GN18_26" data-id="GN18_26">Zis-a Domnul: "Dacă la Sodoma găsesc cincizeci de drepţi în sânul cetăţii, de dragul lor voi cruţa tot locul".</span>
<span class="v-num v-27">27&nbsp;</span><span class="v GN18_27" data-id="GN18_27">Şi răspunzând Avraam, a zis: "Iată, cutez să vorbesc către Domnul meu, eu, care sunt pulbere şi cenuşă!</span>
<span class="v-num v-28">28&nbsp;</span><span class="v GN18_28" data-id="GN18_28">Să presupunem că din cei cincizeci de drepţi lipsesc cinci; din pricina celor cinci vei pierde oare toată cetatea?" El a zis: "Nu, dacă aflu acolo pe cei patruzeci şi cinci, nu o voi pierde".</span>
<span class="v-num v-29">29&nbsp;</span><span class="v GN18_29" data-id="GN18_29">Şi din nou I-a grăit [Avraam] şi I-a zis: "Dar de se vor găsi acolo patruzeci?" Iar El a zis: "Nu, de dragul celor patruzeci nu o voi pierde".</span>
<span class="v-num v-30">30&nbsp;</span><span class="v GN18_30" data-id="GN18_30">Şi a zis [Avraam]: "Să nu Se mânie Domnul dacă voi mai grăi: Dar de se vor găsi acolo doar treizeci?" Iar El a zis: "Dacă aflu acolo treizeci, nu o voi pierde".</span>
<span class="v-num v-31">31&nbsp;</span><span class="v GN18_31" data-id="GN18_31">Şi a zis [Avraam]: "Iată că încă mai cutez să-I vorbesc Domnului meu: Dar dacă se vor găsi acolo doar douăzeci?" El a zis: Nu, de dragul celor douăzeci nu o voi pierde".</span>
<span class="v-num v-32">32&nbsp;</span><span class="v GN18_32" data-id="GN18_32">Şi [Avraam] a zis: "Să nu Se mânie Domnul meu dacă voi mai grăi încă o dată: Dar dacă se vor găsi acolo doar zece?" Iar [Domnul] i-a zis: "De dragul celor zece, nu o voi pierde".</span>
<span class="v-num v-33">33&nbsp;</span><span class="v GN18_33" data-id="GN18_33">Şi dacă Domnul Şi-a isprăvit vorba cu Avraam, S'a dus; iar Avraam s'a întors la locul său.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="GN17.html">&lt;</a>
<a class="home" href="index.html">=</a>
<a class="next" href="GN19.html">&gt;</a>
</div></div>
</body>
</html>