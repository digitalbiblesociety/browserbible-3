<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEȘIREA 27 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EX.html">Biblia Ortodoxă Română Sinodală (2006)</a><a class="location" href="EX.html">IEȘIREA 27</a><a class="prev" href="EX26.html">&lt;</a>
<a class="home" href="index.html">=</a>
<a class="next" href="EX28.html">&gt;</a>
</div></div>
<div class="section chapter EX EX27 ron_bor ron " dir="ltr" lang="ro" data-id="EX27" data-nextid="EX28" data-previd="EX26">
<div class="c">27</div>
<div class="p">
<span class="v-num v-1">1&nbsp;</span><span class="v EX27_1" data-id="EX27_1">"Să faci un jertfelnic din lemn de salcâm, lung de cinci coţi, lat de cinci coţi. Jertfelnicul să fie în patru colţuri şi înălţimea lui de trei coţi.</span>
<span class="v-num v-2">2&nbsp;</span><span class="v EX27_2" data-id="EX27_2">În cele patru colţuri ale lui să faci coarne. Coarnele să fie ca răsărite din el şi să-l îmbraci cu aramă.</span>
<span class="v-num v-3">3&nbsp;</span><span class="v EX27_3" data-id="EX27_3">Apoi să-i faci căldări pentru pus cenuşa, lopăţele, lighene, furculiţe şi cleşte. Toate uneltele acestea să le faci de aramă.</span>
<span class="v-num v-4">4&nbsp;</span><span class="v EX27_4" data-id="EX27_4">Să faci jertfelnicului o împletitură, un fel de cămaşă din sârmă de aramă, şi la împletitura aceasta să faci, în cele patru colţuri ale ei, patru inele de aramă.</span>
<span class="v-num v-5">5&nbsp;</span><span class="v EX27_5" data-id="EX27_5">Să îmbraci cu cămaşa aceasta partea de jos a jertfelnicului, ca să fie împletitura până la jumătatea jertfelnicului.</span>
<span class="v-num v-6">6&nbsp;</span><span class="v EX27_6" data-id="EX27_6">Să faci pentru jertfelnic pârghii, din lemn de salcâm, şi să le îmbraci cu aramă.</span>
<span class="v-num v-7">7&nbsp;</span><span class="v EX27_7" data-id="EX27_7">Drugii aceştia să-i vâri prin inele, pe o parte şi pe alta a jertfelnicului, ca să poată fi purtat.</span>
<span class="v-num v-8">8&nbsp;</span><span class="v EX27_8" data-id="EX27_8">Iar jertfelnicul să-l faci de scânduri, gol înăuntru. După cum ţi s-a arătat în munte, aşa să-l faci.</span>
<span class="v-num v-9">9&nbsp;</span><span class="v EX27_9" data-id="EX27_9">Cortului să-i faci curte. Pe partea dinspre miazăzi, perdelele să fie de în răsucit, lungi de o sută de coti numai pe partea aceasta.</span>
<span class="v-num v-10">10&nbsp;</span><span class="v EX27_10" data-id="EX27_10">Pentru ele să faci douăzeci de stâlpi şi pentru ei douăzeci de postamente de aramă; cârligele la stâlpi şi verigile lor să fie de argint.</span>
<span class="v-num v-11">11&nbsp;</span><span class="v EX27_11" data-id="EX27_11">Tot aşa şi pe latura dinspre miazănoapte să fie perdele de o sută de coţi în lungime şi la ele douăzeci de stâlpi, iar sub ei douăzeci de postamente de aramă; cârligele şi verigile stâlpilor să fie de argint.</span>
<span class="v-num v-12">12&nbsp;</span><span class="v EX27_12" data-id="EX27_12">În latul curţii, pe partea dinspre asfinţit, să fie perdelele lungi de cincizeci de coţi şi la ele zece stâlpi şi la stâlpi zece postamente.</span>
<span class="v-num v-13">13&nbsp;</span><span class="v EX27_13" data-id="EX27_13">Tot de cincizeci de coţi să fie perdelele din latul curţii în partea dinainte, cea dinspre răsărit; şi la ele zece stâlpi şi sub ei zece postamente.</span>
<span class="v-num v-14">14&nbsp;</span><span class="v EX27_14" data-id="EX27_14">Din aceştia, cincisprezece coţi la un capăt al laturii să fie perdelele, cu trei stâlpi ai lor şi cu trei postamente,</span>
<span class="v-num v-15">15&nbsp;</span><span class="v EX27_15" data-id="EX27_15">Şi la celălalt capăt cincisprezece coţi să fie perdele la fel, cu trei stâlpi ai lor şi cu trei postamente.</span>
<span class="v-num v-16">16&nbsp;</span><span class="v EX27_16" data-id="EX27_16">Iar la mijloc, poarta curţii, largă da douăzeci de coţi, să aibă perdele de lână violetă, stacojie şi vişinie, răsucită şi de în răsucit, cu patru stâlpi şi patru postamente.</span>
<span class="v-num v-17">17&nbsp;</span><span class="v EX27_17" data-id="EX27_17">Toţi stâlpii curţii împrejur să fie ferecaţi cu argint şi uniţi cu legături de argint, iar postamentele lor să fie de aramă.</span>
<span class="v-num v-18">18&nbsp;</span><span class="v EX27_18" data-id="EX27_18">Aşadar lungimea curţii să fie de o sută de coţi, lăţimea peste tot de cincizeci de coţi, înălţimea de cinci coţi, perdelele să fie de în răsucit, iar postamentele stâlpilor de aramă.</span>
<span class="v-num v-19">19&nbsp;</span><span class="v EX27_19" data-id="EX27_19">Toate lucrurile, toate uneltele şi toţi ţăruşii curţii să fie de aramă.</span>
<span class="v-num v-20">20&nbsp;</span><span class="v EX27_20" data-id="EX27_20">Să porunceşti fiilor lui Israel să-ţi aducă untdelemn curat pentru luminat, stors din măsline, ca să ardă sfeşnicul în toată vremea, în cortul adunării, în faţa perdelei celei de dinaintea chivotului legii.</span>
<span class="v-num v-21">21&nbsp;</span><span class="v EX27_21" data-id="EX27_21">Sfeşnicul îl va aprinde Aaron şi fiii lui, de seara până dimineaţa, înaintea Domnului. Aceasta e lege veşnică pentru fiii lui Israel din neam în neam".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EX26.html">&lt;</a>
<a class="home" href="index.html">=</a>
<a class="next" href="EX28.html">&gt;</a>
</div></div>
</body>
</html>