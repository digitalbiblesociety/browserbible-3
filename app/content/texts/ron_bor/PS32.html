<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>PSALMII 32 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="PS.html">Biblia Ortodoxă Română Sinodală (2006)</a><a class="location" href="PS.html">PSALMII 32</a><a class="prev" href="PS31.html">&lt;</a>
<a class="home" href="index.html">=</a>
<a class="next" href="PS33.html">&gt;</a>
</div></div>
<div class="section chapter PS PS32 ron_bor ron " dir="ltr" lang="ro" data-id="PS32" data-nextid="PS33" data-previd="PS31">
<div class="c">Psalmul 32</div>
<div class="p">
<span class="v-num v-1">1&nbsp;</span><span class="v PS32_1" data-id="PS32_1">Bucuraţi-vă, drepţilor; celor drepţi li se cuvine laudă.</span>
<span class="v-num v-2">2&nbsp;</span><span class="v PS32_2" data-id="PS32_2">Lăudaţi pe Domnul în alăută, în psaltire cu zece strune cântaţi-I Lui.</span>
<span class="v-num v-3">3&nbsp;</span><span class="v PS32_3" data-id="PS32_3">Cântaţi-I Lui cântare nouă, cântaţi-I frumos, cu strigăt de bucurie.</span>
<span class="v-num v-4">4&nbsp;</span><span class="v PS32_4" data-id="PS32_4">Că drept este cuvântul Domnului şi toate lucrurile Lui întru credinţă.</span>
<span class="v-num v-5">5&nbsp;</span><span class="v PS32_5" data-id="PS32_5">Iubeşte milostenia şi judecata, Domnul; de mila Domnului plin este pământul.</span>
<span class="v-num v-6">6&nbsp;</span><span class="v PS32_6" data-id="PS32_6">Cu cuvântul Domnului cerurile s-au întărit şi cu duhul gurii Lui toată puterea lor.</span>
<span class="v-num v-7">7&nbsp;</span><span class="v PS32_7" data-id="PS32_7">Adunat-a ca într-un burduf apele mării, pus-a în vistierii adâncurile.</span>
<span class="v-num v-8">8&nbsp;</span><span class="v PS32_8" data-id="PS32_8">Să se teamă de Domnul tot pământul şi de El să se cutremure toii locuitorii lumii.</span>
<span class="v-num v-9">9&nbsp;</span><span class="v PS32_9" data-id="PS32_9">Că El a zis şi s-au făcut, El a poruncit şi s-au zidit.</span>
<span class="v-num v-10">10&nbsp;</span><span class="v PS32_10" data-id="PS32_10">Domnul risipeşte sfaturile neamurilor, leapădă gândurile popoarelor şi defaimă sfaturile căpeteniilor.</span>
<span class="v-num v-11">11&nbsp;</span><span class="v PS32_11" data-id="PS32_11">Iar sfatul Domnului rămâne în veac, gândurile inimii Lui, din neam în neam.</span>
<span class="v-num v-12">12&nbsp;</span><span class="v PS32_12" data-id="PS32_12">Fericit este neamul căruia Domnul este Dumnezeul lui, poporul pe care l-a ales de moştenire Lui.</span>
<span class="v-num v-13">13&nbsp;</span><span class="v PS32_13" data-id="PS32_13">Din cer a privit Domnul, văzut-a pe toţi fiii oamenilor.</span>
<span class="v-num v-14">14&nbsp;</span><span class="v PS32_14" data-id="PS32_14">Din locaşul Său, cel gata, privit-a spre toţi cei ce locuiesc pământul.</span>
<span class="v-num v-15">15&nbsp;</span><span class="v PS32_15" data-id="PS32_15">Cel ce a zidit îndeosebi inimile lor, Cel ce pricepe toate lucrurile lor.</span>
<span class="v-num v-16">16&nbsp;</span><span class="v PS32_16" data-id="PS32_16">Nu se mântuieşte împăratul cu oştire multă şi uriaşul nu se va mântui cu mulţimea tăriei lui.</span>
<span class="v-num v-17">17&nbsp;</span><span class="v PS32_17" data-id="PS32_17">Mincinos este calul spre scăpare şi cu mulţimea puterii lui nu te va izbăvi.</span>
<span class="v-num v-18">18&nbsp;</span><span class="v PS32_18" data-id="PS32_18">Iată ochii Domnului spre cei ce se tem de Dânsul, spre cei ce nădăjduiesc în mila Lui. Ca să izbăvească de moarte sufletele lor şi să-i hrănească pe ei în foamete.</span>
<span class="v-num v-19">19&nbsp;</span><span class="v PS32_19" data-id="PS32_19">Şi sufletul nostru aşteaptă pe Domnul, că ajutorul şi apărătorul nostru este.</span>
<span class="v-num v-20">20&nbsp;</span><span class="v PS32_20" data-id="PS32_20">Că în El se va veseli inima noastră şi în numele cel sfânt al Lui am nădăjduit.</span>
<span class="v-num v-21">21&nbsp;</span><span class="v PS32_21" data-id="PS32_21">Fie, Doamne, mila Ta spre noi, precum am nădăjduit şi noi întru Tine.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="PS31.html">&lt;</a>
<a class="home" href="index.html">=</a>
<a class="next" href="PS33.html">&gt;</a>
</div></div>
</body>
</html>