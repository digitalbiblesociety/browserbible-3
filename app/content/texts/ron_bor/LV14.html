<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>LEVITICUL 14 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="LV.html">Biblia Ortodoxă Română Sinodală (2006)</a><a class="location" href="LV.html">LEVITICUL 14</a><a class="prev" href="LV13.html">&lt;</a>
<a class="home" href="index.html">=</a>
<a class="next" href="LV15.html">&gt;</a>
</div></div>
<div class="section chapter LV LV14 ron_bor ron " dir="ltr" lang="ro" data-id="LV14" data-nextid="LV15" data-previd="LV13">
<div class="c">14</div>
<div class="p">
<span class="v-num v-1">1&nbsp;</span><span class="v LV14_1" data-id="LV14_1">Şi grăind cu Moise, Domnul a zis:</span>
<span class="v-num v-2">2&nbsp;</span><span class="v LV14_2" data-id="LV14_2">"Iată rânduiala pentru cel lepros: Când el se va curăţi, se va duce la preot;</span>
<span class="v-num v-3">3&nbsp;</span><span class="v LV14_3" data-id="LV14_3">Iar preotul va ieşi afară din tabără şi de va vedea preotul că leprosul s-a vindecat de boala leprei,</span>
<span class="v-num v-4">4&nbsp;</span><span class="v LV14_4" data-id="LV14_4">Va porunci preotul să se ia pentru cel curăţit două păsări vii, curate, lemn de cedru, aţă roşie răsucită şi isop.</span>
<span class="v-num v-5">5&nbsp;</span><span class="v LV14_5" data-id="LV14_5">După aceea preotul va porunci să se junghie una din păsări deasupra unui vas de lut, la apă curgătoare;</span>
<span class="v-num v-6">6&nbsp;</span><span class="v LV14_6" data-id="LV14_6">Va lua apoi pasărea cea vie, lemnul de cedru, aţa cea roşie şi isopul şi le va muie pe acestea şi pasărea cea vie în sângele păsării junghiate la apă curgătoare;</span>
<span class="v-num v-7">7&nbsp;</span><span class="v LV14_7" data-id="LV14_7">Va stropi de şapte ori pe cel ce se curăţă de lepră şi va fi curat; apoi va da drumul păsării celei vii în câmp.</span>
<span class="v-num v-8">8&nbsp;</span><span class="v LV14_8" data-id="LV14_8">Iar cel curăţit să-şi spele hainele sale, să-şi tundă tot părul său, să se spele cu apă şi va fi curat. Apoi să intre în tabără şi să stea şapte zile afară din cortul său.</span>
<span class="v-num v-9">9&nbsp;</span><span class="v LV14_9" data-id="LV14_9">În ziua a şaptea să-şi radă tot părul său, capul şi barba sa, sprâncenele sale, tot părul său să şi-l radă, şi să-şi spele iarăşi hainele sale şi trupul său să şi-l spele cu apă şi va fi curat.</span>
<span class="v-num v-10">10&nbsp;</span><span class="v LV14_10" data-id="LV14_10">În ziua a opta să ia doi berbeci de câte un an, fără meteahnă şi o oaie de un an, fără meteahnă, şi dintr-o efă de făină de grâu, împărţită în zece, să ia trei părţi pentru darul de pâine şi s-o amestece cu untdelemn şi un log (pahar) de untdelemn;</span>
<span class="v-num v-11">11&nbsp;</span><span class="v LV14_11" data-id="LV14_11">Iar preotul cel ce curăţeşte va duce pe omul ce se curăţeşte împreună cu acestea înaintea Domnului, la uşa cortului adunării;</span>
<span class="v-num v-12">12&nbsp;</span><span class="v LV14_12" data-id="LV14_12">Acolo va lua preotul un berbec, ce voieşte a aduce jertfă pentru vină, şi logul de untdelemn şi le va aduce pe acestea legănându-le înaintea Domnului.</span>
<span class="v-num v-13">13&nbsp;</span><span class="v LV14_13" data-id="LV14_13">Berbecul îl va junghia în locul acela, unde se junghie jertfele pentru păcat şi pentru arderea de tot, la loc sfânt, că aceasta este jertfă pentru vină şi, ca şi jertfa pentru păcat, este a preotului şi este sfinţenie mare.</span>
<span class="v-num v-14">14&nbsp;</span><span class="v LV14_14" data-id="LV14_14">Apoi va lua preotul din sângele jertfei pentru vină şi va pune preotul pe vârful urechii drepte a celui ce se curăţeşte, pe degetul cel mare de la mâna dreaptă a lui şi pe degetul cel mare de la piciorul cel drept al lui.</span>
<span class="v-num v-15">15&nbsp;</span><span class="v LV14_15" data-id="LV14_15">De asemenea va lua preotul din logul de untdelemn şi va turna în palma sa cea stângă;</span>
<span class="v-num v-16">16&nbsp;</span><span class="v LV14_16" data-id="LV14_16">Îşi va muia preotul degetul mâinii sale drepte în untdelemnul cel din palma stângă a sa şi va stropi de şapte ori cu degetul său înaintea feţei Domnului;</span>
<span class="v-num v-17">17&nbsp;</span><span class="v LV14_17" data-id="LV14_17">Apoi din untdelemnul rămas în palma lui va pune preotul pe vârful urechii drepte a celui ce se curăţeşte, pe degetul cel mare al mâinii lui drepte şi pe degetul cel mare de la piciorul cel drept al lui, pe locurile unde a pus şi sângele jertfei pentru vină;</span>
<span class="v-num v-18">18&nbsp;</span><span class="v LV14_18" data-id="LV14_18">Iar celălalt untdelemn din palma preotului îl va turna pe capul celui ce se curăţeşte şi-l va curăţi preotul pe acesta înaintea Domnului.</span>
<span class="v-num v-19">19&nbsp;</span><span class="v LV14_19" data-id="LV14_19">Astfel va săvârşi preotul jertfa pentru păcat şi va curăţi pe cel ce a venit să se cureţe de necurăţenia lui; după aceea va junghia jertfa arderii de tot;</span>
<span class="v-num v-20">20&nbsp;</span><span class="v LV14_20" data-id="LV14_20">Şi va pune preotul arderea de tot şi darul de pâine pe jertfelnic. Astfel îl va curăţi pe el preotul şi el va fi curat.</span>
<span class="v-num v-21">21&nbsp;</span><span class="v LV14_21" data-id="LV14_21">Dacă însă acela va fi sărac şi nu-i va da mâna, să ia numai un berbec pentru jertfa de vină legănată pentru curăţirea sa, a zecea parte dintr-o efă de făină de grâu, amestecată cu untdelemn pentru darul de pâine, un log de untdelemn</span>
<span class="v-num v-22">22&nbsp;</span><span class="v LV14_22" data-id="LV14_22">Şi două turturele sau doi pui de porumbel, cum îi va da mâna: unul jertfă pentru păcat şi altul ardere de tot.</span>
<span class="v-num v-23">23&nbsp;</span><span class="v LV14_23" data-id="LV14_23">Îi va aduce în ziua a opta cea pentru curăţirea sa la preot, înaintea Domnului, la uşa cortului adunării.</span>
<span class="v-num v-24">24&nbsp;</span><span class="v LV14_24" data-id="LV14_24">Iar preotul, luând berbecul de jertfă pentru vină şi logul de untdelemn, le va aduce pe acestea legănându-le înaintea Domnului.</span>
<span class="v-num v-25">25&nbsp;</span><span class="v LV14_25" data-id="LV14_25">Apoi va junghia berbecul de jertfă pentru vină şi va lua preotul din sângele jertfei pentru vină şi va pune pe vârful urechii drepte a celui ce se curăţă, pe degetul cel mare de la mâna lui cea dreaptă şi pe degetul cel mare de la piciorul lui cel drept.</span>
<span class="v-num v-26">26&nbsp;</span><span class="v LV14_26" data-id="LV14_26">Şi va turna preotul untdelemn în palma sa cea stângă;</span>
<span class="v-num v-27">27&nbsp;</span><span class="v LV14_27" data-id="LV14_27">Şi cu untdelemn din palma sa cea stângă va stropi preotul de şapte ori cu degetul mâinii sale celei drepte înaintea feţei Domnului;</span>
<span class="v-num v-28">28&nbsp;</span><span class="v LV14_28" data-id="LV14_28">Apoi va pune preotul untdelemn din palma sa cea stângă pe marginea urechii drepte a celui ce se curăţeşte şi pe degetul cel mare de la mâna lui cea dreaptă şi pe degetul cel marc de la piciorul lui cel drept, pe locurile unde este pus şi sângele jertfei pentru vină;</span>
<span class="v-num v-29">29&nbsp;</span><span class="v LV14_29" data-id="LV14_29">Iar celălalt untdelemn din palma sa cea stângă îl va turna pe capul celui ce se curăţeşte, ca să-l cureţe înaintea Domnului.</span>
<span class="v-num v-30">30&nbsp;</span><span class="v LV14_30" data-id="LV14_30">Şi turturelele sau puii de porumbel, cum îi va fi dat mâna celui ce se curăţeşte, după starea lui, le va aduce:</span>
<span class="v-num v-31">31&nbsp;</span><span class="v LV14_31" data-id="LV14_31">O pasăre jertfă pentru păcat şi alta pentru ardere de tot, împreună cu darul de pâine. Şi aşa va curăţi preotul pe cel ce se curăţeşte înaintea Domnului.</span>
<span class="v-num v-32">32&nbsp;</span><span class="v LV14_32" data-id="LV14_32">Aceasta este rânduiala pentru cel bolnav de lepră, căruia nu-i dă mâna să ducă tot ce se cere pentru curăţirea sa".</span>
<span class="v-num v-33">33&nbsp;</span><span class="v LV14_33" data-id="LV14_33">Şi a grăit Domnul cu Moise şi Aaron şi a zis:</span>
<span class="v-num v-34">34&nbsp;</span><span class="v LV14_34" data-id="LV14_34">"Când veţi intra în pământul Canaanului, pe care-l voi da vouă de moştenire, şi voi aduce boala leprei asupra caselor din pământul moştenirii voastre,</span>
<span class="v-num v-35">35&nbsp;</span><span class="v LV14_35" data-id="LV14_35">Atunci cel cu casa trebuie să se ducă şi să spună preotului, zicând: Pe casa mea s-a ivit, pare-mi-se, boala.</span>
<span class="v-num v-36">36&nbsp;</span><span class="v LV14_36" data-id="LV14_36">Atunci preotul va porunci să se golească casa înainte de a intra preotul să cerceteze boala, ca să nu se facă necurate toate cele din casă; după aceea va veni preotul să cerceteze casa.</span>
<span class="v-num v-37">37&nbsp;</span><span class="v LV14_37" data-id="LV14_37">Şi cercetând el boala, dacă va vedea că boala de pe pereţii casei e în chip de gropi verzui sau roşietice, adâncite în perete,</span>
<span class="v-num v-38">38&nbsp;</span><span class="v LV14_38" data-id="LV14_38">Va ieşi din casă, la uşa casei, şi va închide casa pentru şapte zile.</span>
<span class="v-num v-39">39&nbsp;</span><span class="v LV14_39" data-id="LV14_39">în ziua a şaptea va veni preotul iar să cerceteze casa şi de va vedea că boala s-a întins pe pereţii casei,</span>
<span class="v-num v-40">40&nbsp;</span><span class="v LV14_40" data-id="LV14_40">Preotul va porunci să se scoată pietrele pe care este boala, să se arunce afară din oraş, la loc necurat,</span>
<span class="v-num v-41">41&nbsp;</span><span class="v LV14_41" data-id="LV14_41">Casa să se răzuiască toată pe dinăuntru, iar răzătura, ce se va răzui, să se arunce afară din oraş, la loc necurat.</span>
<span class="v-num v-42">42&nbsp;</span><span class="v LV14_42" data-id="LV14_42">Să aducă apoi alte pietre şi să le pună în locul pietrelor acelora; să ia altă tencuială şi casa să se tencuiască.</span>
<span class="v-num v-43">43&nbsp;</span><span class="v LV14_43" data-id="LV14_43">Dacă boala se va ivi iar şi va înflori pe pereţii casei, după ce s-au scos pietrele şi s-a răzuit şi s-a tencuit casa,</span>
<span class="v-num v-44">44&nbsp;</span><span class="v LV14_44" data-id="LV14_44">Atunci preotul va veni iar şi va cerceta şi de s-a răspândit boala pe pereţii casei, aceea este lepră rozătoare şi casa este necurată.</span>
<span class="v-num v-45">45&nbsp;</span><span class="v LV14_45" data-id="LV14_45">Casa aceea să se dărâme, iar pietrele ei, lemnul ei şi toată tencuiala să se scoată afară din oraş, la loc necurat.</span>
<span class="v-num v-46">46&nbsp;</span><span class="v LV14_46" data-id="LV14_46">Cel ce va intra în casa aceea, cât va fi ea închisă, acela necurat va fi până seara.</span>
<span class="v-num v-47">47&nbsp;</span><span class="v LV14_47" data-id="LV14_47">Cel ce va dormi în casa aceea să-şi spele hainele sale şi necurat va fi până seara; şi cel ce va mânca în casa aceea să-şi spele hainele şi necurat va fi până seara.</span>
<span class="v-num v-48">48&nbsp;</span><span class="v LV14_48" data-id="LV14_48">Dacă însă preotul, venind şi intrând, va vedea că boala de pe pereţii casei nu s-a mai întins după ce aceasta a fost tencuită din nou, preotul o va declara curată, că boala a trecut.</span>
<span class="v-num v-49">49&nbsp;</span><span class="v LV14_49" data-id="LV14_49">Ca să cureţe casa, va lua deci două păsări vii, curate, lemn de cedru, aţă roşie răsucită şi isop;</span>
<span class="v-num v-50">50&nbsp;</span><span class="v LV14_50" data-id="LV14_50">Va junghia o pasăre deasupra unui vas de lut, la apă curgătoare.</span>
<span class="v-num v-51">51&nbsp;</span><span class="v LV14_51" data-id="LV14_51">Va lua lemnul cel de cedru, aţa, isopul şi pasărea vie şi le va muia în sângele păsării junghiate şi în apa de izvor şi va stropi casa de şapte ori.</span>
<span class="v-num v-52">52&nbsp;</span><span class="v LV14_52" data-id="LV14_52">Şi va curăţi astfel casa cu sângele păsării, cu apă de izvor, cu pasărea cea vie, cu lemnul cel de cedru, cu aţa roşie răsucită şi cu isop.</span>
<span class="v-num v-53">53&nbsp;</span><span class="v LV14_53" data-id="LV14_53">Iar păsării celei vii îi va da drumul din cetate în câmp şi se va curăţi casa şi curată va fi.</span>
<span class="v-num v-54">54&nbsp;</span><span class="v LV14_54" data-id="LV14_54">Aceasta este rânduiala pentru oricare fel de boală a leprei şi a chelbei.</span>
<span class="v-num v-55">55&nbsp;</span><span class="v LV14_55" data-id="LV14_55">Pentru lepra de pe haine şi de pe case,</span>
<span class="v-num v-56">56&nbsp;</span><span class="v LV14_56" data-id="LV14_56">Şi pentru umflături, pecingine şi pete,</span>
<span class="v-num v-57">57&nbsp;</span><span class="v LV14_57" data-id="LV14_57">Ca să se poată afla când acestea sunt necurate şi când sunt curate: aceasta este rânduiala pentru lepră".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="LV13.html">&lt;</a>
<a class="home" href="index.html">=</a>
<a class="next" href="LV15.html">&gt;</a>
</div></div>
</body>
</html>