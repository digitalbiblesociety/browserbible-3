<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FACEREA 35 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="GN.html">Biblia Ortodoxă Română Sinodală (2006)</a><a class="location" href="GN.html">FACEREA 35</a><a class="prev" href="GN34.html">&lt;</a>
<a class="home" href="index.html">=</a>
<a class="next" href="GN36.html">&gt;</a>
</div></div>
<div class="section chapter GN GN35 ron_bor ron " dir="ltr" lang="ron" data-id="GN35" data-nextid="GN36" data-previd="GN34">
<div class="c">35</div>
<div class="p">
<span class="v-num v-1">1&nbsp;</span><span class="v GN35_1" data-id="GN35_1">Atunci a zis Dumnezeu lui Iacov: "Scoală şi du-te la Betel şi locuieşte acolo; fă acolo jertfelnic Dumnezeului Celui ce ţi S-a arătat, când fugeai tu de la faţa lui Isav, fratele tău!"</span>
<span class="v-num v-2">2&nbsp;</span><span class="v GN35_2" data-id="GN35_2">Iar Iacov a zis casei sale şi tuturor celor ce erau cu dânsul: "Lepădaţi dumnezeii cei străini, care se află la voi, curăţiţi-vă şi vă primeniţi hainele voastre.</span>
<span class="v-num v-3">3&nbsp;</span><span class="v GN35_3" data-id="GN35_3">Să ne sculăm şi să mergem la Betel, că acolo am să fac jertfelnic lui Dumnezeu, Celui ce m-a auzit în ziua necazului meu şi Care a fost cu mine şi m-a păzit în călătoria în care am umblat!"</span>
<span class="v-num v-4">4&nbsp;</span><span class="v GN35_4" data-id="GN35_4">Iar ei au dat lui Iacov toţi dumnezeii cei străini, care erau în mâinile lor, şi cerceii ce-i aveau în urechile lor; şi Iacov i-a îngropat sub stejarul de lângă Sichem şi i-a lăsat necunoscuţi până în ziua de astăzi.</span>
<span class="v-num v-5">5&nbsp;</span><span class="v GN35_5" data-id="GN35_5">Astfel au plecat ei de la Sichem; şi frica lui Dumnezeu era peste oraşele dimprejur şi n-au urmărit pe fiii lui Iacov.</span>
<span class="v-num v-6">6&nbsp;</span><span class="v GN35_6" data-id="GN35_6">Sosind Iacov cu toţi oamenii cei ce erau cu el la Luz, adică la Betel, în ţara Canaanului,</span>
<span class="v-num v-7">7&nbsp;</span><span class="v GN35_7" data-id="GN35_7">A zidit acolo un jertfelnic şi a numit locul acela El-Bet-El, pentru că acolo i Se arătase Dumnezeu, când fugea el de Isav, fratele său.</span>
<span class="v-num v-8">8&nbsp;</span><span class="v GN35_8" data-id="GN35_8">Atunci a murit Debora, doica Rebecăi, şi a fost îngropată mai jos de Betel, sub un stejar, pe care Iacov l-a numit "Stejarul Plângerii".</span>
<span class="v-num v-9">9&nbsp;</span><span class="v GN35_9" data-id="GN35_9">Aici, în Luz, Se mai arătă Dumnezeu lui Iacov, după întoarcerea lui din Mesopotamia, şi îl binecuvântă Dumnezeu,</span>
<span class="v-num v-10">10&nbsp;</span><span class="v GN35_10" data-id="GN35_10">Şi-i zise: "De acum nu te vei mai chema Iacov, ci Israel va fi numele tău". Şi-i puse numele Israel.</span>
<span class="v-num v-11">11&nbsp;</span><span class="v GN35_11" data-id="GN35_11">Apoi Dumnezeu îi mai zise: "Eu sunt Dumnezeul cel Atotputernic! Sporeşte şi te înmulţeşte! Popoare şi mulţime de neamuri se vor naşte din tine şi regi vor răsări din coapsele tale.</span>
<span class="v-num v-12">12&nbsp;</span><span class="v GN35_12" data-id="GN35_12">Ţara, pe care am dat-o lui Avraam şi lui Isaac, o voi da ţie; iar după tine, voi da pământul acesta urmaşilor tăi".</span>
<span class="v-num v-13">13&nbsp;</span><span class="v GN35_13" data-id="GN35_13">Apoi S-a înălţat Dumnezeu de la el, din locul în care îi grăise.</span>
<span class="v-num v-14">14&nbsp;</span><span class="v GN35_14" data-id="GN35_14">Şi a aşezat Iacov un stâlp pe locul unde-i grăise Dumnezeu, un stâlp de piatră, şi a săvârşit turnare peste el şi a turnat peste el untdelemn.</span>
<span class="v-num v-15">15&nbsp;</span><span class="v GN35_15" data-id="GN35_15">Şi a pus Iacov locului unde-i grăise Dumnezeu, numele Betel.</span>
<span class="v-num v-16">16&nbsp;</span><span class="v GN35_16" data-id="GN35_16">După aceea au plecat din Betel. Şi şi-a întins cortul său dincolo de turnul Gader. Dar când se apropiase de Havrata, înainte de a intra în Efrata, Rahila a născut şi naşterea aceasta a fost iar tare grea.</span>
<span class="v-num v-17">17&nbsp;</span><span class="v GN35_17" data-id="GN35_17">Şi pe când se chinuia Rahila în durerile naşterii, moaşa i-a zis: "Nu te teme, că şi acesta va fi băiat!"</span>
<span class="v-num v-18">18&nbsp;</span><span class="v GN35_18" data-id="GN35_18">Iar când Rahila îşi dădea sufletul, căci a murit, a pus copilului numele Ben-Oni, adică fiul durerii mele, iar tatăl lui l-a numit Veniamin.</span>
<span class="v-num v-19">19&nbsp;</span><span class="v GN35_19" data-id="GN35_19">Iar dacă a murit, Rahila a fost îngropată lângă calea ce duce la Efrata, adică la Betleem;</span>
<span class="v-num v-20">20&nbsp;</span><span class="v GN35_20" data-id="GN35_20">Iacov a ridicat un stâlp de piatră pe mormântul ei şi acest stâlp, de pe mormântul Rahilei, este până în ziua de astăzi.</span>
<span class="v-num v-21">21&nbsp;</span><span class="v GN35_21" data-id="GN35_21">Apoi plecând Iacov de aici şi-a întins cortul dincolo de turnul Migdal-Eder. Iar pe vremea când locuia Israel în ţara aceasta, a intrat Ruben şi a dormit cu Bilha, ţiitoarea tatălui său Iacov, şi a auzit Israel şi i s-a părut aceasta un rău.</span>
<span class="v-num v-22">22&nbsp;</span><span class="v GN35_22" data-id="GN35_22">Fiii lui Iacov au fost doisprezece şi anume:</span>
<span class="v-num v-23">23&nbsp;</span><span class="v GN35_23" data-id="GN35_23">Fiii Liei: Ruben, întâi-născutul lui Iacov; după el veneau: Simeon, Levi, Iuda, Isahar şi Zabulon.</span>
<span class="v-num v-24">24&nbsp;</span><span class="v GN35_24" data-id="GN35_24">Fiii Rahilei: Iosif şi Veniamin.</span>
<span class="v-num v-25">25&nbsp;</span><span class="v GN35_25" data-id="GN35_25">Fiii slujnicei Rahilei, Bilha: Dan şi Neftali.</span>
<span class="v-num v-26">26&nbsp;</span><span class="v GN35_26" data-id="GN35_26">Şi fiii Zilpei, roaba Liei: Gad şi Aşer. Aceştia sunt fiii lui Iacov, care i s-au născut în Mesopotamia.</span>
<span class="v-num v-27">27&nbsp;</span><span class="v GN35_27" data-id="GN35_27">Apoi a sosit Iacov la Isaac, tatăl său, căci acesta trăia încă la Mamvri, în Chiriat-Arba, adică la Hebron în pământul Canaanului, unde locuiseră vremelnic Avraam şi Isaac.</span>
<span class="v-num v-28">28&nbsp;</span><span class="v GN35_28" data-id="GN35_28">Iar zilele, pe care le-a trăit Isaac, au fost o sută optzeci de ani.</span>
<span class="v-num v-29">29&nbsp;</span><span class="v GN35_29" data-id="GN35_29">Slăbind apoi, Isaac a murit şi a trecut la părinţii săi, fiind bătrân şi încărcat de zile, şi l-au îngropat feciorii lui, Isav şi Iacov.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="GN34.html">&lt;</a>
<a class="home" href="index.html">=</a>
<a class="next" href="GN36.html">&gt;</a>
</div></div>
</body>
</html>