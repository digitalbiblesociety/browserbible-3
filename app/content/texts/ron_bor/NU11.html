<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>NUMERII 11 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="NU.html">Biblia Ortodoxă Română Sinodală (2006)</a><a class="location" href="NU.html">NUMERII 11</a><a class="prev" href="NU10.html">&lt;</a>
<a class="home" href="index.html">=</a>
<a class="next" href="NU12.html">&gt;</a>
</div></div>
<div class="section chapter NU NU11 ron_bor ron " dir="ltr" lang="ro" data-id="NU11" data-nextid="NU12" data-previd="NU10">
<div class="c">11</div>
<div class="p">
<span class="v-num v-1">1&nbsp;</span><span class="v NU11_1" data-id="NU11_1">Poporul însă începu să cârtească în auzul Domnului, iar Domnul auzind, se aprinse mânia Lui, izbucni între ei foc de la Domnul şi începu a mistui marginile taberei.</span>
<span class="v-num v-2">2&nbsp;</span><span class="v NU11_2" data-id="NU11_2">Atunci a strigat poporul către Moise, iar Moise s-a rugat Domnului şi a încetat focul.</span>
<span class="v-num v-3">3&nbsp;</span><span class="v NU11_3" data-id="NU11_3">De aceea s-a numit locul acela: Tabeera, adică ardere, căci acolo a fost aprins între ei focul de la Domnul.</span>
<span class="v-num v-4">4&nbsp;</span><span class="v NU11_4" data-id="NU11_4">Străinii, dintre ei, începură să-şi arate poftele şi şedeau cu ei şi fiii lui Israel şi plângeau, zicând: "Cine ne va hrăni cu carne?</span>
<span class="v-num v-5">5&nbsp;</span><span class="v NU11_5" data-id="NU11_5">Căci ne aducem aminte de peştele, pe care-l mâncam în Egipt în dar, de castraveţi şi de pepeni, de ceapă, de praz şi de usturoi;</span>
<span class="v-num v-6">6&nbsp;</span><span class="v NU11_6" data-id="NU11_6">Acum însă sufletul nostru tânjeşte; nimic nu mai este înaintea ochilor noştri decât numai mana".</span>
<span class="v-num v-7">7&nbsp;</span><span class="v NU11_7" data-id="NU11_7">Iar mana era ca sămânţa de coriandru şi înfăţişarea ei era ca înfăţişarea cristalului.</span>
<span class="v-num v-8">8&nbsp;</span><span class="v NU11_8" data-id="NU11_8">Poporul se ducea şi o aduna, o râşneau în râşniţe sau o pisau în piuă, o fierbeau în căldări şi făceau din ea turte; iar gustul ei era ca gustul turtelor cu untdelemn.</span>
<span class="v-num v-9">9&nbsp;</span><span class="v NU11_9" data-id="NU11_9">Când cădea noaptea roua pe tabără, atunci cădea peste ea şi mana.</span>
<span class="v-num v-10">10&nbsp;</span><span class="v NU11_10" data-id="NU11_10">Moise însă auzea cum plângea fiecare prin familiile sale şi la uşa cortului său, şi s-a aprins tare mânia Domnului şi s-a mâhnit Moise.</span>
<span class="v-num v-11">11&nbsp;</span><span class="v NU11_11" data-id="NU11_11">Atunci a zis Moise către Domnul: "De ce întristezi pe robul Tău şi de ce oare n-am aflat milă înaintea ochilor Tăi, căci ai pus asupra mea sarcina a tot poporul acesta?</span>
<span class="v-num v-12">12&nbsp;</span><span class="v NU11_12" data-id="NU11_12">Oare eu am zămislit tot poporul acesta şi oare eu l-am născut, de-mi zici: Ia-l în sânul tău, cum ia doica pe copil, şi-l du în pământul pe care cu jurământ l-am făgăduit părinţilor lui?</span>
<span class="v-num v-13">13&nbsp;</span><span class="v NU11_13" data-id="NU11_13">De unde să iau şi să dau eu carne la tot poporul acesta? Căci plâng înaintea mea şi. zic: Dă-ne carne să mâncăm!</span>
<span class="v-num v-14">14&nbsp;</span><span class="v NU11_14" data-id="NU11_14">Eu singur nu voi putea să duc tot poporul acesta, că acest lucru este greu pentru mine.</span>
<span class="v-num v-15">15&nbsp;</span><span class="v NU11_15" data-id="NU11_15">Dacă faci aşa cu mine, atunci mai bine omoară-mă, de am aflat milă înaintea ochilor Tăi, ca să nu mai văd necazul acesta".</span>
<span class="v-num v-16">16&nbsp;</span><span class="v NU11_16" data-id="NU11_16">Atunci Domnul a zis către Moise: "Adună-Mi şaptezeci de bărbaţi, dintre bătrânii lui Israel, pe care-i ştii tu că sunt căpetenii poporului şi supraveghetorii lui, şi du-i la cortul adunării, ca să stea cu tine acolo.</span>
<span class="v-num v-17">17&nbsp;</span><span class="v NU11_17" data-id="NU11_17">Că Mă voi pogorî acolo şi voi vorbi cu tine şi voi lua din duhul care este peste tine şi voi pune peste ei ca să ducă ei cu tine sarcina poporului şi să nu o duci numai tu singur.</span>
<span class="v-num v-18">18&nbsp;</span><span class="v NU11_18" data-id="NU11_18">Iar poporului spune-i: Să vă curăţiţi pentru ziua de mâine şi veţi avea carne, deoarece aţi plâns în auzul Domnului şi aţi zis: Cine ne va hrăni cu carne? Că ne era bine în Egipt; că are să vă dea Domnul carne să mâncaţi şi veţi mânca;</span>
<span class="v-num v-19">19&nbsp;</span><span class="v NU11_19" data-id="NU11_19">Şi veţi mânca nu numai o zi, nici numai două sau cinci zile, nici numai zece sau douăzeci de zile,</span>
<span class="v-num v-20">20&nbsp;</span><span class="v NU11_20" data-id="NU11_20">Ci o lună întreagă veţi mânca până vă va da pe nas şi vă veţi scârbi de ea, pentru că aţi dispreţuit pe Domnul, Care este între voi, şi v-aţi plâns înaintea Lui şi aţi zis: La ce trebuia să ieşim noi din Egipt?"</span>
<span class="v-num v-21">21&nbsp;</span><span class="v NU11_21" data-id="NU11_21">Apoi a zis Moise: "În poporul acesta, în care mă aflu, sunt şase sute de mii de pedeştri şi Tu zici: Am să le dau carne să mănânce şi vor mânca o lună de zile!</span>
<span class="v-num v-22">22&nbsp;</span><span class="v NU11_22" data-id="NU11_22">Li se vor tăia, oare, toate oile şi toţi boii, ca să le ajungă? Sau tot peştele mării li se va aduna, ca să-i îndestuleze?"</span>
<span class="v-num v-23">23&nbsp;</span><span class="v NU11_23" data-id="NU11_23">Zis-a Domnul către Moise: "Dar, oare, mâna Domnului e scurtă? Acum vei vedea de se va împlini sau nu cuvântul Meu".</span>
<span class="v-num v-24">24&nbsp;</span><span class="v NU11_24" data-id="NU11_24">Atunci a ieşit Moise şi a spus poporului cuvintele Domnului, a adunat şaptezeci de bărbaţi dintre bătrânii poporului şi i-a pus împrejurul cortului.</span>
<span class="v-num v-25">25&nbsp;</span><span class="v NU11_25" data-id="NU11_25">Şi S-a pogorât Domnul în nor şi a vorbit cu el; şi a luat din duhul care era peste el şi a pus peste cei şaptezeci de bărbaţi căpetenii. Îndată însă cum a odihnit duhul peste ei, au început a prooroci, dar apoi au încetat.</span>
<span class="v-num v-26">26&nbsp;</span><span class="v NU11_26" data-id="NU11_26">Doi dintre bărbaţi însă au rămas în tabără: pe unul îl chema Eldad şi pe celălalt îl chema Medad. Şi a odihnit şi peste ei duhul, căci erau din cei înscrişi, dar nu veniseră la cort, şi au proorocit şi ei acolo în tabără.</span>
<span class="v-num v-27">27&nbsp;</span><span class="v NU11_27" data-id="NU11_27">Atunci a alergat un tânăr şi a spus lui Moise, zicând: "Eldad şi Medad proorocesc în tabără".</span>
<span class="v-num v-28">28&nbsp;</span><span class="v NU11_28" data-id="NU11_28">Şi răspunzând, Iosua, fiul lui Navi, slujitorul lui Moise, unul din aleşii lui, a zis: "Domnul meu Moise, opreşte-i!"</span>
<span class="v-num v-29">29&nbsp;</span><span class="v NU11_29" data-id="NU11_29">Moise însă i-a zis: "Nu cumva eşti gelos pe mine? O, de ar fi toţi prooroci în poporul Domnului şi de ar trimite Domnul duhul Său peste ei!"</span>
<span class="v-num v-30">30&nbsp;</span><span class="v NU11_30" data-id="NU11_30">Apoi s-a întors Moise în tabără împreună cu bătrânii lui Israel.</span>
<span class="v-num v-31">31&nbsp;</span><span class="v NU11_31" data-id="NU11_31">Atunci s-a stârnit vânt de la Domnul, a adus prepeliţe dinspre mare şi le-a presărat împrejurul taberei cale de o zi într-o parte şi cale de o zi în cealaltă parte împrejurul taberei, strat gros aproape de doi coţi de la pământ.</span>
<span class="v-num v-32">32&nbsp;</span><span class="v NU11_32" data-id="NU11_32">Atunci s-a sculat poporul şi toată ziua şi toată noaptea aceea şi toată ziua următoare au adunat prepeliţe; şi cine a adunat puţin, tot a adunat zece coşuri şi le-au întins împrejurul taberei.</span>
<span class="v-num v-33">33&nbsp;</span><span class="v NU11_33" data-id="NU11_33">Dar carnea era încă în gura lor şi nu isprăviseră încă de mâncat, când se aprinse mânia Domnului asupra poporului, şi a lovit Domnul poporul cu bătaie foarte mare.</span>
<span class="v-num v-34">34&nbsp;</span><span class="v NU11_34" data-id="NU11_34">Şi s-a pus numele locului aceluia: Chibrot-Hataava, adică mormintele poftei, căci acolo au îngropat pe poporul cel aprins de poftă.</span>
<span class="v-num v-35">35&nbsp;</span><span class="v NU11_35" data-id="NU11_35">Apoi a plecat poporul din Chibrot-Hataava la Haşerot şi s-a oprit în Haşerot.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="NU10.html">&lt;</a>
<a class="home" href="index.html">=</a>
<a class="next" href="NU12.html">&gt;</a>
</div></div>
</body>
</html>