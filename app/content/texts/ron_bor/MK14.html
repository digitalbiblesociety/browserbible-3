<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>MARCU 14 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="MK.html">Biblia Ortodoxă Română Sinodală (2006)</a><a class="location" href="MK.html">MARCU 14</a><a class="prev" href="MK13.html">&lt;</a>
<a class="home" href="index.html">=</a>
<a class="next" href="MK15.html">&gt;</a>
</div></div>
<div class="section chapter MK MK14 ron_bor ron " dir="ltr" lang="ro" data-id="MK14" data-nextid="MK15" data-previd="MK13">
<div class="c">14</div>
<div class="p">
<span class="v-num v-1">1&nbsp;</span><span class="v MK14_1" data-id="MK14_1">Şi după două zile erau Paştile şi Azimile. Şi arhiereii şi cărturarii căutau cum să-l prindă cu vicleşug, ca să-L omoare.</span>
<span class="v-num v-2">2&nbsp;</span><span class="v MK14_2" data-id="MK14_2">Dar ziceau: Nu la sărbătoare, ca să nu fie tulburare în popor.</span>
<span class="v-num v-3">3&nbsp;</span><span class="v MK14_3" data-id="MK14_3">Şi fiind El în Betania, în casa lui Simon Leprosul, şi şezând la masă, a venit o femeie având un alabastru, cu mir de nard curat, de mare preţ, şi, spărgând vasul, a vărsat mirul pe capul lui Iisus.</span>
<span class="v-num v-4">4&nbsp;</span><span class="v MK14_4" data-id="MK14_4">Dar erau unii mâhniţi între ei, zicând: Pentru ce s-a făcut această risipă de mir?</span>
<span class="v-num v-5">5&nbsp;</span><span class="v MK14_5" data-id="MK14_5">Căci putea să se vândă acest mir cu peste trei sute de dinari, şi să se dea săracilor. Şi cârteau împotriva ei.</span>
<span class="v-num v-6">6&nbsp;</span><span class="v MK14_6" data-id="MK14_6">Dar Iisus a zis: Lăsaţi-o. De ce îi faceţi supărare? Lucru bun a făcut ea cu Mine.</span>
<span class="v-num v-7">7&nbsp;</span><span class="v MK14_7" data-id="MK14_7">Că pe săraci totdeauna îi aveţi cu voi şi, oricând voiţi, puteţi să le faceţi bine, dar pe mine nu Mă aveţi totdeauna.</span>
<span class="v-num v-8">8&nbsp;</span><span class="v MK14_8" data-id="MK14_8">Ea a făcut ceea ce avea de făcut: mai dinainte a uns trupul Meu, spre înmormântare.</span>
<span class="v-num v-9">9&nbsp;</span><span class="v MK14_9" data-id="MK14_9">Adevărat zic vouă: Oriunde se va propovădui Evanghelia, în toată lumea, se va spune şi ce-a făcut aceasta, spre pomenirea ei.</span>
<span class="v-num v-10">10&nbsp;</span><span class="v MK14_10" data-id="MK14_10">Iar Iuda Iscarioteanul, unul din cei doisprezece, s-a dus la arhierei ca să li-L dea pe Iisus.</span>
<span class="v-num v-11">11&nbsp;</span><span class="v MK14_11" data-id="MK14_11">Şi, auzind ei, s-au bucurat şi au făgăduit să-i dea bani. Şi el căuta cum să-L dea lor, la timp potrivit.</span>
<span class="v-num v-12">12&nbsp;</span><span class="v MK14_12" data-id="MK14_12">Iar în ziua cea dintâi a Azimilor, când jertfeau Paştile, ucenicii Lui L-au întrebat: Unde voieşti să gătim, ca să mănânci Paştile?</span>
<span class="v-num v-13">13&nbsp;</span><span class="v MK14_13" data-id="MK14_13">Şi a trimis doi din ucenicii Lui, zicându-le: Mergeţi în cetate şi vă va întâmpina un om, ducând un urcior cu apă; mergeţi după el.</span>
<span class="v-num v-14">14&nbsp;</span><span class="v MK14_14" data-id="MK14_14">Şi unde va intra, spuneţi stăpânului casei că Învăţătorul zice: Unde este odaia în care să mănânc Paştile împreună cu ucenicii Mei?</span>
<span class="v-num v-15">15&nbsp;</span><span class="v MK14_15" data-id="MK14_15">Iar el vă va arăta un foişor mare aşternut gata. Acolo să pregătiţi pentru noi.</span>
<span class="v-num v-16">16&nbsp;</span><span class="v MK14_16" data-id="MK14_16">Şi au ieşit ucenicii şi au venit în cetate şi au găsit aşa precum le-a spus şi au pregătit Paştile.</span>
<span class="v-num v-17">17&nbsp;</span><span class="v MK14_17" data-id="MK14_17">Iar făcându-se seară, a venit cu cei doisprezece.</span>
<span class="v-num v-18">18&nbsp;</span><span class="v MK14_18" data-id="MK14_18">Pe când şedeau la masă şi mâncau, Iisus a zis: Adevărat grăiesc vouă că unul dintre voi, care mănâncă împreună cu Mine, Mă va vinde.</span>
<span class="v-num v-19">19&nbsp;</span><span class="v MK14_19" data-id="MK14_19">Ei au început să se întristeze şi să-I zică, unul câte unul: Nu cumva sunt eu?</span>
<span class="v-num v-20">20&nbsp;</span><span class="v MK14_20" data-id="MK14_20">Iar El le-a zis: Unul dintre cei doisprezece, care întinge cu Mine în blid.</span>
<span class="v-num v-21">21&nbsp;</span><span class="v MK14_21" data-id="MK14_21">Că Fiul Omului merge precum este scris despre El; dar vai de omul acela prin care este vândut Fiul Omului. Bine era de omul acela dacă nu s-ar fi născut.</span>
<span class="v-num v-22">22&nbsp;</span><span class="v MK14_22" data-id="MK14_22">Şi, mâncând ei, a luat Iisus pâine şi binecuvântând, a frânt şi le-a dat lor şi a zis: Luaţi, mâncaţi, acesta este Trupul Meu.</span>
<span class="v-num v-23">23&nbsp;</span><span class="v MK14_23" data-id="MK14_23">Şi luând paharul, mulţumind, le-a dat şi au băut din el toţi.</span>
<span class="v-num v-24">24&nbsp;</span><span class="v MK14_24" data-id="MK14_24">Şi a zis lor: Acesta este Sângele Meu, al Legii celei noi, care pentru mulţi se varsă.</span>
<span class="v-num v-25">25&nbsp;</span><span class="v MK14_25" data-id="MK14_25">Adevărat grăiesc vouă că de acum nu voi mai bea din rodul viţei până în ziua aceea când îl voi bea nou în împărăţia lui Dumnezeu.</span>
<span class="v-num v-26">26&nbsp;</span><span class="v MK14_26" data-id="MK14_26">Şi după ce au cântat cântări de laudă, au ieşit la Muntele Măslinilor.</span>
<span class="v-num v-27">27&nbsp;</span><span class="v MK14_27" data-id="MK14_27">Şi le-a zis Iisus: Toţi vă veţi sminti, că scris este: "Bate-voi păstorul şi se vor risipi oile".</span>
<span class="v-num v-28">28&nbsp;</span><span class="v MK14_28" data-id="MK14_28">Dar după învierea Mea, voi merge mai înainte de voi în Galileea.</span>
<span class="v-num v-29">29&nbsp;</span><span class="v MK14_29" data-id="MK14_29">Iar Petru I-a zis: Chiar dacă toţi se vor sminti întru Tine, totuşi eu nu.</span>
<span class="v-num v-30">30&nbsp;</span><span class="v MK14_30" data-id="MK14_30">Şi i-a zis Iisus: Adevărat grăiesc ţie: Că tu astăzi, în noaptea aceasta, mai înainte de a cânta de două ori cocoşul, de trei ori te vei lepăda de Mine.</span>
<span class="v-num v-31">31&nbsp;</span><span class="v MK14_31" data-id="MK14_31">El însă spunea mai stăruitor: Şi de-ar fi să mor cu Tine, nu Te voi tăgădui. Şi tot aşa ziceau toţi.</span>
<span class="v-num v-32">32&nbsp;</span><span class="v MK14_32" data-id="MK14_32">Şi au venit la un loc al cărui nume este Ghetsimani, şi acolo a zis către ucenicii Săi: Şedeţi aici până ce Mă voi ruga.</span>
<span class="v-num v-33">33&nbsp;</span><span class="v MK14_33" data-id="MK14_33">Şi a luat cu El pe Petru şi pe Iacov şi pe Ioan şi a început a Se tulbura şi a Se mâhni.</span>
<span class="v-num v-34">34&nbsp;</span><span class="v MK14_34" data-id="MK14_34">&#350;i le-a zis lor: Întristat este sufletul Meu până la moarte. Rămâneţi aici şi privegheaţi.</span>
<span class="v-num v-35">35&nbsp;</span><span class="v MK14_35" data-id="MK14_35">Şi mergând puţin mai înainte, a căzut cu faţa la pământ şi Se ruga, ca, de este cu putinţă, să treacă de la El ceasul (acesta).</span>
<span class="v-num v-36">36&nbsp;</span><span class="v MK14_36" data-id="MK14_36">Şi zicea: Avva Părinte, toate sunt Ţie cu putinţă. Depărtează paharul acesta de la Mine. Dar nu ce voiesc Eu, ci ceea ce voieşti Tu.</span>
<span class="v-num v-37">37&nbsp;</span><span class="v MK14_37" data-id="MK14_37">Şi a venit şi i-a găsit dormind şi a zis lui Petru: Simone, dormi? N-ai avut tărie ca să veghezi un ceas?</span>
<span class="v-num v-38">38&nbsp;</span><span class="v MK14_38" data-id="MK14_38">Privegheaţi şi vă rugaţi, ca să nu intraţi în ispită. Căci duhul este osârduitor, dar trupul neputincios.</span>
<span class="v-num v-39">39&nbsp;</span><span class="v MK14_39" data-id="MK14_39">Şi iarăşi mergând, s-a rugat, acelaşi cuvânt zicând.</span>
<span class="v-num v-40">40&nbsp;</span><span class="v MK14_40" data-id="MK14_40">Şi iarăşi venind, i-a găsit dormind, căci ochii lor erau îngreuiaţi şi nu ştiau ce să-I răspundă.</span>
<span class="v-num v-41">41&nbsp;</span><span class="v MK14_41" data-id="MK14_41">Şi a venit a treia oară şi le-a zis: Dormiţi de acum şi vă odihniţi! E gata! A sosit ceasul. Iată Fiul Omului este dat în mâinile păcătoşilor.</span>
<span class="v-num v-42">42&nbsp;</span><span class="v MK14_42" data-id="MK14_42">Sculaţi-vă să mergem. Iată, cel ce M-a vândut s-a apropiat.</span>
<span class="v-num v-43">43&nbsp;</span><span class="v MK14_43" data-id="MK14_43">Şi îndată, încă vorbind El, a venit Iuda Iscarioteanul, unul din cei doisprezece, şi cu el mulţime cu săbii şi cu ciomege, de la arhierei, de la cărturari şi de la bătrâni.</span>
<span class="v-num v-44">44&nbsp;</span><span class="v MK14_44" data-id="MK14_44">Iar vânzătorul le dăduse semn, zicând: Pe care-L voi săruta, Acela este. Prindeţi-L şi duceţi-L cu pază.</span>
<span class="v-num v-45">45&nbsp;</span><span class="v MK14_45" data-id="MK14_45">Şi venind îndată şi apropiindu-se de El, a zis Lui: Învăţătorule! Şi L-a sărutat.</span>
<span class="v-num v-46">46&nbsp;</span><span class="v MK14_46" data-id="MK14_46">Iar ei au pus mâna pe El şi L-au prins.</span>
<span class="v-num v-47">47&nbsp;</span><span class="v MK14_47" data-id="MK14_47">Unul din cei ce stăteau pe lângă El, scoţând sabia, a lovit pe sluga arhiereului şi i-a tăiat urechea.</span>
<span class="v-num v-48">48&nbsp;</span><span class="v MK14_48" data-id="MK14_48">Şi răspunzând, Iisus le-a zis: Ca la un tâlhar aţi ieşit cu săbii şi cu toiege, ca să Mă prindeţi.</span>
<span class="v-num v-49">49&nbsp;</span><span class="v MK14_49" data-id="MK14_49">În fiecare zi eram la voi în templu, învăţând, şi nu M-aţi prins. Dar acestea sunt ca să se împlinească Scripturile.</span>
<span class="v-num v-50">50&nbsp;</span><span class="v MK14_50" data-id="MK14_50">Şi, lăsându-L, au fugit toţi.</span>
<span class="v-num v-51">51&nbsp;</span><span class="v MK14_51" data-id="MK14_51">Iar un tânăr mergea după El, înfăşurat într-o pânzătură, pe trupul gol, şi au pus mâna pe el.</span>
<span class="v-num v-52">52&nbsp;</span><span class="v MK14_52" data-id="MK14_52">El însă, smulgându-se din pânzătură, a fugit gol.</span>
<span class="v-num v-53">53&nbsp;</span><span class="v MK14_53" data-id="MK14_53">Şi au dus pe Iisus la arhiereu şi s-au adunat acolo toţi arhiereii şi bătrânii şi cărturarii.</span>
<span class="v-num v-54">54&nbsp;</span><span class="v MK14_54" data-id="MK14_54">Iar Petru, de departe, a mers după El, până a intrat înăuntru în curtea arhiereului şi şedea împreună cu slugile, încălzindu-se la foc.</span>
<span class="v-num v-55">55&nbsp;</span><span class="v MK14_55" data-id="MK14_55">Arhiereii şi tot sinedriul căutau împotriva lui Iisus mărturie ca să-L dea la moarte, dar nu găseau.</span>
<span class="v-num v-56">56&nbsp;</span><span class="v MK14_56" data-id="MK14_56">Că mulţi mărturiseau mincinos împotriva Lui, dar mărturiile nu se potriveau.</span>
<span class="v-num v-57">57&nbsp;</span><span class="v MK14_57" data-id="MK14_57">Şi ridicându-se unii, au dat mărturie mincinoasă împotriva Lui, zicând:</span>
<span class="v-num v-58">58&nbsp;</span><span class="v MK14_58" data-id="MK14_58">Noi L-am auzit zicând: Voi dărâma acest templu făcut de mână, şi în trei zile altul, nefăcut de mână, voi clădi.</span>
<span class="v-num v-59">59&nbsp;</span><span class="v MK14_59" data-id="MK14_59">Dar nici aşa mărturia lor nu era la fel.</span>
<span class="v-num v-60">60&nbsp;</span><span class="v MK14_60" data-id="MK14_60">Şi, sculându-se în mijlocul lor, arhiereul L-a întrebat pe Iisus, zicând: Nu răspunzi nimic la tot ce mărturisesc împotriva Ta aceştia?</span>
<span class="v-num v-61">61&nbsp;</span><span class="v MK14_61" data-id="MK14_61">Iar El tăcea şi nu răspundea nimic. Iarăşi L-a întrebat arhiereul şi I-a zis: Eşti tu Hristosul, Fiul Celui binecuvântat?</span>
<span class="v-num v-62">62&nbsp;</span><span class="v MK14_62" data-id="MK14_62">Iar Iisus a zis: Eu sunt şi veţi vedea pe Fiul Omului şezând de-a dreapta Celui Atotputernic şi venind pe norii cerului.</span>
<span class="v-num v-63">63&nbsp;</span><span class="v MK14_63" data-id="MK14_63">Iar arhiereul, sfâşiindu-şi hainele, a zis: Ce trebuinţă mai avem de martori?</span>
<span class="v-num v-64">64&nbsp;</span><span class="v MK14_64" data-id="MK14_64">Aţi auzit hula. Ce vi se pare vouă? Iar ei toţi au judecat că El este vinovat de moarte.</span>
<span class="v-num v-65">65&nbsp;</span><span class="v MK14_65" data-id="MK14_65">Şi unii au început să-L scuipe şi să-I acopere faţa şi să-L bată cu pumnii şi să-I zică: Prooroceşte! Şi slugile Îl băteau cu palmele.</span>
<span class="v-num v-66">66&nbsp;</span><span class="v MK14_66" data-id="MK14_66">Şi Petru fiind jos în curte, a venit una din slujnicele arhiereului,</span>
<span class="v-num v-67">67&nbsp;</span><span class="v MK14_67" data-id="MK14_67">Şi văzându-l pe Petru, încălzindu-se, s-a uitat la el şi a zis: Şi tu erai cu Iisus Nazarineanul.</span>
<span class="v-num v-68">68&nbsp;</span><span class="v MK14_68" data-id="MK14_68">El însă a tăgăduit, zicând: Nici nu ştiu, nici nu înţeleg ce zici. Şi a ieşit afară înaintea curţii; şi a cântat cocoşul.</span>
<span class="v-num v-69">69&nbsp;</span><span class="v MK14_69" data-id="MK14_69">Iar slujnica, văzându-l, a început iarăşi să spună celor de faţă că acesta este dintre ei.</span>
<span class="v-num v-70">70&nbsp;</span><span class="v MK14_70" data-id="MK14_70">Iar el a tăgăduit iarăşi. Şi după puţin timp, cei de faţă ziceau iarăşi lui Petru: Cu adevărat eşti dintre ei, căci eşti şi galileian şi vorbirea ta se aseamănă.</span>
<span class="v-num v-71">71&nbsp;</span><span class="v MK14_71" data-id="MK14_71">Iar el a început să se blesteme şi să se jure: Nu ştiu pe omul acesta despre care ziceţi.</span>
<span class="v-num v-72">72&nbsp;</span><span class="v MK14_72" data-id="MK14_72">Şi îndată cocoşul a cântat a doua oară. Şi Petru şi-a adus aminte de cuvântul pe care i-l spusese Iisus: Înainte de a cânta de două ori cocoşul , de trei ori te vei lepăda de Mine. Şi a început să plângă.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="MK13.html">&lt;</a>
<a class="home" href="index.html">=</a>
<a class="next" href="MK15.html">&gt;</a>
</div></div>
</body>
</html>