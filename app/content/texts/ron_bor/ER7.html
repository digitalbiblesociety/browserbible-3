<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNTÂI A LUI EZDRA 7 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="ER.html">Biblia Ortodoxă Română Sinodală (2006)</a><a class="location" href="ER.html">CARTEA ÎNTÂI A LUI EZDRA 7</a><a class="prev" href="ER6.html">&lt;</a>
<a class="home" href="index.html">=</a>
<a class="next" href="ER8.html">&gt;</a>
</div></div>
<div class="section chapter ER ER7 ron_bor ron " dir="ltr" lang="ro" data-id="ER7" data-nextid="ER8" data-previd="ER6">
<div class="c">7</div>
<div class="p">
<span class="v-num v-1">1&nbsp;</span><span class="v ER7_1" data-id="ER7_1">După întâmplările acestea, sub domnia lui Artaxerxe, regele Perşilor, Ezdra, fiul lui Seraia, fiul lui Azaria, fiul lui Hilchia,</span>
<span class="v-num v-2">2&nbsp;</span><span class="v ER7_2" data-id="ER7_2">Fiul lui Şalum, fiul lui Ţadoc, fiul lui Ahitub,</span>
<span class="v-num v-3">3&nbsp;</span><span class="v ER7_3" data-id="ER7_3">Fiul lui Amaria, fiul lui Azaria, fiul lui Meraiot,</span>
<span class="v-num v-4">4&nbsp;</span><span class="v ER7_4" data-id="ER7_4">Fiul lui Zerahia, fiul lui Uzi,</span>
<span class="v-num v-5">5&nbsp;</span><span class="v ER7_5" data-id="ER7_5">Fiul lui Buchi, fiul lui Abişua, fiul lui Finees, fiul lui Eleazar, fiul lui Aaron arhiereul,</span>
<span class="v-num v-6">6&nbsp;</span><span class="v ER7_6" data-id="ER7_6">Acest Ezdra a ieşit din Babilon; şi era el cărturar iscusit şi cunoscător al legii lui Moise, pe care o dăduse Domnul Dumnezeul lui Israel. Iar regele i-a dat lui tot ce a dorit, pentru că mâna Dumnezeului său era peste el.</span>
<span class="v-num v-7">7&nbsp;</span><span class="v ER7_7" data-id="ER7_7">Şi împreună cu el au plecat la Ierusalim şi unii din fiii lui Israel şi preoţi şi leviţi şi cântăreţi şi portari şi cei încredinţaţi templului, în anul al şaptelea al domniei lui Artaxerxe.</span>
<span class="v-num v-8">8&nbsp;</span><span class="v ER7_8" data-id="ER7_8">Şi a venit el la Ierusalim tot în al şaptelea an al regelui, în luna a cincea;</span>
<span class="v-num v-9">9&nbsp;</span><span class="v ER7_9" data-id="ER7_9">Căci în ziua întâi a lunii întâi a fost plecarea lui din Babilon, iar în ziua întâi a lunii a cincea a ajuns la Ierusalim, pentru că mâna binefăcătoare a lui Dumnezeu era peste el;</span>
<span class="v-num v-10">10&nbsp;</span><span class="v ER7_10" data-id="ER7_10">Căci Ezdra se hotărâse cu toată inima să înveţe legea Domnului şi s-o împlinească şi să înveţe pe Israel legea şi dreptatea.</span>
<span class="v-num v-11">11&nbsp;</span><span class="v ER7_11" data-id="ER7_11">Iată acum şi cuprinsul scrisorii pe care Artaxerxe a dat-o lui Ezdra, preotul şi cărturarul, care propovăduise în Israel cuvintele poruncilor Domnului şi ale legilor Lui:</span>
<span class="v-num v-12">12&nbsp;</span><span class="v ER7_12" data-id="ER7_12">"Artaxerxe, regele regilor, către Ezdra, preotul, învăţătorul legii Dumnezeului ceresc Celui desăvârşit...</span>
<span class="v-num v-13">13&nbsp;</span><span class="v ER7_13" data-id="ER7_13">S-a dat de mine poruncă, ca în regatul meu toţi aceia din poporul lui Israel şi din preoţii lui şi din leviţii lui, care doresc să se ducă la Ierusalim, să meargă cu tine.</span>
<span class="v-num v-14">14&nbsp;</span><span class="v ER7_14" data-id="ER7_14">Fiindcă tu eşti trimis de rege şi de cei şapte sfetnici ai lui, ca să cercetezi Iuda şi Ierusalimul după legea Dumnezeului tău, pe care o ai în mâna ta,</span>
<span class="v-num v-15">15&nbsp;</span><span class="v ER7_15" data-id="ER7_15">Şi să duci argintul şi aurul pe care regele şi sfetnicii lui l-au jertfit Dumnezeului lui Israel a Căruia locuinţă este în Ierusalim</span>
<span class="v-num v-16">16&nbsp;</span><span class="v ER7_16" data-id="ER7_16">Şi tot aurul şi argintul pe care-l vei aduna tu din toată ţara Babilonului, împreună cu toate darurile de bună voie de la popor şi preoţi, pe care le vor jertfi ei pentru templul Dumnezeului lor, cel din Ierusalim.</span>
<span class="v-num v-17">17&nbsp;</span><span class="v ER7_17" data-id="ER7_17">De aceea cumpără numaidecât cu banii aceştia, boi, berbeci, miei şi daruri de pâine cât trebuie, şi turnări pentru ei şi du-le la jertfelnicul templului Dumnezeului vostru cel din Ierusalim.</span>
<span class="v-num v-18">18&nbsp;</span><span class="v ER7_18" data-id="ER7_18">Şi ce veţi crede voi şi fraţii voştri că este bine să faceţi cu celălalt argint şi aur, aceea să faceţi după voia Dumnezeului vostru.</span>
<span class="v-num v-19">19&nbsp;</span><span class="v ER7_19" data-id="ER7_19">Şi vasele ce ţi s-au dat ţie pentru slujbele templului Dumnezeului tău, pune-le înaintea Dumnezeului Ierusalimului.</span>
<span class="v-num v-20">20&nbsp;</span><span class="v ER7_20" data-id="ER7_20">Şi alte lucruri de trebuinţă pentru templul Dumnezeului tău, ce vei crede tu că trebuie, dă-le din casa vistieriilor regeşti.</span>
<span class="v-num v-21">21&nbsp;</span><span class="v ER7_21" data-id="ER7_21">Din partea mea, a regelui Artaxerxe, se dă tuturor păstrătorilor vistieriilor de peste râu porunca aceasta: Tot ce va cere de la voi preotul Ezdra, învăţătorul legii Dumnezeului ceresc, să-i daţi numaidecât;</span>
<span class="v-num v-22">22&nbsp;</span><span class="v ER7_22" data-id="ER7_22">Argint până la o sută de talanţi, grâu până la o sută de core, vin până la o sută de baturi şi tot până la o sută de baturi de untdelemn; iar sare, fără măsură.</span>
<span class="v-num v-23">23&nbsp;</span><span class="v ER7_23" data-id="ER7_23">Tot ce s-a poruncit de Dumnezeul ceresc trebuie să se facă cu îngrijire pentru templul Dumnezeului celui ceresc. Băgaţi de seamă să nu-şi întindă cineva mâna asupra templului Dumnezeului celui ceresc, ca să nu fie mânia Lui asupra regatului, a regelui şi a fiilor lui.</span>
<span class="v-num v-24">24&nbsp;</span><span class="v ER7_24" data-id="ER7_24">Şi vă dăm ştire că nici asupra unuia din preoţi, sau leviţi, sau cântăreţi, sau portari, sau cei încredinţaţi templului, sau slujitori ai acestui templu al lui Dumnezeu să nu se pună nici bir, nici dare, nici vamă.</span>
<span class="v-num v-25">25&nbsp;</span><span class="v ER7_25" data-id="ER7_25">Iar tu, Ezdra, după înţelepciunea Dumnezeului tău, care este în mina ta, să pui cârmuitori şi judecători şi să judece aceia tot poporul cel de peste fluviu, pe toţi cei ce ştiu legea Dumnezeului tău, iar pe cei ce nu o ştiu, să-i învăţaţi.</span>
<span class="v-num v-26">26&nbsp;</span><span class="v ER7_26" data-id="ER7_26">Şi cine nu va împlini legea Dumnezeului tău şi legea regelui, asupra aceluia să se facă îndată judecată şi să se osândească sau la moarte, sau la izgonire, sau la amendă, sau la închidere în temniţă".</span>
<span class="v-num v-27">27&nbsp;</span><span class="v ER7_27" data-id="ER7_27">"Binecuvântat este Domnul Dumnezeul părinţilor noştri Care a pus în inima regelui gândul să împodobească templul Domnului cel din Ierusalim şi a atras asupra mea mila regelui şi a sfetnicilor lui şi a tuturor dregătorilor celor puternici ai regelui!</span>
<span class="v-num v-28">28&nbsp;</span><span class="v ER7_28" data-id="ER7_28">Atunci eu m-am întărit, căci mâna Domnului Dumnezeului meu era peste mine, şi am adunat pe căpeteniile lui Israel, ca să meargă cu mine".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="ER6.html">&lt;</a>
<a class="home" href="index.html">=</a>
<a class="next" href="ER8.html">&gt;</a>
</div></div>
</body>
</html>