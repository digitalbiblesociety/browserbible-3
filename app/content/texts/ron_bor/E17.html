<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A TREIA A LUI EZDRA 7 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="E1.html">Biblia Ortodoxă Română Sinodală (2006)</a><a class="location" href="E1.html">CARTEA A TREIA A LUI EZDRA 7</a><a class="prev" href="E16.html">&lt;</a>
<a class="home" href="index.html">=</a>
<a class="next" href="E18.html">&gt;</a>
</div></div>
<div class="section chapter E1 E17 ron_bor ron " dir="ltr" lang="ro" data-id="E17" data-nextid="E18" data-previd="E16">
<div class="c">7</div>
<div class="p">
<span class="v-num v-1">1&nbsp;</span><span class="v E17_1" data-id="E17_1">Atunci Sisin, satrapul Cele-Siriei şi al Feniciei, şi Şetar-Boznai şi tovarăşii lor, urmând celor poruncite de regele Darius,</span>
<span class="v-num v-2">2&nbsp;</span><span class="v E17_2" data-id="E17_2">Cârmuiau peste lucrurile cele sfinte mai cu grijă, ajutând pe bătrânii Iudeilor şi pe preoţii slujitori la jertfe.</span>
<span class="v-num v-3">3&nbsp;</span><span class="v E17_3" data-id="E17_3">Şi cu spor se făceau lucrurile cele sfinte, proorocind Agheu şi Zaharia proorocii.</span>
<span class="v-num v-4">4&nbsp;</span><span class="v E17_4" data-id="E17_4">Şi s-au terminat acestea prin porunca Domnului Dumnezeului lui Israel, şi cu voia lui Cirus şi a lui Darius şi a lui Artaxerxe, regii Perşilor.</span>
<span class="v-num v-5">5&nbsp;</span><span class="v E17_5" data-id="E17_5">Şi s-a terminat templul cel sfânt până în ziua de douăzeci şi trei ale lunii lui Adar, în al şaselea an al lui Darius, regele Perşilor.</span>
<span class="v-num v-6">6&nbsp;</span><span class="v E17_6" data-id="E17_6">Şi au săvârşit fiii lui Israel şi preoţii şi leviţii şi ceilalţi din foştii robi, care s-au adăugat, după cele ce sunt scrise în cartea lui Moise.</span>
<span class="v-num v-7">7&nbsp;</span><span class="v E17_7" data-id="E17_7">Şi au adus jertfă la sfinţirea templului Domnului tauri o sută, berbeci două sute, miei patru sute;</span>
<span class="v-num v-8">8&nbsp;</span><span class="v E17_8" data-id="E17_8">Doisprezece ţapi jertfă pentru păcatul a tot Israelul, după numărul celor douăsprezece seminţii ale lui Israel.</span>
<span class="v-num v-9">9&nbsp;</span><span class="v E17_9" data-id="E17_9">Şi preoţii şi leviţii stăteau după seminţii îmbrăcaţi în odăjdii, la lucrurile Domnului Dumnezeului lui Israel, cum este rânduit în cartea lui Moise; la fel şi portarii, fiecare la poarta lui.</span>
<span class="v-num v-10">10&nbsp;</span><span class="v E17_10" data-id="E17_10">Şi fiii lui Israel, care se întorseseră din robie, au sărbătorit Paştile în ziua de paisprezece a lunii întâi, după ce se curăţiseră preoţii şi leviţii,</span>
<span class="v-num v-11">11&nbsp;</span><span class="v E17_11" data-id="E17_11">Precum şi toţi fiii robiei, care s-au curăţit.</span>
<span class="v-num v-12">12&nbsp;</span><span class="v E17_12" data-id="E17_12">Că leviţii toţi o dată s-au curăţit, şi au junghiat mielul pascal pentru toţi fiii lui Israel întorşi din robie şi pentru fraţii lor, preoţii, şi pentru ei înşişi.</span>
<span class="v-num v-13">13&nbsp;</span><span class="v E17_13" data-id="E17_13">Şi au mâncat fiii lui Israel, cei întorşi din robie, şi toţi câţi se depărtaseră de urâciunile neamurilor din ţară, căutând pe Domnul.</span>
<span class="v-num v-14">14&nbsp;</span><span class="v E17_14" data-id="E17_14">Şi au prăznuit sărbătoarea azimelor şapte zile, veselindu-se înaintea Domnului,</span>
<span class="v-num v-15">15&nbsp;</span><span class="v E17_15" data-id="E17_15">Pentru că El întorsese inima regelui Asirienilor spre ei, ca să întărească mâinile lor la lucrurile Domnului Dumnezeului lui Israel.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="E16.html">&lt;</a>
<a class="home" href="index.html">=</a>
<a class="next" href="E18.html">&gt;</a>
</div></div>
</body>
</html>