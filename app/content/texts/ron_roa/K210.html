<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A PATRA A REGILOR 10 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="K2.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="K2.html">CARTEA A PATRA A REGILOR 10</a><a class="prev" href="K29.html">&lt;</a>
<a class="home" href="index.html">=</a>
<a class="next" href="K211.html">&gt;</a>
</div></div>
<div class="section chapter K2 K210 ron_roa ron " dir="ltr" lang="ron" data-id="K210" data-nextid="K211" data-previd="K29">
<div class="c">10</div>
<div class="p">
<span class="v-num v-1">1&nbsp;</span><span class="v K210_1" data-id="K210_1">Ahab avea şaptezeci de fii în Samaria. Iar Iehu a făcut o scrisoare şi a trimis-o în Samaria la mai-marii Samariei şi la bătrâni şi la cei ce se îngrijeau de fiii lui Ahab, zicând:</span>
<span class="v-num v-2">2&nbsp;</span><span class="v K210_2" data-id="K210_2">"... Şi acum, de îndată ce această scrisoare va ajunge la voi (fiindcă aci, cu voi, se află fiii stăpânului vostru şi cu voi sunt carele şi caii şi armele şi cetăţile întărite),</span>
<span class="v-num v-3">3&nbsp;</span><span class="v K210_3" data-id="K210_3">puneţi ochii pe cel mai bun şi mai potrivit dintre fiii stăpânului vostru şi aşezaţi-l pe tronul tatălui său şi bateţi-vă pentru casa domnului vostru".</span>
<span class="v-num v-4">4&nbsp;</span><span class="v K210_4" data-id="K210_4">Iar ei s'au înspăimântat foarte tare şi au zis: "Iată, doi regi n'au putut să-i stea împotrivă; cum vom putea noi?"</span>
<span class="v-num v-5">5&nbsp;</span><span class="v K210_5" data-id="K210_5">Atunci mai-marii casei şi căpeteniile cetăţii şi bătrânii şi îngrijitorii au trimis la Iehu, zicând: "Noi suntem robii tăi şi oricâte ne vei spune vom face; nu vom pune rege pe nimeni; ce crezi tu că e bine, aceea vom face" .</span>
<span class="v-num v-6">6&nbsp;</span><span class="v K210_6" data-id="K210_6">Iehu le-a trimis o a doua scrisoare, zicând: "Dacă voi sunteţi de-ai mei şi ascultaţi de vorba mea, luaţi capetele acelor bărbaţi care sunt fiii stăpânului vostru şi aduceţi-le la mine, în Izreel, mâine pe vremea aceasta". Acuma, fiii regelui erau şaptezeci; pe aceştia îi hrăneau bogaţii cetăţii.</span>
<span class="v-num v-7">7&nbsp;</span><span class="v K210_7" data-id="K210_7">Şi a fost că dacă a ajuns scrisoarea la ei, i-au luat pe fiii regelui şi i-au înjunghiat - pe cei şaptezeci de bărbaţi - şi le-au pus capetele în coşuri şi le-au trimis în Izreel.</span>
<span class="v-num v-8">8&nbsp;</span><span class="v K210_8" data-id="K210_8">Şi a venit la el un sol şi i-a spus, zicând: "Au adus capetele fiilor regelui". Iar el a zis: "Puneţi-le în două grămezi, lângă poarta cetăţii, până dimineaţă".</span>
<span class="v-num v-9">9&nbsp;</span><span class="v K210_9" data-id="K210_9">Şi s'a făcut dimineaţă, iar el a ieşit şi s'a aşezat şi a zis către întregul popor: "Voi nu aveţi nici o vină . Iată, eu m'am ridicat împotriva stăpânului meu şi l-am omorât; dar pe toţi aceştia, cine i-a ucis?</span>
<span class="v-num v-10">10&nbsp;</span><span class="v K210_10" data-id="K210_10">Vedeţi acum că nimic pe pământ nu rămâne ne'mplinit din cuvântul pe care Domnul l-a grăit împotriva casei lui Ahab; căci Domnul este Cel ce a făcut tot ceea ce El a spus prin mâna robului său Ilie".</span>
<span class="v-num v-11">11&nbsp;</span><span class="v K210_11" data-id="K210_11">Şi Iehu i-a ucis pe toţi cei ce mai rămăseseră din casa lui Ahab în Izreel şi pe toţi cei mai de seamă ai lui şi pe apropiaţii lui şi pe preoţii lui, că n'a mai rămas nimeni dintre ai lui.</span>
<span class="v-num v-12">12&nbsp;</span><span class="v K210_12" data-id="K210_12">Şi s'a ridicat Iehu şi s'a dus în Samaria. Şi ajungând în drum la Bet-Eched ,</span>
<span class="v-num v-13">13&nbsp;</span><span class="v K210_13" data-id="K210_13">i-a aflat pe fraţii lui Ohozia, regele lui Iuda, şi a zis: "Cine sunteţi voi?" Iar ei au zis: "Suntem fraţii lui Ohozia, şi ne ducem să dăm bineţe fiilor regelui şi fiilor reginei".</span>
<span class="v-num v-14">14&nbsp;</span><span class="v K210_14" data-id="K210_14">Iar el a zis: "Luaţi-i de vii!" Şi i-a înjunghiat acolo, la Bet-Eched: patruzeci şi doi de oameni; şi n'a lăsat viu pe nici unul din ei.</span>
<span class="v-num v-15">15&nbsp;</span><span class="v K210_15" data-id="K210_15">Apoi, plecând de acolo, l-a aflat pe Ionadab, fiul lui Recab, care venea să-l întâlnească. Acela i-a dat bineţe, iar Iehu i-a zis: "Este inima ta dreaptă cu inima mea, aşa cum inima mea este cu a ta?" Ionadab a zis: "Este". Iar Iehu a zis: "Dacă este, atunci dă-mi mâna!" Acela i-a dat mâna, iar el l-a luat cu sine în car .</span>
<span class="v-num v-16">16&nbsp;</span><span class="v K210_16" data-id="K210_16">Şi i-a zis: "Vino cu mine şi vezi râvna mea pentru Domnul Sabaot!" Şi l-a făcut să şadă în carul său.</span>
<span class="v-num v-17">17&nbsp;</span><span class="v K210_17" data-id="K210_17">Şi au intrat în Samaria şi i-au ucis pe toţi cei ce mai rămăseseră din casa lui Ahab în Samaria, până i-a stârpit, după cuvântul pe care Domnul i-l grăise lui Ilie.</span>
<span class="v-num v-18">18&nbsp;</span><span class="v K210_18" data-id="K210_18">Şi a adunat Iehu tot poporul şi le-a zis: "Ahab l-a slujit pe Baal puţin; Iehu îl va sluji mult.</span>
<span class="v-num v-19">19&nbsp;</span><span class="v K210_19" data-id="K210_19">Şi acum: chemaţi-i la mine pe toţi profeţii lui Baal şi pe toţi slujitorii lui şi pe toţi preoţii lui! Nici unul să nu lipsească, fiindcă mare jertfă îi voi aduce eu lui Baal; cel ce va lipsi va muri. (Iehu însă a făcut aceasta cu şiretlic, ca să-i poată nimici pe slujitorii lui Baal.)</span>
<span class="v-num v-20">20&nbsp;</span><span class="v K210_20" data-id="K210_20">Şi a zis Iehu: "Faceţi-i lui Baal o sfântă serbare!" Iar ei au făcut chemarea.</span>
<span class="v-num v-21">21&nbsp;</span><span class="v K210_21" data-id="K210_21">Şi a trimis Iehu în tot Israelul, zicând: "Să vină acum toţi slujitorii lui Baal şi toţi preoţii lui şi toţi profeţii lui, şi nimeni să nu lipsească; fiindcă o jertfă mare voi aduce; cel ce nu va veni nu va trăi". Aşa că au venit toţi slujitorii lui Baal şi toţi preoţii lui şi toţi profeţii lui; n'a fost nici unul care să nu fi venit; şi au intrat în templul lui Baal; şi s'a umplut templul lui Baal de la un capăt la celălalt.</span>
<span class="v-num v-22">22&nbsp;</span><span class="v K210_22" data-id="K210_22">Şi a zis Iehu către veşmântari: "Aduceţi câte un veşmânt pentru toţi slujitorii lui Baal!" Şi le-au adus veşminte.</span>
<span class="v-num v-23">23&nbsp;</span><span class="v K210_23" data-id="K210_23">Apoi Iehu, împreună cu Ionadab, fiul lui Recab, a intrat în templul lui Baal şi le-a zis slujitorilor lui Baal: "Cercetaţi şi vedeţi dacă nu cumva se află printre voi vreunul din slujitorii Domnului, pentru că aici nu trebuie să mai fie altcineva decât numai şi numai slujitorii lui Baal".</span>
<span class="v-num v-24">24&nbsp;</span><span class="v K210_24" data-id="K210_24">Şi a intrat să aducă jertfe şi arderi-de-tot.</span>
<span class="v-num v-25">25&nbsp;</span><span class="v K210_25" data-id="K210_25">Şi a fost că dacă a adus arderea-de-tot, Iehu le-a zis pedestraşilor săi şi căpitanilor lor: "Intraţi şi ucideţi-i!; nici un om dintre ei să nu scape!" Şi i-au trecut prin ascuţişul săbiei; pedestraşii şi căpitanii le-au aruncat trupurile. Apoi s'au dus în cetatea unde se afla capiştea lui Baal</span>
<span class="v-num v-26">26&nbsp;</span><span class="v K210_26" data-id="K210_26">şi au scos afară stâlpul lui Baal şi l-au ars;</span>
<span class="v-num v-27">27&nbsp;</span><span class="v K210_27" data-id="K210_27">şi au doborât stâlpii lui Baal , iar capiştea lui Baal au dărâmat-o şi au făcut din ea umblătoare până'n ziua de azi.</span>
<span class="v-num v-28">28&nbsp;</span><span class="v K210_28" data-id="K210_28">Aşa l-a stârpit Iehu pe Baal din Israel.</span>
<span class="v-num v-29">29&nbsp;</span><span class="v K210_29" data-id="K210_29">Iehu însă nu s'a îndepărtat de păcatele lui Ieroboam, fiul lui Nabat, care-l făcuse pe Israel să păcătuiască; în Betel şi în Dan se aflau juninci de aur.</span>
<span class="v-num v-30">30&nbsp;</span><span class="v K210_30" data-id="K210_30">Şi a zis Domnul către Iehu: "Fiindcă tu ai făcut bine ceea ce era drept în ochii Mei şi ai îndeplinit împotriva casei lui Ahab tot ceea ce Eu aveam la inimă, fiii tăi până la al patrulea neam vor şedea pe tronul lui Israel".</span>
<span class="v-num v-31">31&nbsp;</span><span class="v K210_31" data-id="K210_31">Dar Iehu nu şi-a dat silinţa să umble cu toată inima lui în legea Domnului, Dumnezeului lui Israel, şi nu s'a abătut de la păcatele lui Ieroboam, fiul lui Nabat, cel care-l făcuse pe Israel să păcătuiască.</span>
<span class="v-num v-32">32&nbsp;</span><span class="v K210_32" data-id="K210_32">În zilele acelea a început Domnul să taie părţi din ţara lui Israel; Hazael le-a lovit în toate hotarele lui Israel:</span>
<span class="v-num v-33">33&nbsp;</span><span class="v K210_33" data-id="K210_33">la răsărit de Iordan, tot ţinutul Galaadului, al lui Gad, al lui Ruben şi al lui Manase, începând de la Aroer, care se află pe ţărmul râului Arnon, şi Galaadul şi Vasanul .</span>
<span class="v-num v-34">34&nbsp;</span><span class="v K210_34" data-id="K210_34">Cât despre celelalte întâmplări ale lui Iehu, despre toate vitejiile lui şi despre războaiele pe care le-a purtat, oare nu sunt ele scrise în Cartea Faptelor din Vremea Regilor lui Israel?</span>
<span class="v-num v-35">35&nbsp;</span><span class="v K210_35" data-id="K210_35">Şi a adormit Iehu împreună cu părinţii săi şi l-au îngropat în Samaria. Iar în locul lui a devenit rege Ioahaz, fiul său.</span>
<span class="v-num v-36">36&nbsp;</span><span class="v K210_36" data-id="K210_36">Iar timpul domniei lui Iehu peste Israel, în Samaria, a fost de douăzeci şi opt de ani.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="K29.html">&lt;</a>
<a class="home" href="index.html">=</a>
<a class="next" href="K211.html">&gt;</a>
</div></div>
</body>
</html>