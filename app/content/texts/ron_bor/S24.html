<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A DOUA A REGILOR 4 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="S2.html">Biblia Ortodoxă Română Sinodală (2006)</a><a class="location" href="S2.html">CARTEA A DOUA A REGILOR 4</a><a class="prev" href="S23.html">&lt;</a>
<a class="home" href="index.html">=</a>
<a class="next" href="S25.html">&gt;</a>
</div></div>
<div class="section chapter S2 S24 ron_bor ron " dir="ltr" lang="ron" data-id="S24" data-nextid="S25" data-previd="S23">
<div class="c">4</div>
<div class="p">
<span class="v-num v-1">1&nbsp;</span><span class="v S24_1" data-id="S24_1">Auzind Işboşet, fiul lui Saul, că a murit Abner în Hebron, i-au slăbit mâinile şi tot Israelul s-a tulburat.</span>
<span class="v-num v-2">2&nbsp;</span><span class="v S24_2" data-id="S24_2">Işboşet, fiul lui Saul, avea două căpetenii de oştire; numele unuia era Baana şi numele celuilalt era Rechab, feciorii lui Rimon Beeroteanul, din urmaşii lui Veniamin, căci şi Beerotul se socotea al lui Veniamin.</span>
<span class="v-num v-3">3&nbsp;</span><span class="v S24_3" data-id="S24_3">Şi au fugit Beerotenii la Ghitaim rămânând acolo ca străini până azi.</span>
<span class="v-num v-4">4&nbsp;</span><span class="v S24_4" data-id="S24_4">De la Ionatan, fiul lui Saul, rămăsese ura fiu şchiop. Acesta era de cinci ani, când a venit din Israel vestea despre moartea lui Saul şi a lui Ionatan, iar doica lui l-a luat şi a fugit. Dar pe când fugea ea grăbită, el a căzut şi a rămas şchiop. Numele lui era Mefiboşet.</span>
<span class="v-num v-5">5&nbsp;</span><span class="v S24_5" data-id="S24_5">Atunci au plecat Rechab şi Baana, fiii lui Rimon Beeroteanul, şi au venit în casa lui Işboşet chiar în arşiţa zilei; acesta însă dormea de amiază în patul său.</span>
<span class="v-num v-6">6&nbsp;</span><span class="v S24_6" data-id="S24_6">Iar portarului casei, care curăţise grâu, îi venise somn şi adormise. Atunci Rechab şi Baana, fratele său, au intrat în casă, ca şi-cum ar fi vrut să ia grâu, şi l-au lovit pe Işboşet în stomac şi apoi au fugit.</span>
<span class="v-num v-7">7&nbsp;</span><span class="v S24_7" data-id="S24_7">Şi când intraseră ei în casă, Işboşet dormea în patul său, în odaia sa de dormit, şi ei l-au lovit şi l-au omorât şi i-au tăiat capul şi au luat capul lui cu ei şi au mers prin câmpie toată noaptea</span>
<span class="v-num v-8">8&nbsp;</span><span class="v S24_8" data-id="S24_8">Şi au adus capul lui Işboşet la David, în Hebron, şi au zis către rege: "Iată capul lui Işboşet, fiul lui Saul, duşmanul tău, care a căutat sufletul tău. Acum Domnul a răzbunat pe domnul meu regele, împotriva lui Saul, vrăjmaşul tău, şi împotriva urmaşilor lui".</span>
<span class="v-num v-9">9&nbsp;</span><span class="v S24_9" data-id="S24_9">Şi răspunzând David lui Rechab şi lui Baana, fratele lui, feciorii lui Rimon Beeroteanul, le-a zis: "Viu este Domnul, Care a izbăvit sufletul meu din tot necazul,</span>
<span class="v-num v-10">10&nbsp;</span><span class="v S24_10" data-id="S24_10">Că dacă pe cel ce mi-a adus vestea şi a zis: "Iată a murit Saul şi Ionatan", şi se socotea pe sine vestitor de bucurie, eu, în loc să-l răsplătesc, l-am prins şi l-am ucis în Ţiclag,</span>
<span class="v-num v-11">11&nbsp;</span><span class="v S24_11" data-id="S24_11">Apoi acum, când nişte oameni netrebnici au ucis un om nevinovat în casa lui şi în patul lui, oare nu voi cere sângele lui din mâinile voastre şi nu vă voi stârpi de pe pământ?"</span>
<span class="v-num v-12">12&nbsp;</span><span class="v S24_12" data-id="S24_12">Şi a poruncit David slugilor şi i-au ucis, şi le-au tăiat mâinile şi picioarele şi le-au spânzurat deasupra iazului din Hebron. Iar capul lui Işboşet l-au luat şi l-au îngropat în mormântul lui Abner, în Hebron.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="S23.html">&lt;</a>
<a class="home" href="index.html">=</a>
<a class="next" href="S25.html">&gt;</a>
</div></div>
</body>
</html>