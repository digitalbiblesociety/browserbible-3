<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNTÂI A REGILOR 28 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="S1.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="S1.html">CARTEA ÎNTÂI A REGILOR 28</a><a class="prev" href="S127.html">&lt;</a>
<a class="home" href="index.html">=</a>
<a class="next" href="S129.html">&gt;</a>
</div></div>
<div class="section chapter S1 S128 ron_roa ron " dir="ltr" lang="ro" data-id="S128" data-nextid="S129" data-previd="S127">
<div class="c">28</div>
<div class="p">
<span class="v-num v-1">1&nbsp;</span><span class="v S128_1" data-id="S128_1">În zilele acelea s'au adunat Filistenii cu oştile lor ca să se bată cu Israel. Atunci a zis Achiş către David: "Să ştii negreşit că vei merge cu mine să te baţi, tu şi oamenii tăi".</span>
<span class="v-num v-2">2&nbsp;</span><span class="v S128_2" data-id="S128_2">Iar David a zis către Achiş: "Aşa vei afla acum ce va face robul tău"... Atunci Achiş a zis către David: "Aşa că te voi face mai-mare peste paza mea de corp pe toată durata războiului".</span>
<span class="v-num v-3">3&nbsp;</span><span class="v S128_3" data-id="S128_3">Samuel însă murise, şi tot Israelul l-a plâns; şi l-au îngropat în Rama, cetatea sa. Saul îi izgonise din ţară pe cei ce cheamă morţii şi pe ghicitori.</span>
<span class="v-num v-4">4&nbsp;</span><span class="v S128_4" data-id="S128_4">Filistenii s'au adunat şi au venit şi şi-au aşezat tabăra la Şunem. Iar Saul şi i-a adunat pe toţi ostaşii lui Israel şi şi-a aşezat tabăra la Ghelboa.</span>
<span class="v-num v-5">5&nbsp;</span><span class="v S128_5" data-id="S128_5">Saul a văzut tabăra Filistenilor şi s'a înfricoşat; tare i s'a tulburat inima.</span>
<span class="v-num v-6">6&nbsp;</span><span class="v S128_6" data-id="S128_6">Atunci Saul l-a întrebat pe Domnul, dar Domnul nu i-a răspuns prin vise, nici prin arătări şi nici prin profeţi.</span>
<span class="v-num v-7">7&nbsp;</span><span class="v S128_7" data-id="S128_7">Şi a zis Saul către slujitorii săi: "Căutaţi-mi o femeie care cheamă morţii, iar eu mă voi duce la ea şi o voi întreba". Iar slujitorii i-au zis: "Iată, în Endor se află o femeie care cheamă morţii".</span>
<span class="v-num v-8">8&nbsp;</span><span class="v S128_8" data-id="S128_8">Atunci Saul şi-a schimbat înfăţişarea şi s'a îmbrăcat în alte haine şi s'a dus, însoţit de doi bărbaţi, şi a ajuns la femeie noaptea şi i-a zis: "Te rog, ghiceşte-mi prin grăirea cu morţii şi scoală-mi pe cine îţi voi spune eu!"</span>
<span class="v-num v-9">9&nbsp;</span><span class="v S128_9" data-id="S128_9">Şi a zis femeia: "Iată, tu ştii ce a făcut Saul, cum a stârpit el din ţară pe cei ce cheamă morţii şi pe vrăjitori; şi atunci, de ce-i întinzi tu sufletului meu un laţ ca să-l nimiceşti?"</span>
<span class="v-num v-10">10&nbsp;</span><span class="v S128_10" data-id="S128_10">Atunci Saul i s'a jurat pe Domnul, zicând: "Viu este Domnul, dacă vei avea tu de suferit ceva rău din această pricină!"</span>
<span class="v-num v-11">11&nbsp;</span><span class="v S128_11" data-id="S128_11">Şi femeia i-a zis lui Saul: "Pe cine să ţi-l scol?" Iar el a zis: "Să mi-l scoli pe Samuel".</span>
<span class="v-num v-12">12&nbsp;</span><span class="v S128_12" data-id="S128_12">Şi femeia l-a văzut pe Samuel şi a strigat cu glas mare. Şi a zis femeia către Saul: "De ce m'ai înşelat? că tu eşti Saul!...".</span>
<span class="v-num v-13">13&nbsp;</span><span class="v S128_13" data-id="S128_13">Atunci regele i-a zis: "Nu te teme; spune pe cine ai văzut!" Iar femeia i-a zis: "Am văzut dumnezei sculându-se din pământ" .</span>
<span class="v-num v-14">14&nbsp;</span><span class="v S128_14" data-id="S128_14">Iar el i-a zis: "Ce-ai văzut?" Ea i-a răspuns: "Un bărbat ridicându-se drept din pământ, îmbrăcat în mantă". Atunci Saul a ştiut că acesta era Samuel şi s'a aruncat cu faţa la pământ şi i s'a închinat.</span>
<span class="v-num v-15">15&nbsp;</span><span class="v S128_15" data-id="S128_15">Iar Samuel a zis: "De ce m'ai tulburat, aşa ca eu să mă ridic?" Şi Saul a zis: "Sunt foarte necăjit, căci Filistenii se războiesc împotriva mea, iar Dumnezeu S'a îndepărtat de mine şi nu m'a mai ascultat - nici prin mâna profeţilor şi nici prin vise; iar acum te-am chemat pe tine, ca să-mi arăţi ce să fac".</span>
<span class="v-num v-16">16&nbsp;</span><span class="v S128_16" data-id="S128_16">Şi a zis Samuel: "De ce mă întrebi tu pe mine, de vreme ce Dumnezeu S'a îndepărtat de tine şi a trecut de partea aproapelui tău?</span>
<span class="v-num v-17">17&nbsp;</span><span class="v S128_17" data-id="S128_17">Domnul ţi-a făcut aşa cum a grăit prin mine; Domnul îţi va lua regatul din mână şi i-l va da aproapelui tău David,</span>
<span class="v-num v-18">18&nbsp;</span><span class="v S128_18" data-id="S128_18">pentru că tu n'ai ascultat de glasul Domnului şi nu ai dus până la capăt aprinderea mâniei Lui împotriva lui Amalec; de aceea ţi-a făcut Domnul acestea astăzi.</span>
<span class="v-num v-19">19&nbsp;</span><span class="v S128_19" data-id="S128_19">Domnul îl va da pe Israel - cu tine cu tot - în mâinile Filistenilor; tu şi fiii tăi veţi cădea mâine, iar oastea lui Israel o va da Domnul în mâinile Filistenilor".</span>
<span class="v-num v-20">20&nbsp;</span><span class="v S128_20" data-id="S128_20">Atunci Saul, cât era de lung, a căzut deodată la pământ şi foarte s'a înfricoşat de cuvintele lui Samuel. Şi nu mai era în el nici o putere, căci nu mâncase pâine în toată ziua aceea şi'n toată noaptea.</span>
<span class="v-num v-21">21&nbsp;</span><span class="v S128_21" data-id="S128_21">Iar femeia a intrat la Saul şi l-a văzut şi foarte s'a tulburat şi i-a zis: "Iată, roaba ta a ascultat de cuvântul tău şi viaţa mi-am pus-o în mâinile tale şi m'am supus cuvintelor pe care mi le-ai grăit.</span>
<span class="v-num v-22">22&nbsp;</span><span class="v S128_22" data-id="S128_22">Aşadar, acum ascultă şi tu de cuvântul roabei tale: eu îţi voi pune înainte o bucată de pâine, iar tu mănâncă, pentru ca să prinzi putere, că eşti călător".</span>
<span class="v-num v-23">23&nbsp;</span><span class="v S128_23" data-id="S128_23">Dar el n'a vrut să mănânce, aşa că slujitorii săi şi femeia l-au silit, iar el a ascultat de cuvântul lor şi s'a ridicat şi a şezut pe scaun.</span>
<span class="v-num v-24">24&nbsp;</span><span class="v S128_24" data-id="S128_24">Femeia aceea avea acasă o junincă îngrăşată; şi a înjunghiat-o grabnic şi a luat făină şi a frământat-o şi a copt azimă.</span>
<span class="v-num v-25">25&nbsp;</span><span class="v S128_25" data-id="S128_25">Şi a pus [mâncarea] în faţa lui Saul şi a slujitorilor săi, iar ei au mâncat. Apoi s'au ridicat şi, în chiar noaptea aceea, s'au dus.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="S127.html">&lt;</a>
<a class="home" href="index.html">=</a>
<a class="next" href="S129.html">&gt;</a>
</div></div>
</body>
</html>