<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOV 12 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JB.html">Biblia Ortodoxă Română Sinodală (2006)</a><a class="location" href="JB.html">CARTEA LUI IOV 12</a><a class="prev" href="JB11.html">&lt;</a>
<a class="home" href="index.html">=</a>
<a class="next" href="JB13.html">&gt;</a>
</div></div>
<div class="section chapter JB JB12 ron_bor ron " dir="ltr" lang="ro" data-id="JB12" data-nextid="JB13" data-previd="JB11">
<div class="c">12</div>
<div class="p">
<span class="v-num v-1">1&nbsp;</span><span class="v JB12_1" data-id="JB12_1">Atunci Iov a răspuns şi a zis:</span>
<span class="v-num v-2">2&nbsp;</span><span class="v JB12_2" data-id="JB12_2">"Cu adevărat numai voi sunteţi înţelepţi şi înţelepciunea va muri o dată cu voi.</span>
<span class="v-num v-3">3&nbsp;</span><span class="v JB12_3" data-id="JB12_3">Dar şi eu am minte ca voi şi nu sunt mai prejos decât voi şi cine nu cunoaşte lucrurile pe care mi le-aţi spus?</span>
<span class="v-num v-4">4&nbsp;</span><span class="v JB12_4" data-id="JB12_4">Eu am ajuns pricină de batjocură pentru prietenul meu, eu care chem pe Dumnezeu şi căruia El răspunde: cel drept, cel fără vină e pricină de râs.</span>
<span class="v-num v-5">5&nbsp;</span><span class="v JB12_5" data-id="JB12_5">Să dispreţuim nenorocirea (gândesc cei fericiţi); încă o lovitură celor ce se poticnesc.</span>
<span class="v-num v-6">6&nbsp;</span><span class="v JB12_6" data-id="JB12_6">Foarte liniştite stau şi sunt corturile jefuitorilor şi cei ce mânie pe Dumnezeu sunt plini de încredere, ca unii care au făcut din pumnul lor un dumnezeu.</span>
<span class="v-num v-7">7&nbsp;</span><span class="v JB12_7" data-id="JB12_7">Dar ia întreabă dobitoacele şi te vor învăţa, şi păsările cerului, şi te vor lămuri;</span>
<span class="v-num v-8">8&nbsp;</span><span class="v JB12_8" data-id="JB12_8">Sau vorbeşte cu pământul, şi-ţi va da învăţătură şi peştii mării îţi vor istorisi cu de-amănuntul.</span>
<span class="v-num v-9">9&nbsp;</span><span class="v JB12_9" data-id="JB12_9">Cine nu cunoaşte din toate acestea că mâna Domnului a făcut aceste lucruri?</span>
<span class="v-num v-10">10&nbsp;</span><span class="v JB12_10" data-id="JB12_10">În mâna Lui El ţine viaţa a tot ce trăieşte şi suflarea întregii omeniri.</span>
<span class="v-num v-11">11&nbsp;</span><span class="v JB12_11" data-id="JB12_11">Urechea nu deosebeşte ea cuvintele tot aşa, precum cerul gurii deosebeşte mâncarea?</span>
<span class="v-num v-12">12&nbsp;</span><span class="v JB12_12" data-id="JB12_12">Oare nu la bătrâni sălăşluieşte înţelepciunea şi priceperea nu merge mână în mână cu vârsta înaintată?</span>
<span class="v-num v-13">13&nbsp;</span><span class="v JB12_13" data-id="JB12_13">La Dumnezeu se află înţelepciunea şi puterea; sfatul şi pătrunderea sunt ale Lui.</span>
<span class="v-num v-14">14&nbsp;</span><span class="v JB12_14" data-id="JB12_14">Ceea ce dărâmă El, nimeni nu mai zideşte la loc şi pe cine-l închide, nimeni nu poate să-l mai deschidă.</span>
<span class="v-num v-15">15&nbsp;</span><span class="v JB12_15" data-id="JB12_15">Dacă opreşte apele pe loc, ele scad şi pier; dacă le dă drumul, ele răstoarnă lumea;</span>
<span class="v-num v-16">16&nbsp;</span><span class="v JB12_16" data-id="JB12_16">Tăria şi înţelepciunea sunt la El. El este stăpân şi peste rătăcit şi peste cel ce-l face să rătăcească.</span>
<span class="v-num v-17">17&nbsp;</span><span class="v JB12_17" data-id="JB12_17">El goneşte pe sfetnici în picioarele goale şi pe judecători îi aruncă pradă nebuniei.</span>
<span class="v-num v-18">18&nbsp;</span><span class="v JB12_18" data-id="JB12_18">El destramă puterea împăraţilor şi pune cingătoare de frânghie în jurul coapselor lor.</span>
<span class="v-num v-19">19&nbsp;</span><span class="v JB12_19" data-id="JB12_19">El goneşte pe preoţi în picioarele goale şi dă peste cap pe cei puternici.</span>
<span class="v-num v-20">20&nbsp;</span><span class="v JB12_20" data-id="JB12_20">El taie vorba celor meşteri la cuvânt şi ia mintea celor bătrâni.</span>
<span class="v-num v-21">21&nbsp;</span><span class="v JB12_21" data-id="JB12_21">El face de ocară pe cei mari şi slăbeşte încingătoarea celor voinici.</span>
<span class="v-num v-22">22&nbsp;</span><span class="v JB12_22" data-id="JB12_22">El scoate din întuneric lucrurile ascunse şi aduce la lumină ceea ce era acoperit de umbră.</span>
<span class="v-num v-23">23&nbsp;</span><span class="v JB12_23" data-id="JB12_23">El sporeşte neamurile şi apoi le pierde, El le lasă să se întindă şi apoi le strâmtorează.</span>
<span class="v-num v-24">24&nbsp;</span><span class="v JB12_24" data-id="JB12_24">El scoate din minţi pe căpeteniile popoarelor şi îi lasă să rătăcească în singurătăţi fără cărări.</span>
<span class="v-num v-25">25&nbsp;</span><span class="v JB12_25" data-id="JB12_25">Acolo ei orbecăiesc în întuneric, fără nici o lumină, căci Dumnezeu îi lasă să se împleticească aidoma celui ce s-a îmbătat.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JB11.html">&lt;</a>
<a class="home" href="index.html">=</a>
<a class="next" href="JB13.html">&gt;</a>
</div></div>
</body>
</html>