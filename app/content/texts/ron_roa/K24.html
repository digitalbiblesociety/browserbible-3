<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A PATRA A REGILOR 4 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="K2.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="K2.html">CARTEA A PATRA A REGILOR 4</a><a class="prev" href="K23.html">&lt;</a>
<a class="home" href="index.html">=</a>
<a class="next" href="K25.html">&gt;</a>
</div></div>
<div class="section chapter K2 K24 ron_roa ron " dir="ltr" lang="ro" data-id="K24" data-nextid="K25" data-previd="K23">
<div class="c">4</div>
<div class="p">
<span class="v-num v-1">1&nbsp;</span><span class="v K24_1" data-id="K24_1">Şi una din femeile fiilor profeţilor striga către Elisei, zicând: "Robul tău, soţul meu, a murit; tu ştii că robul tău era om temător de Dumnezeu; creditorul a venit să mi-i ia pe amândoi feciorii, ca să-i fie robi".</span>
<span class="v-num v-2">2&nbsp;</span><span class="v K24_2" data-id="K24_2">Iar Elisei a zis: "Ce să fac eu pentru tine? Spune-mi, ce ai în casă?" Ea i-a răspuns: "Roaba ta n'are nimic în casă, în afară de ceva untdelemn cu care să mă ung".</span>
<span class="v-num v-3">3&nbsp;</span><span class="v K24_3" data-id="K24_3">Iar el i-a zis: "Du-te pe la toţi vecinii şi cere să-ţi dea vase goale - dar nu puţine.</span>
<span class="v-num v-4">4&nbsp;</span><span class="v K24_4" data-id="K24_4">Apoi intră şi închide uşa după tine şi după feciorii tăi; şi toarnă în aceste vase, iar pe cele pline le vei pune deoparte".</span>
<span class="v-num v-5">5&nbsp;</span><span class="v K24_5" data-id="K24_5">Iar ea a plecat de la el şi a făcut aşa; şi a închis uşa după ea şi după feciorii săi; ei îi aduceau vasele aproape, iar ea a turnat până ce vasele s'au umplut.</span>
<span class="v-num v-6">6&nbsp;</span><span class="v K24_6" data-id="K24_6">Atunci ea le-a zis feciorilor ei: "Mai aduceţi-mi un vas!" Dar ei i-au zis: "Nu mai e nici un vas". Şi untdelemnul s'a oprit.</span>
<span class="v-num v-7">7&nbsp;</span><span class="v K24_7" data-id="K24_7">Ea a venit şi i-a spus omului lui Dumnezeu. Iar Elisei a zis: "Du-te şi vinde untdelemnul şi plăteşte-ţi datoriile; iar tu şi feciorii tăi veţi trăi din untdelemnul care va rămâne".</span>
<span class="v-num v-8">8&nbsp;</span><span class="v K24_8" data-id="K24_8">Se făcea ziuă când Elisei a trecut la Şunem . Acolo se afla o mare doamnă, care l-a poftit la masă. Şi a fost că oridecâteori venea în cetate, el se abătea să mănânce acolo.</span>
<span class="v-num v-9">9&nbsp;</span><span class="v K24_9" data-id="K24_9">Şi a zis femeia către bărbatul ei: "Iată, acum ştiu că om sfânt al lui Dumnezeu este acesta care întotdeauna trece pe la noi.</span>
<span class="v-num v-10">10&nbsp;</span><span class="v K24_10" data-id="K24_10">Hai să-i facem deasupra, într'un loc anume, un foişor , şi să-i punem acolo pat şi masă şi scaun şi sfeşnic; şi va fi că oridecâteori va vrea el să intre la noi, să meargă de-a dreptul acolo".</span>
<span class="v-num v-11">11&nbsp;</span><span class="v K24_11" data-id="K24_11">Şi a venit ziua când el a intrat acolo; şi s'a dus în foişor şi a dormit în el.</span>
<span class="v-num v-12">12&nbsp;</span><span class="v K24_12" data-id="K24_12">Şi a zis către Ghehazi, servul său: "Cheam-o la mine pe această Şunamită!" Acela a chemat-o, iar ea a stat în faţa lui .</span>
<span class="v-num v-13">13&nbsp;</span><span class="v K24_13" data-id="K24_13">Iar el i-a zis aceluia: "Spune-i: - Iată, tu ai făcut atâtea pentru noi!; dar eu ce pot face pentru tine? Nu cumva ai nevoie de o vorbă pe lângă rege sau pe lângă căpetenia oştirii?" Iar ea a zis: "Eu mă bucur de pace în mijlocul poporului meu".</span>
<span class="v-num v-14">14&nbsp;</span><span class="v K24_14" data-id="K24_14">Atunci el a zis către Ghehazi: "Atunci, ce trebuie să fac pentru ea?" Iar Ghehazi, servul său, a zis: "Dacă e ceva..., ea nu are nici un copil, iar bărbatul ei e bătrân".</span>
<span class="v-num v-15">15&nbsp;</span><span class="v K24_15" data-id="K24_15">Atunci el a zis: "Cheam-o!" Acela a chemat-o, iar ea a stat lângă uşă. Iar Elisei i-a zis:</span>
<span class="v-num v-16">16&nbsp;</span><span class="v K24_16" data-id="K24_16">"La anul pe vremea asta, vie fiind, vei ţine în braţe un fiu". Dar ea a zis: "Nu, domnul meu, n'o amăgi pe roaba ta!"</span>
<span class="v-num v-17">17&nbsp;</span><span class="v K24_17" data-id="K24_17">Şi femeia a zămislit şi a născut un fiu la vremea şi în ceasul pe care i le spusese Elisei.</span>
<span class="v-num v-18">18&nbsp;</span><span class="v K24_18" data-id="K24_18">Şi copilul a crescut. Şi a fost că atunci când el s'a dus la tatăl său, la secerători,</span>
<span class="v-num v-19">19&nbsp;</span><span class="v K24_19" data-id="K24_19">a zis către tatăl său: "Capul meu... capul meu...". Iar acela i-a spus unei slugi: "Du-l la mama lui!"</span>
<span class="v-num v-20">20&nbsp;</span><span class="v K24_20" data-id="K24_20">Şi l-a dus la mama lui; iar el a dormit pe genunchii ei până la amiază, şi a murit.</span>
<span class="v-num v-21">21&nbsp;</span><span class="v K24_21" data-id="K24_21">Ea l-a urcat şi l-a aşezat pe patul omului lui Dumnezeu, apoi a încuiat casa şi a ieşit. Şi l-a chemat pe bărbatul ei şi a zis:</span>
<span class="v-num v-22">22&nbsp;</span><span class="v K24_22" data-id="K24_22">"Trimite-mi o slugă şi un asin şi voi alerga la omul lui Dumnezeu şi mă voi întoarce".</span>
<span class="v-num v-23">23&nbsp;</span><span class="v K24_23" data-id="K24_23">Iar bărbatul ei a zis: "De ce să te duci la el astăzi, nefiind nici lună nouă, nici sâmbătă?" Dar ea a zis: "Fii pe pace!"</span>
<span class="v-num v-24">24&nbsp;</span><span class="v K24_24" data-id="K24_24">Şi a pus şaua pe asin şi i-a zis slugii: "Hai, repede, porneşte, şi să nu mă opreşti din mers până-ţi voi spune eu!"</span>
<span class="v-num v-25">25&nbsp;</span><span class="v K24_25" data-id="K24_25">Astfel a mers ea şi a venit la omul lui Dumnezeu, pe muntele Carmel. Şi a fost că dacă Elisei a văzut-o venind, a zis către Ghehazi, servul său: "Iat-o pe Şunamita!</span>
<span class="v-num v-26">26&nbsp;</span><span class="v K24_26" data-id="K24_26">Aleargă acum în întâmpinarea ei şi spune-i: Eşti pe pace? pe pace ţi-e bărbatul? dar copilul, e pe pace?" Iar ea a zis: "Pe pace".</span>
<span class="v-num v-27">27&nbsp;</span><span class="v K24_27" data-id="K24_27">Şi a venit la Elisei pe munte şi s'a prins de picioarele lui; iar Ghehazi s'a apropiat s'o dea la o parte, dar Elisei i-a zis: "Las-o, căci sufletul din ea e tare întristat, iar Domnul mi-a ascuns-o şi nu mi-a spus".</span>
<span class="v-num v-28">28&nbsp;</span><span class="v K24_28" data-id="K24_28">Şi ea a zis: "Cerut-am eu fiu de la domnul meu? Dimpotrivă, am zis: - Nu mă amăgi!...". Atunci Elisei a zis către Ghehazi: "Încinge-ţi mijlocul, ia toiagul meu şi mergi;</span>
<span class="v-num v-29">29&nbsp;</span><span class="v K24_29" data-id="K24_29">şi de vei întâlni pe cineva, să nu-i dai bineţe; şi de-ţi va da cineva bineţe, să nu-i răspunzi; şi să pui toiagul meu peste faţa copilului".</span>
<span class="v-num v-30">30&nbsp;</span><span class="v K24_30" data-id="K24_30">Dar mama copilului a zis: "Viu este Domnul şi viu este sufletul tău dacă te voi lăsa!" Atunci Elisei s'a ridicat şi a mers după ea.</span>
<span class="v-num v-31">31&nbsp;</span><span class="v K24_31" data-id="K24_31">Ghehazi însă a mers înaintea ei şi şi-a pus toiagul pe faţa copilului, dar n'a fost glas, şi nici auz . Aşa că s'a întors să-l întâmpine şi i-a zis: "Copilul nu s'a ridicat".</span>
<span class="v-num v-32">32&nbsp;</span><span class="v K24_32" data-id="K24_32">Şi a intrat Elisei în casă; şi, iată, copilul era aşezat, mort, pe patul lui.</span>
<span class="v-num v-33">33&nbsp;</span><span class="v K24_33" data-id="K24_33">Şi a intrat Elisei în casă şi a încuiat uşa după ei amândoi şi I s'a rugat Domnului.</span>
<span class="v-num v-34">34&nbsp;</span><span class="v K24_34" data-id="K24_34">Şi s'a suit [pe pat] şi s'a culcat pe copil şi şi-a pus gura pe gura lui şi ochii pe ochii lui şi palmele pe palmele lui; şi s'a plecat peste el, iar carnea copilului s'a încălzit.</span>
<span class="v-num v-35">35&nbsp;</span><span class="v K24_35" data-id="K24_35">Şi s'a întors şi a umblat prin casă încoace şi încolo; apoi s'a suit şi s'a plecat peste copil până de şapte ori, iar copilul şi-a deschis ochii.</span>
<span class="v-num v-36">36&nbsp;</span><span class="v K24_36" data-id="K24_36">Elisei a strigat către Ghehazi şi i-a zis: "Cheam-o pe această Şunamită!" Acela a chemat-o, ea a intrat la el, iar Elisei i-a zis: "Ia-ţi copilul!"</span>
<span class="v-num v-37">37&nbsp;</span><span class="v K24_37" data-id="K24_37">Atunci femeia a intrat şi i-a căzut la picioare şi i s'a închinat pân' la pământ; şi şi-a luat copilul şi a ieşit.</span>
<span class="v-num v-38">38&nbsp;</span><span class="v K24_38" data-id="K24_38">Iar Elisei s'a întors la Ghilgal . Şi era foamete în ţară, iar fiii profeţilor şedeau în faţa lui. Şi a zis Elisei către servul său: "Pune căldarea cea mare şi fă o fiertură pentru fiii profeţilor!"</span>
<span class="v-num v-39">39&nbsp;</span><span class="v K24_39" data-id="K24_39">Acela a intrat în ţarină să adune verdeţuri şi a găsit în ţarină o viţă şi a cules de pe ea tărtăcuţe sălbatice , o poală plină, şi a venit şi le-a aruncat în căldarea de fiertură, fără să le cunoască.</span>
<span class="v-num v-40">40&nbsp;</span><span class="v K24_40" data-id="K24_40">Şi le-a turnat oamenilor să mănânce. Şi a fost că pe când mâncau ei din fiertură, iată că au strigat şi au zis: "Omul lui Dumnezeu, în căldare e moarte!...". Şi n'au putut să mănânce.</span>
<span class="v-num v-41">41&nbsp;</span><span class="v K24_41" data-id="K24_41">Atunci el a zis: "Luaţi făină şi aruncaţi-o în căldare!" Şi a zis Elisei către servul său: "Toarnă-i poporului, şi să mănânce!" Şi în căldare n'a mai fost nimic vătămător.</span>
<span class="v-num v-42">42&nbsp;</span><span class="v K24_42" data-id="K24_42">Şi a venit acolo un om din Baal-Şalişa şi i-a adus omului lui Dumnezeu, din pârgă, douăzeci de pâini de orz, precum şi turte de smochine. Şi i-a zis: "Dă-le poporului, şi să mănânce!"</span>
<span class="v-num v-43">43&nbsp;</span><span class="v K24_43" data-id="K24_43">Dar slujitorul său i-a zis: "Cum o să pun eu astea înaintea a o sută de oameni?" Dar el a zis: "Dă-i poporului să mănânce, căci aşa grăieşte Domnul: - Vor mânca şi va rămâne".</span>
<span class="v-num v-44">44&nbsp;</span><span class="v K24_44" data-id="K24_44">Şi au mâncat şi a mai şi rămas, după cuvântul Domnului.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="K23.html">&lt;</a>
<a class="home" href="index.html">=</a>
<a class="next" href="K25.html">&gt;</a>
</div></div>
</body>
</html>