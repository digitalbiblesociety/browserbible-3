<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOV 7 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JB.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="JB.html">CARTEA LUI IOV 7</a><a class="prev" href="JB6.html">&lt;</a>
<a class="home" href="index.html">=</a>
<a class="next" href="JB8.html">&gt;</a>
</div></div>
<div class="section chapter JB JB7 ron_roa ron " dir="ltr" lang="ro" data-id="JB7" data-nextid="JB8" data-previd="JB6">
<div class="c">7</div>
<div class="p">
<span class="v-num v-1">1&nbsp;</span><span class="v JB7_1" data-id="JB7_1">Au pe pământ nu-i viaţa'ncercare pentru om? şi viaţa lui nu-i oare-a tocmitului cu ziua,</span>
<span class="v-num v-2">2&nbsp;</span><span class="v JB7_2" data-id="JB7_2">a slugii care'n umbră se-ascunde de stăpân, a calfei cu simbrie în aşteptarea plăţii?</span>
<span class="v-num v-3">3&nbsp;</span><span class="v JB7_3" data-id="JB7_3">Aşa şi eu, răbdat-am atâtea luni deşarte, şi nopţi de suferinţă cumplită mi s'au dat.</span>
<span class="v-num v-4">4&nbsp;</span><span class="v JB7_4" data-id="JB7_4">Mă culc şi zic în sinemi: Când oare va fi ziuă?; mă scol şi spun asemeni: Când oare va fi seară?; şi-s plin de suferinţă din noapte până'n zori.</span>
<span class="v-num v-5">5&nbsp;</span><span class="v JB7_5" data-id="JB7_5">A viermilor putoare tot trupul mi-l frământă; îmi răzuiesc puroiul, şi ciobul se înmoaie.</span>
<span class="v-num v-6">6&nbsp;</span><span class="v JB7_6" data-id="JB7_6">Că viaţa mea'n balanţă mai slabă-i decât graiul şi s'a topit în hăul nădejdilor deşarte.</span>
<span class="v-num v-7">7&nbsp;</span><span class="v JB7_7" data-id="JB7_7">Adu-Ţi aminte [Doamne], că viaţa mea-i suflare, că tot ce-i bun rămas-a 'napoi de ochiul meu,</span>
<span class="v-num v-8">8&nbsp;</span><span class="v JB7_8" data-id="JB7_8">că ochiul strâns asupră-mi nu va mai da de mine, că ochii Tăi m'or cere, dar eu nu voi mai fi,</span>
<span class="v-num v-9">9&nbsp;</span><span class="v JB7_9" data-id="JB7_9">cum nici pe cer e norul ce-a fost şi s'a topit. Aşa coboară omul în iad şi nu mai urcă;</span>
<span class="v-num v-10">10&nbsp;</span><span class="v JB7_10" data-id="JB7_10">la casa lui, acolo, nicicând se va întoarce, şi dacă da, nici vatra, nu, nu-l va mai cunoaşte.</span>
<span class="v-num v-11">11&nbsp;</span><span class="v JB7_11" data-id="JB7_11">Aşa că eu de-acuma nu-mi voi mai ţine gura; din marea-mi suferinţă voi face-o să vorbească, cu inima cuprinsă de-amar o voi deschide.</span>
<span class="v-num v-12">12&nbsp;</span><span class="v JB7_12" data-id="JB7_12">Sunt eu cumva o mare? sunt eu cumva balaur să pui asupră-mi strajă?</span>
<span class="v-num v-13">13&nbsp;</span><span class="v JB7_13" data-id="JB7_13">Că dacă-mi zic: E vremea să mă alinte patul, să fiu doar eu cu mine în aşternutul meu,</span>
<span class="v-num v-14">14&nbsp;</span><span class="v JB7_14" data-id="JB7_14">Tu mă'nspăimânţi cu visuri, şi'n spaime pui vedenii,</span>
<span class="v-num v-15">15&nbsp;</span><span class="v JB7_15" data-id="JB7_15">zburdalnicul meu suflet rupându-mi-l de duh şi oasele, de moarte.</span>
<span class="v-num v-16">16&nbsp;</span><span class="v JB7_16" data-id="JB7_16">Că nu trăiesc cât veacul, să'ndur la nesfârşit; hai, lasă-mă în pace cu viaţa-mi găunoasă!...</span>
<span class="v-num v-17">17&nbsp;</span><span class="v JB7_17" data-id="JB7_17">Ce-i omul, că Tu Însuţi l-ai ridicat în slăvi? ce-i omul, ca Tu Însuţi să nu-l scapi din vedere,</span>
<span class="v-num v-18">18&nbsp;</span><span class="v JB7_18" data-id="JB7_18">să ai un ochi asupră-i din seară până'n ziuă şi'n ceasu-i de odihnă să-l iei la întrebări?</span>
<span class="v-num v-19">19&nbsp;</span><span class="v JB7_19" data-id="JB7_19">O, până când mă'nvălui, şi până când m'acoperi, şi până când n'am tihnă nici să-mi înghit scuipatul?</span>
<span class="v-num v-20">20&nbsp;</span><span class="v JB7_20" data-id="JB7_20">Dac'am greşit, ce oare pot face eu? hai, spune-mi, Tu, Cel ce pân'şi gândul din om îl sfredeleşti?! De ce m'ai pus pe mine să-Ţi stau, eu, împotrivă, şi sarcină să-Ţi fiu?</span>
<span class="v-num v-21">21&nbsp;</span><span class="v JB7_21" data-id="JB7_21">De ce fărădelegea Tu nu vrei să mi-o uiţi şi pentru ce păcatul din mine nu mi-l speli?... Şi-acum, merg în pământ; curând s'o face ziuă, dar eu nu voi mai fi."</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JB6.html">&lt;</a>
<a class="home" href="index.html">=</a>
<a class="next" href="JB8.html">&gt;</a>
</div></div>
</body>
</html>