<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEȘIREA 38 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EX.html">Biblia Ortodoxă Română Sinodală (2006)</a><a class="location" href="EX.html">IEȘIREA 38</a><a class="prev" href="EX37.html">&lt;</a>
<a class="home" href="index.html">=</a>
<a class="next" href="EX39.html">&gt;</a>
</div></div>
<div class="section chapter EX EX38 ron_bor ron " dir="ltr" lang="ro" data-id="EX38" data-nextid="EX39" data-previd="EX37">
<div class="c">38</div>
<div class="p">
<span class="v-num v-1">1&nbsp;</span><span class="v EX38_1" data-id="EX38_1">După aceea a făcut jertfelnicul pentru arderile de tot, din lemn de salcâm, lung de cinci coţi, lat de cinci coţi, adică cu faţa pătrată şi înalt de trei coţi.</span>
<span class="v-num v-2">2&nbsp;</span><span class="v EX38_2" data-id="EX38_2">I-a făcut patru coarne, ce ieşeau din el, în cele patru colţuri ale lui, şi l-a îmbrăcat cu aramă.</span>
<span class="v-num v-3">3&nbsp;</span><span class="v EX38_3" data-id="EX38_3">A făcut apoi toate lucrurile trebuitoare jertfelnicului: oale, lopăţele, cupe, furculiţe şi vase pentru cărbuni; toate obiectele acestea le-a făcut din aramă.</span>
<span class="v-num v-4">4&nbsp;</span><span class="v EX38_4" data-id="EX38_4">A mai făcut pentru jertfelnic o cămaşă, un fel de împletitură de aramă, care îmbrăca partea lui de jos până la jumătatea lui.</span>
<span class="v-num v-5">5&nbsp;</span><span class="v EX38_5" data-id="EX38_5">A turnat apoi patru verigi de aramă pentru cele patru colţuri ale împletiturii celei de aramă, pentru petrecut prin ele pârghiile de purtat;</span>
<span class="v-num v-6">6&nbsp;</span><span class="v EX38_6" data-id="EX38_6">Iar pârghiile le-au făcut din lemn de salcâm şi le-a îmbrăcat cu aramă.</span>
<span class="v-num v-7">7&nbsp;</span><span class="v EX38_7" data-id="EX38_7">Pârghiile se petreceau prin inelele din laturile jertfelnicului, ca să poată fi purtat cu ajutorul lor. Jertfelnicul l-a făcut din scânduri, gol înăuntru.</span>
<span class="v-num v-8">8&nbsp;</span><span class="v EX38_8" data-id="EX38_8">A făcut apoi baia de aramă şi postamentul ei tot de aramă, cu chipuri iscusit lucrate care împodobeau intrarea cortului adunării.</span>
<span class="v-num v-9">9&nbsp;</span><span class="v EX38_9" data-id="EX38_9">După aceea a făcut curtea. Spre miazăzi curtea avea perdele de în răsucit, lungi de o sută de coti,</span>
<span class="v-num v-10">10&nbsp;</span><span class="v EX38_10" data-id="EX38_10">Şi la ele douăzeci de stâlpi cu douăzeci de postamente de aramă sub ei şi cu cârligele şi legătorile lor de argint;</span>
<span class="v-num v-11">11&nbsp;</span><span class="v EX38_11" data-id="EX38_11">Pe latura de miazănoapte a făcut perdele lungi de o sută de coţi şi la ele douăzeci de stâlpi, cu douăzeci de postamente de aramă sub ei, cu cârligele şi legătorile lor de argint.</span>
<span class="v-num v-12">12&nbsp;</span><span class="v EX38_12" data-id="EX38_12">În partea dinspre asfinţit a făcut perdele lungi de cincizeci de coţi şi pentru ele zece stâlpi, cu zece postamente de aramă şi cu cârligele şi legăturile lor de argint;</span>
<span class="v-num v-13">13&nbsp;</span><span class="v EX38_13" data-id="EX38_13">Iar în partea de dinainte, dinspre răsărit, a făcut perdele lungi de cincizeci de coţi,</span>
<span class="v-num v-14">14&nbsp;</span><span class="v EX38_14" data-id="EX38_14">Şi anume: de o parte a porţii curţii cincisprezece coţi de perdele şi la ele trei stâlpi cu trei postamente de aramă;</span>
<span class="v-num v-15">15&nbsp;</span><span class="v EX38_15" data-id="EX38_15">De cealaltă parte a porţii curţii cincisprezece coţi de perdele şi la ele trei stâlpi cu trei postamente de aramă.</span>
<span class="v-num v-16">16&nbsp;</span><span class="v EX38_16" data-id="EX38_16">Toate perdelele pe toate laturile curţii erau de în răsucit.</span>
<span class="v-num v-17">17&nbsp;</span><span class="v EX38_17" data-id="EX38_17">Iar stâlpii aveau postamentele de aramă, cârligele şi legătorile lor de argint, vârfurile îmbrăcate în argint şi toţi erau uniţi între ei prin legători de argint.</span>
<span class="v-num v-18">18&nbsp;</span><span class="v EX38_18" data-id="EX38_18">Iar perdeaua pentru poarta curţii a făcut-o din lână violetă, stacojie şi vişinie şi din în răsucit, cu alesături, lungă de douăzeci de coţi şi înaltă de cinci coţi, pe toată întinderea, ca şi perdelele curţii.</span>
<span class="v-num v-19">19&nbsp;</span><span class="v EX38_19" data-id="EX38_19">Pentru ea a făcut patru stâlpi cu patru postamente de aramă sub ei, cu cârligele şi legătorile de argint ş cu vârfurile îmbrăcate în argint.</span>
<span class="v-num v-20">20&nbsp;</span><span class="v EX38_20" data-id="EX38_20">Toţi ţăruşii împrejurul cortului şi curţii erau de aramă.</span>
<span class="v-num v-21">21&nbsp;</span><span class="v EX38_21" data-id="EX38_21">Iată acum şi socoteala lucrurilor ce s-au întrebuinţat la cortul adunării, care s-a făcut după porunca lui Moise, prin leviţi, sub supravegherea lui Itamar, fiul preotului Aaron.</span>
<span class="v-num v-22">22&nbsp;</span><span class="v EX38_22" data-id="EX38_22">Toate însă, câte a poruncit Domnul lui Moise, s-au lucrat de Beţaleel, fiul lui Uri al lui Or, din seminţia lui Iuda,</span>
<span class="v-num v-23">23&nbsp;</span><span class="v EX38_23" data-id="EX38_23">Ajutat de Oholiab, fiul lui Ahisamac, din seminţia lui Dan, săpător în piatră şi ţesător iscusit şi cusător pe pânze de în şi de mătase violetă, stacojie şi vişinie.</span>
<span class="v-num v-24">24&nbsp;</span><span class="v EX38_24" data-id="EX38_24">Tot aurul întrebuinţat la cort şi la toate lucrurile lui a fost douăzeci şi nouă de talanţi şi şapte sute treizeci sicli de aur, ce s-au adus în dar, socotit după siclul sfânt.</span>
<span class="v-num v-25">25&nbsp;</span><span class="v EX38_25" data-id="EX38_25">Iar argintul, ce s-a adus dar de la cei număraţi ai obştei, a fost o sută de talanţi şi o mie şapte sute şaptezeci şi cinci de sicli, socotit după siclul sfânt.</span>
<span class="v-num v-26">26&nbsp;</span><span class="v EX38_26" data-id="EX38_26">Argintul acesta s-a luat de la şase sute trei mii cinci sute cincizeci de oameni, în vârstă de la douăzeci de ani în sus, trecuţi prin numărătoare, câte o jumătate de siclu de cap, socotit după siclul sfânt.</span>
<span class="v-num v-27">27&nbsp;</span><span class="v EX38_27" data-id="EX38_27">O sută de talanţi de argint s-au întrebuinţat la turnarea postamentelor scândurilor cortului şi a postamentelor stâlpilor perdelelor lui: o sută de postamente din o sută de talanţi, câte un talant la postament;</span>
<span class="v-num v-28">28&nbsp;</span><span class="v EX38_28" data-id="EX38_28">Iar din o mie şapte sute şaptezeci şi cinci de sicli au făcut cârligele de la stâlpii curţii, au îmbrăcat vârfurile lor şi au făcut pentru ei legători.</span>
<span class="v-num v-29">29&nbsp;</span><span class="v EX38_29" data-id="EX38_29">Aramă, adusă în dar, a fost: trei sute şaptezeci de talanţi şi două mii patru sute de sicli.</span>
<span class="v-num v-30">30&nbsp;</span><span class="v EX38_30" data-id="EX38_30">Din ea au făcut postamente pentru stâlpii de la intrarea cortului adunării, jertfelnicul cel de aramă, cămaşa de aramă a lui şi toate uneltele jertfelnicului;</span>
<span class="v-num v-31">31&nbsp;</span><span class="v EX38_31" data-id="EX38_31">Postamentele pentru toţi stâlpii curţii, postamentele pentru stâlpii de la intrarea curţii, toţi ţăruşii cortului şi toţi ţăruşii dimprejurul curţii.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EX37.html">&lt;</a>
<a class="home" href="index.html">=</a>
<a class="next" href="EX39.html">&gt;</a>
</div></div>
</body>
</html>