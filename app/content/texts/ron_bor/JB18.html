<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOV 18 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JB.html">Biblia Ortodoxă Română Sinodală (2006)</a><a class="location" href="JB.html">CARTEA LUI IOV 18</a><a class="prev" href="JB17.html">&lt;</a>
<a class="home" href="index.html">=</a>
<a class="next" href="JB19.html">&gt;</a>
</div></div>
<div class="section chapter JB JB18 ron_bor ron " dir="ltr" lang="ro" data-id="JB18" data-nextid="JB19" data-previd="JB17">
<div class="c">18</div>
<div class="p">
<span class="v-num v-1">1&nbsp;</span><span class="v JB18_1" data-id="JB18_1">Atunci Bildad din Şuah a început să vorbească şi a zis:</span>
<span class="v-num v-2">2&nbsp;</span><span class="v JB18_2" data-id="JB18_2">"Când vei ajunge odată la capătul unor astfel de vorbe? Vino-ţi în fire şi apoi vom vorbi.</span>
<span class="v-num v-3">3&nbsp;</span><span class="v JB18_3" data-id="JB18_3">Pentru ce suntem socotiţi ca nişte dobitoace? De ce să trecem în ochii tăi drept vite cornute?</span>
<span class="v-num v-4">4&nbsp;</span><span class="v JB18_4" data-id="JB18_4">Nu cumva pentru tine care te sfâşii în mânia ta, o să ajungă pământul să se pustiiască şi stâncile să se mute din locul lor?</span>
<span class="v-num v-5">5&nbsp;</span><span class="v JB18_5" data-id="JB18_5">Fireşte, lumina nelegiuitului se stinge şi flacăra focului lui nu mai străluceşte.</span>
<span class="v-num v-6">6&nbsp;</span><span class="v JB18_6" data-id="JB18_6">Lumina se întunecă în cortul lui şi candela de deasupra lui se isprăveşte.</span>
<span class="v-num v-7">7&nbsp;</span><span class="v JB18_7" data-id="JB18_7">Paşii lui, altădată vânjoşi, se îngustează şi propriul lui sfat acum îl poticneşte.</span>
<span class="v-num v-8">8&nbsp;</span><span class="v JB18_8" data-id="JB18_8">El dă cu picioarele în laţ şi se plimbă în reţeaua de sfori.</span>
<span class="v-num v-9">9&nbsp;</span><span class="v JB18_9" data-id="JB18_9">Capcana l-a prins de călcâi şi laţul s-a încolăcit pe el.</span>
<span class="v-num v-10">10&nbsp;</span><span class="v JB18_10" data-id="JB18_10">Cursa care trebuia să-l prindă este ascunsă în pământ şi prinzătoarea stă în poteca lui;</span>
<span class="v-num v-11">11&nbsp;</span><span class="v JB18_11" data-id="JB18_11">Spaimele dau peste el din toate părţile şi se ţin de el pas cu pas.</span>
<span class="v-num v-12">12&nbsp;</span><span class="v JB18_12" data-id="JB18_12">Lângă bunătăţile lui el moare de foame şi nenorocirea lui stă gata lângă el.</span>
<span class="v-num v-13">13&nbsp;</span><span class="v JB18_13" data-id="JB18_13">Boala muşcă din trupul lui. Primul născut al morţii roade mădularele lui.</span>
<span class="v-num v-14">14&nbsp;</span><span class="v JB18_14" data-id="JB18_14">Din cortul unde stătea la adăpost este scos afară şi târât înaintea groaznicului împărat.</span>
<span class="v-num v-15">15&nbsp;</span><span class="v JB18_15" data-id="JB18_15">Nimeni din ai lui nu mai sălăşluieşte în cortul lui, care nu mai este al lui. Pe locuinţa lui plouă cu pucioasă.</span>
<span class="v-num v-16">16&nbsp;</span><span class="v JB18_16" data-id="JB18_16">Rădăcinile lui se usucă în pământ, iar ramurile lui se veştejesc în aer.</span>
<span class="v-num v-17">17&nbsp;</span><span class="v JB18_17" data-id="JB18_17">Pomenirea lui se şterge de pe pământ şi în toată lumea numele i-a pierit.</span>
<span class="v-num v-18">18&nbsp;</span><span class="v JB18_18" data-id="JB18_18">De la lumină i-au dat brânci în întuneric şi de pretutindeni e scos afară.</span>
<span class="v-num v-19">19&nbsp;</span><span class="v JB18_19" data-id="JB18_19">Nu lasă nici urmaşi, nici sămânţă în poporul său şi nimeni nu mai trăieşte după el prin locurile prin care a locuit.</span>
<span class="v-num v-20">20&nbsp;</span><span class="v JB18_20" data-id="JB18_20">Cei din apus s-au mirat foarte de soarta lui şi cei din răsărit au simţit fiori în ei.</span>
<span class="v-num v-21">21&nbsp;</span><span class="v JB18_21" data-id="JB18_21">Aceasta rămâne din sălaşurile celui nelegiuit şi iată locul celui ce n-a cunoscut pe Dumnezeu".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JB17.html">&lt;</a>
<a class="home" href="index.html">=</a>
<a class="next" href="JB19.html">&gt;</a>
</div></div>
</body>
</html>