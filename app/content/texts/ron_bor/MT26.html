<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>MATEI 26 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="MT.html">Biblia Ortodoxă Română Sinodală (2006)</a><a class="location" href="MT.html">MATEI 26</a><a class="prev" href="MT25.html">&lt;</a>
<a class="home" href="index.html">=</a>
<a class="next" href="MT27.html">&gt;</a>
</div></div>
<div class="section chapter MT MT26 ron_bor ron " dir="ltr" lang="ron" data-id="MT26" data-nextid="MT27" data-previd="MT25">
<div class="c">26</div>
<div class="p">
<span class="v-num v-1">1&nbsp;</span><span class="v MT26_1" data-id="MT26_1">Iar după ce a sfârşit toate aceste cuvinte, a zis Iisus către ucenicii Săi:</span>
<span class="v-num v-2">2&nbsp;</span><span class="v MT26_2" data-id="MT26_2">Ştiţi că peste două zile va fi Paştile şi Fiul Omului va fi dat să fie răstignit.</span>
<span class="v-num v-3">3&nbsp;</span><span class="v MT26_3" data-id="MT26_3">Atunci arhiereii şi bătrânii poporului s-au adunat în curtea arhiereului, care se numea Caiafa.</span>
<span class="v-num v-4">4&nbsp;</span><span class="v MT26_4" data-id="MT26_4">Şi împreună s-au sfătuit ca să prindă pe Iisus, cu vicleşug, şi să-L ucidă.</span>
<span class="v-num v-5">5&nbsp;</span><span class="v MT26_5" data-id="MT26_5">Dar ziceau: Nu în ziua praznicului, ca să nu se facă tulburare în popor.</span>
<span class="v-num v-6">6&nbsp;</span><span class="v MT26_6" data-id="MT26_6">Fiind Iisus în Betania, în casa lui Simon Leprosul,</span>
<span class="v-num v-7">7&nbsp;</span><span class="v MT26_7" data-id="MT26_7">S-a apropiat de El o femeie, având un alabastru cu mir de mare preţ, şi l-a turnat pe capul Lui, pe când şedea la masă.</span>
<span class="v-num v-8">8&nbsp;</span><span class="v MT26_8" data-id="MT26_8">Şi văzând ucenicii, s-au mâniat şi au zis: De ce risipa aceasta?</span>
<span class="v-num v-9">9&nbsp;</span><span class="v MT26_9" data-id="MT26_9">Căci mirul acesta se putea vinde scump, iar banii să se dea săracilor.</span>
<span class="v-num v-10">10&nbsp;</span><span class="v MT26_10" data-id="MT26_10">Dar Iisus, cunoscând gândul lor, le-a zis: Pentru ce faceţi supărare femeii? Căci lucru bun a făcut ea faţă de Mine.</span>
<span class="v-num v-11">11&nbsp;</span><span class="v MT26_11" data-id="MT26_11">Căci pe săraci totdeauna îi aveţi cu voi, dar pe Mine nu Mă aveţi totdeauna;</span>
<span class="v-num v-12">12&nbsp;</span><span class="v MT26_12" data-id="MT26_12">Că ea, turnând mirul acesta pe trupul Meu, a făcut-o spre îngroparea Mea.</span>
<span class="v-num v-13">13&nbsp;</span><span class="v MT26_13" data-id="MT26_13">Adevărat zic vouă: Oriunde se va propovădui Evanghelia aceasta, în toată lumea, se va spune şi ce-a făcut ea, spre pomenirea ei.</span>
<span class="v-num v-14">14&nbsp;</span><span class="v MT26_14" data-id="MT26_14">Atunci unul din cei doisprezece, numit Iuda Iscarioteanul, ducându-se la arhierei,</span>
<span class="v-num v-15">15&nbsp;</span><span class="v MT26_15" data-id="MT26_15">A zis: Ce voiţi să-mi daţi şi eu Îl voi da în mâinile voastre? Iar ei i-au dat treizeci de arginţi.</span>
<span class="v-num v-16">16&nbsp;</span><span class="v MT26_16" data-id="MT26_16">Şi de atunci căuta un prilej potrivit ca să-L dea în mâinile lor.</span>
<span class="v-num v-17">17&nbsp;</span><span class="v MT26_17" data-id="MT26_17">În cea dintâi zi a Azimelor, au venit ucenicii la Iisus şi L-au întrebat: Unde voieşti să-Ţi pregătim să mănânci Paştile?</span>
<span class="v-num v-18">18&nbsp;</span><span class="v MT26_18" data-id="MT26_18">Iar El a zis: Mergeţi în cetate, la cutare şi spuneţi-i: Învăţătorul zice: Timpul Meu este aproape; la tine vreau să fac Paştile cu ucenicii Mei.</span>
<span class="v-num v-19">19&nbsp;</span><span class="v MT26_19" data-id="MT26_19">Şi ucenicii au făcut precum le-a poruncit Iisus şi au pregătit Paştile.</span>
<span class="v-num v-20">20&nbsp;</span><span class="v MT26_20" data-id="MT26_20">Iar când s-a făcut seară, a şezut la masă cu cei doisprezece ucenici.</span>
<span class="v-num v-21">21&nbsp;</span><span class="v MT26_21" data-id="MT26_21">Şi pe când mâncau, Iisus a zis: Adevărat grăiesc vouă, că unul dintre voi Mă va vinde.</span>
<span class="v-num v-22">22&nbsp;</span><span class="v MT26_22" data-id="MT26_22">Şi ei, întristându-se foarte, au început să-I zică fiecare: Nu cumva eu sunt, Doamne?</span>
<span class="v-num v-23">23&nbsp;</span><span class="v MT26_23" data-id="MT26_23">Iar El, răspunzând, a zis: Cel ce a întins cu Mine mâna în blid, acela Mă va vinde.</span>
<span class="v-num v-24">24&nbsp;</span><span class="v MT26_24" data-id="MT26_24">Fiul Omului merge precum este scris despre El. Vai, însă, acelui om prin care Fiul Omului se vinde! Bine era de omul acela dacă nu se năştea.</span>
<span class="v-num v-25">25&nbsp;</span><span class="v MT26_25" data-id="MT26_25">Şi Iuda, cel ce L-a vândut, răspunzând a zis: Nu cumva sunt eu, Învăţătorule? Răspuns-a lui: Tu ai zis.</span>
<span class="v-num v-26">26&nbsp;</span><span class="v MT26_26" data-id="MT26_26">Iar pe când mâncau ei, Iisus, luând pâine şi binecuvântând, a frânt şi, dând ucenicilor, a zis: Luaţi, mâncaţi, acesta este trupul Meu.</span>
<span class="v-num v-27">27&nbsp;</span><span class="v MT26_27" data-id="MT26_27">Şi luând paharul şi mulţumind, le-a dat, zicând: Beţi dintru acesta toţi,</span>
<span class="v-num v-28">28&nbsp;</span><span class="v MT26_28" data-id="MT26_28">Că acesta este Sângele Meu, al Legii celei noi, care pentru mulţi se varsă spre iertarea păcatelor.</span>
<span class="v-num v-29">29&nbsp;</span><span class="v MT26_29" data-id="MT26_29">Şi vă spun vouă că nu voi mai bea de acum din acest rod al viţei până în ziua aceea când îl voi bea cu voi, nou, întru împărăţia Tatălui Meu.</span>
<span class="v-num v-30">30&nbsp;</span><span class="v MT26_30" data-id="MT26_30">Şi după ce au cântat laude, au ieşit la Muntele Măslinilor.</span>
<span class="v-num v-31">31&nbsp;</span><span class="v MT26_31" data-id="MT26_31">Atunci Iisus le-a zis: Voi toţi vă veţi sminti întru Mine în noaptea aceasta căci scris este: "Bate-voi păstorul şi se vor risipi oile turmei".</span>
<span class="v-num v-32">32&nbsp;</span><span class="v MT26_32" data-id="MT26_32">Dar după învierea Mea voi merge mai înainte de voi în Galileea.</span>
<span class="v-num v-33">33&nbsp;</span><span class="v MT26_33" data-id="MT26_33">Iar Petru, răspunzând, I-a zis: Dacă toţi se vor sminti întru Tine, eu niciodată nu mă voi sminti.</span>
<span class="v-num v-34">34&nbsp;</span><span class="v MT26_34" data-id="MT26_34">Zis-a Iisus lui: Adevărat zic ţie că în noaptea aceasta, mai înainte de a cânta cocoşul, de trei ori te vei lepăda de Mine.</span>
<span class="v-num v-35">35&nbsp;</span><span class="v MT26_35" data-id="MT26_35">Petru i-a zis: Şi de ar fi să mor împreună cu Tine, nu mă voi lepăda de Tine. Şi toţi ucenicii au zis la fel.</span>
<span class="v-num v-36">36&nbsp;</span><span class="v MT26_36" data-id="MT26_36">Atunci Iisus a mers împreună cu ei la un loc ce se cheamă Ghetsimani şi a zis ucenicilor: Şedeţi aici, până ce Mă voi duce acolo şi Mă voi ruga.</span>
<span class="v-num v-37">37&nbsp;</span><span class="v MT26_37" data-id="MT26_37">Şi luând cu Sine pe Petru şi pe cei doi fii ai lui Zevedeu, a început a Se întrista şi a Se mâhni.</span>
<span class="v-num v-38">38&nbsp;</span><span class="v MT26_38" data-id="MT26_38">Atunci le-a zis: Întristat este sufletul Meu până la moarte. Rămâneţi aici şi privegheaţi împreună cu Mine.</span>
<span class="v-num v-39">39&nbsp;</span><span class="v MT26_39" data-id="MT26_39">Şi mergând puţin mai înainte, a căzut cu faţa la pământ, rugându-Se şi zicând: Părintele Meu, de este cu putinţă, treacă de la Mine paharul acesta! Însă nu precum voiesc Eu, ci precum Tu voieşti.</span>
<span class="v-num v-40">40&nbsp;</span><span class="v MT26_40" data-id="MT26_40">Şi a venit la ucenici şi i-a găsit dormind şi i-a zis lui Petru: Aşa, n-aţi putut un ceas să privegheaţi cu Mine!</span>
<span class="v-num v-41">41&nbsp;</span><span class="v MT26_41" data-id="MT26_41">Privegheaţi şi vă rugaţi, ca să nu intraţi în ispită. Căci duhul este osârduitor, dar trupul este neputincios.</span>
<span class="v-num v-42">42&nbsp;</span><span class="v MT26_42" data-id="MT26_42">Iarăşi ducându-se, a doua oară, s-a rugat, zicând: Părintele Meu, dacă nu este cu putinţă să treacă acest pahar, ca să nu-l beau, facă-se voia Ta.</span>
<span class="v-num v-43">43&nbsp;</span><span class="v MT26_43" data-id="MT26_43">Şi venind iarăşi, i-a aflat dormind, căci ochii lor erau îngreuiaţi.</span>
<span class="v-num v-44">44&nbsp;</span><span class="v MT26_44" data-id="MT26_44">Şi lăsându-i, S-a dus iarăşi şi a treia oară S-a rugat, acelaşi cuvânt zicând.</span>
<span class="v-num v-45">45&nbsp;</span><span class="v MT26_45" data-id="MT26_45">Atunci a venit la ucenici şi le-a zis: Dormiţi de acum şi vă odihniţi! Iată s-a apropiat ceasul şi Fiul Omului va fi dat în mâinile păcătoşilor.</span>
<span class="v-num v-46">46&nbsp;</span><span class="v MT26_46" data-id="MT26_46">Sculaţi-vă să mergem, iată s-a apropiat cel ce M-a vândut.</span>
<span class="v-num v-47">47&nbsp;</span><span class="v MT26_47" data-id="MT26_47">Şi pe când vorbea încă, iată a sosit Iuda, unul dintre cei doisprezece, şi împreună cu el mulţime multă, cu săbii şi cu ciomege, de la arhierei şi de la bătrânii poporului.</span>
<span class="v-num v-48">48&nbsp;</span><span class="v MT26_48" data-id="MT26_48">Iar vânzătorul le-a dat semn, zicând: Pe care-L voi săruta, Acela este: puneţi mâna pe El.</span>
<span class="v-num v-49">49&nbsp;</span><span class="v MT26_49" data-id="MT26_49">Şi îndată, apropiindu-se de Iisus, a zis: Bucură-Te, Învăţătorule! Şi L-a sărutat.</span>
<span class="v-num v-50">50&nbsp;</span><span class="v MT26_50" data-id="MT26_50">Iar Iisus i-a zis: Prietene, pentru ce ai venit? Atunci ei, apropiindu-se, au pus mâinile pe Iisus şi L-au prins.</span>
<span class="v-num v-51">51&nbsp;</span><span class="v MT26_51" data-id="MT26_51">Şi iată, unul dintre cei ce erau cu Iisus, întinzând mâna, a tras sabia şi, lovind pe sluga arhiereului, i-a tăiat urechea.</span>
<span class="v-num v-52">52&nbsp;</span><span class="v MT26_52" data-id="MT26_52">Atunci Iisus i-a zis: Întoarce sabia ta la locul ei, că toţi cei ce scot sabia, de sabie vor pieri.</span>
<span class="v-num v-53">53&nbsp;</span><span class="v MT26_53" data-id="MT26_53">Sau ţi se pare că nu pot să rog pe Tatăl Meu şi să-Mi trimită acum mai mult de douăsprezece legiuni de îngeri?</span>
<span class="v-num v-54">54&nbsp;</span><span class="v MT26_54" data-id="MT26_54">Dar cum se vor împlini Scripturile, că aşa trebuie să fie?</span>
<span class="v-num v-55">55&nbsp;</span><span class="v MT26_55" data-id="MT26_55">În ceasul acela, a zis Iisus mulţimilor: Ca la un tâlhar aţi ieşit cu săbii şi cu ciomege, ca să Mă prindeţi. În fiecare zi şedeam în templu şi învăţam şi n-aţi pus mâna pe Mine.</span>
<span class="v-num v-56">56&nbsp;</span><span class="v MT26_56" data-id="MT26_56">Dar toate acestea s-au făcut ca să se împlinească Scripturile proorocilor. Atunci toţi ucenicii, lăsându-L, au fugit.</span>
<span class="v-num v-57">57&nbsp;</span><span class="v MT26_57" data-id="MT26_57">Iar cei care au prins pe Iisus L-au dus la Caiafa arhiereul, unde erau adunaţi cărturarii şi bătrânii.</span>
<span class="v-num v-58">58&nbsp;</span><span class="v MT26_58" data-id="MT26_58">Iar Petru Îl urma de departe până a ajuns la curtea arhiereului şi, intrând înăuntru, şedea cu slugile, ca să vadă sfârşitul.</span>
<span class="v-num v-59">59&nbsp;</span><span class="v MT26_59" data-id="MT26_59">Iar arhiereii, bătrânii şi tot sinedriul căutau mărturie mincinoasă împotriva lui Iisus, ca să-L omoare.</span>
<span class="v-num v-60">60&nbsp;</span><span class="v MT26_60" data-id="MT26_60">Şi n-au găsit, deşi veniseră mulţi martori mincinoşi. Mai pe urmă însă au venit doi şi au spus:</span>
<span class="v-num v-61">61&nbsp;</span><span class="v MT26_61" data-id="MT26_61">Acesta a zis: Pot să dărâm templul lui Dumnezeu şi în trei zile să-l clădesc.</span>
<span class="v-num v-62">62&nbsp;</span><span class="v MT26_62" data-id="MT26_62">Şi, sculându-se, arhiereul I-a zis: Nu răspunzi nimic la ceea ce mărturisesc aceştia împotriva Ta?</span>
<span class="v-num v-63">63&nbsp;</span><span class="v MT26_63" data-id="MT26_63">Dar Iisus tăcea. Şi arhiereul I-a zis: Te jur pe Dumnezeul cel viu, să ne spui nouă de eşti Tu Hristosul, Fiul lui Dumnezeu.</span>
<span class="v-num v-64">64&nbsp;</span><span class="v MT26_64" data-id="MT26_64">Iisus i-a răspuns: Tu ai zis. Şi vă spun încă: De acum veţi vedea pe Fiul Omului şezând de-a dreapta puterii şi venind pe norii cerului.</span>
<span class="v-num v-65">65&nbsp;</span><span class="v MT26_65" data-id="MT26_65">Atunci arhiereul şi-a sfâşiat hainele, zicând: A hulit! Ce ne mai trebuie martori? Iată acum aţi auzit hula Lui.</span>
<span class="v-num v-66">66&nbsp;</span><span class="v MT26_66" data-id="MT26_66">Ce vi se pare? Iar ei, răspunzând, au zis: Este vinovat de moarte.</span>
<span class="v-num v-67">67&nbsp;</span><span class="v MT26_67" data-id="MT26_67">Şi au scuipat în obrazul Lui, bătându-L cu pumnii, iar unii Îi dădeau palme,</span>
<span class="v-num v-68">68&nbsp;</span><span class="v MT26_68" data-id="MT26_68">Zicând: Prooroceşte-ne, Hristoase, cine este cel ce Te-a lovit.</span>
<span class="v-num v-69">69&nbsp;</span><span class="v MT26_69" data-id="MT26_69">Iar Petru şedea afară, în curte. Şi o slujnică s-a apropiat de el, zicând: Şi tu erai cu Iisus Galileianul.</span>
<span class="v-num v-70">70&nbsp;</span><span class="v MT26_70" data-id="MT26_70">Dar el s-a lepădat înaintea tuturor, zicând: Nu ştiu ce zici.</span>
<span class="v-num v-71">71&nbsp;</span><span class="v MT26_71" data-id="MT26_71">Şi ieşind el la poartă, l-a văzut alta şi a zis celor de acolo: Şi acesta era cu Iisus Nazarineanul.</span>
<span class="v-num v-72">72&nbsp;</span><span class="v MT26_72" data-id="MT26_72">Şi iarăşi s-a lepădat cu jurământ: Nu cunosc pe omul acesta.</span>
<span class="v-num v-73">73&nbsp;</span><span class="v MT26_73" data-id="MT26_73">Iar după puţin, apropiindu-se cei ce stăteau acolo au zis lui Petru: Cu adevărat şi tu eşti dintre ei, căci şi graiul te vădeşte.</span>
<span class="v-num v-74">74&nbsp;</span><span class="v MT26_74" data-id="MT26_74">Atunci el a început a se blestema şi a se jura: Nu cunosc pe omul acesta. Şi îndată a cântat cocoşul.</span>
<span class="v-num v-75">75&nbsp;</span><span class="v MT26_75" data-id="MT26_75">Şi Petru şi-a adus aminte de cuvântul lui Iisus, care zisese: Mai înainte de a cânta cocoşul, de trei ori te vei lepăda de Mine. Şi ieşind afară, a plâns cu amar.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="MT25.html">&lt;</a>
<a class="home" href="index.html">=</a>
<a class="next" href="MT27.html">&gt;</a>
</div></div>
</body>
</html>