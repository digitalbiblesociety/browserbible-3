<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A TREIA A REGILOR 15 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="K1.html">Biblia Ortodoxă Română Sinodală (2006)</a><a class="location" href="K1.html">CARTEA A TREIA A REGILOR 15</a><a class="prev" href="K114.html">&lt;</a>
<a class="home" href="index.html">=</a>
<a class="next" href="K116.html">&gt;</a>
</div></div>
<div class="section chapter K1 K115 ron_bor ron " dir="ltr" lang="ron" data-id="K115" data-nextid="K116" data-previd="K114">
<div class="c">15</div>
<div class="p">
<span class="v-num v-1">1&nbsp;</span><span class="v K115_1" data-id="K115_1">Abia s-a făcut rege peste Iuda, în anul al optsprezecelea al domniei lui Ieroboam, fiul lui Nabat.</span>
<span class="v-num v-2">2&nbsp;</span><span class="v K115_2" data-id="K115_2">Şi a domnit trei ani în Ierusalim. Pe mama lui o chema Maaca şi era fiica lui Abesalom.</span>
<span class="v-num v-3">3&nbsp;</span><span class="v K115_3" data-id="K115_3">Acesta a umblat în toate păcatele tatălui său, pe care tatăl său le făcuse mai înainte, şi inima lui nu i-a fost întreagă la Domnul Dumnezeul lui, cum a fost inima lui David, strămoşul său.</span>
<span class="v-num v-4">4&nbsp;</span><span class="v K115_4" data-id="K115_4">Dar din dragostea către David, Domnul Dumnezeul lui i-a dat o lumină în Ierusalim, căci a înălţat după el pe fiul său şi a întărit Ierusalimul,</span>
<span class="v-num v-5">5&nbsp;</span><span class="v K115_5" data-id="K115_5">Pentru că David a făcut tot ce a fost plăcut înaintea ochilor Domnului şi nu s-a abătut în toate zilele vieţii lui de la poruncile pe care El i le-a dat, afară de fapta cu Urie Heteul.</span>
<span class="v-num v-6">6&nbsp;</span><span class="v K115_6" data-id="K115_6">Şi a fost război între Roboam şi Ieroboam în toate zilele vieţii lor.</span>
<span class="v-num v-7">7&nbsp;</span><span class="v K115_7" data-id="K115_7">Celelalte fapte ale lui Abia şi tot ce a făcut el sunt scrise în cartea cronicilor regilor lui Iuda. Şi a fost război între Abia şi Ieroboam.</span>
<span class="v-num v-8">8&nbsp;</span><span class="v K115_8" data-id="K115_8">Apoi a trecut Abia la părinţii lui şi l-au înmormântat în cetatea lui David. şi s-a făcut rege Asa, fiul său.</span>
<span class="v-num v-9">9&nbsp;</span><span class="v K115_9" data-id="K115_9">9</span>
<span class="v-num v-10">10&nbsp;</span><span class="v K115_10" data-id="K115_10">Şi a domnit patruzeci şi unu de ani în Ierusalim. Pe mama lui o chema Ana, din neamul lui Abesalom.</span>
<span class="v-num v-11">11&nbsp;</span><span class="v K115_11" data-id="K115_11">Asa a făcut lucruri plăcute înaintea ochilor Domnului, ca David, strămoşul lui;</span>
<span class="v-num v-12">12&nbsp;</span><span class="v K115_12" data-id="K115_12">Căci a izgonit pe desfrânaţi din ţară şi a îndepărtat toţi idolii pe care ii făcuseră părinţii lui;</span>
<span class="v-num v-13">13&nbsp;</span><span class="v K115_13" data-id="K115_13">Ba a lipsit chiar pe mama lui, Ana, de numele de regină, pentru că ea făcuse un chip turnat Astartei. Aşa a sfărâmat Asa chipul cel turnat al Astartei arzându-l pe prundul pârâului Chedron.</span>
<span class="v-num v-14">14&nbsp;</span><span class="v K115_14" data-id="K115_14">Dar înălţimile nu le-a stricat. Însă inima lui Asa i-a fost întreagă la Domnul în toate zilele vieţii sale.</span>
<span class="v-num v-15">15&nbsp;</span><span class="v K115_15" data-id="K115_15">Şi a adus el în templul Domnului lucrurile afierosite de tatăl lui şi lucrurile afierosite de el: argint, aur şi vase sfinte.</span>
<span class="v-num v-16">16&nbsp;</span><span class="v K115_16" data-id="K115_16">Război a fost între Asa şi Baeşa, regele lui Israel, în toate zilele lor.</span>
<span class="v-num v-17">17&nbsp;</span><span class="v K115_17" data-id="K115_17">Căci Baeşa, regele lui Israel, a venit în contra Iudei şi a început să zidească Rama, pentru ca nimeni să nu iasă sau să intre la Asa, regele Iudei.</span>
<span class="v-num v-18">18&nbsp;</span><span class="v K115_18" data-id="K115_18">Atunci Asa a luat tot argintul şi aurul care se mai afla în vistieriile templului Domnului şi în vistieriile casei regelui şi le-a dat în mina slugilor lui; şi i-a trimis regele Asa ca să se ducă cu ele la Benhadad, fiul lui Tabrimon, fiul lui Hezion, regele Siriei, care trăia în Damasc, şi a zis:</span>
<span class="v-num v-19">19&nbsp;</span><span class="v K115_19" data-id="K115_19">"Legământ să fie între mine şi tine, cum a fost între tatăl meu şi tatăl tău; iată, eu îţi trimit ca dar argint şi aur; şi tu să rupi legământul tău care îl ai cu Baeşa, regele lui Israel, ca să se retragă acela de la mine!"</span>
<span class="v-num v-20">20&nbsp;</span><span class="v K115_20" data-id="K115_20">Şi a ascultat Benhadad de regele Asa şi a trimis pe mai-marii oştirii lui asupra cetăţilor lui Israel, şi a bătut Ainul, Danul, Abel, Bet-Maaca şi tot Chineretul, dimpreună cu tot pământul lui Neftali.</span>
<span class="v-num v-21">21&nbsp;</span><span class="v K115_21" data-id="K115_21">Iar Baeşa, cum a auzit de aceasta, a încetat să mai zidească Rama şi s-a întors la Tirţa.</span>
<span class="v-num v-22">22&nbsp;</span><span class="v K115_22" data-id="K115_22">Atunci regele Asa a chemat pe toţi Iudeii, fără să scutească pe nimeni, şi a cărat cu ei pietrăria şi lemnăria din Rama, pe care Baeşa le întrebuinţase la zidire; şi a zidit regele Asa cu ele Ghibeea lui Veniamin şi Miţpa.</span>
<span class="v-num v-23">23&nbsp;</span><span class="v K115_23" data-id="K115_23">Toate celelalte fapte ale lui Asa, şi toate ostenelile lui, şi tot ce el a făcut şi cetăţile pe care le-a zidit sunt scrise în cronica regilor lui Iuda, afară de faptul că la bătrâneţea lui s fost bolnav de picioare.</span>
<span class="v-num v-24">24&nbsp;</span><span class="v K115_24" data-id="K115_24">Apoi a adormit cu părinţii lui şi a fost înmormântat Asa la un loc cu părinţii lui în cetatea lui David, strămoşul său. Iar în locul lui s-a făcut rege Iosafat, fiul său.</span>
<span class="v-num v-25">25&nbsp;</span><span class="v K115_25" data-id="K115_25">Nadab însă, fiul lui Ieroboam a început să domnească peste Israeliţi în anul al doilea al lui Asa, regele Iudei, şi a domnit peste Israel doi ani.</span>
<span class="v-num v-26">26&nbsp;</span><span class="v K115_26" data-id="K115_26">Acesta a săvârşit fapte neplăcute înaintea ochilor Domnului, căci a umblat pe drumul tatălui său, cum şi în păcatele lui cu care a făcut pe Israel să păcătuiască.</span>
<span class="v-num v-27">27&nbsp;</span><span class="v K115_27" data-id="K115_27">Împotriva lui a uneltit Baeşa, fiul lui Ahia, din casa lui Isahar; Baeşa l-a omorât la Ghibeton, cetatea Filistenilor, pe când Nadab şi toţi Israeliţii împresuraseră Ghibetonul.</span>
<span class="v-num v-28">28&nbsp;</span><span class="v K115_28" data-id="K115_28">Baeşa l-a omorât în anul al treilea al lui Asa, regele Iudei, şi s-a făcut rege în locul lui.</span>
<span class="v-num v-29">29&nbsp;</span><span class="v K115_29" data-id="K115_29">Acesta, cum s-a făcut rege, a stârpit toată casa lui Ieroboam şi n-a lăsat nici un suflet din neamul lui Ieroboam, până ce nu l-a nimicit, după cuvântul Domnului, pe care-l grăise prin robul Său Ahia din Şilo,</span>
<span class="v-num v-30">30&nbsp;</span><span class="v K115_30" data-id="K115_30">Din pricina păcatelor pe care Ieroboam le făcuse şi cu care a făcut pe Israel să păcătuiască şi pentru fărădelegea cu care el a mâniat pe Domnul Dumnezeul lui Israel.</span>
<span class="v-num v-31">31&nbsp;</span><span class="v K115_31" data-id="K115_31">Celelalte fapte ale lui Nadab şi tot ce el a făcut sunt scrise în cronica regilor lui Israel.</span>
<span class="v-num v-32">32&nbsp;</span><span class="v K115_32" data-id="K115_32">Între Asa şi Baeşa, regele lui Israel, a fost război în toate zilele vieţii lor.</span>
<span class="v-num v-33">33&nbsp;</span><span class="v K115_33" data-id="K115_33">Baeşa, fiul lui Ahia, a început să domnească peste toţi Israeliţii la Tirţa, în anul al treilea al lui Asa, regele lui Iuda, şi a domnit douăzeci şi patru de ani.</span>
<span class="v-num v-34">34&nbsp;</span><span class="v K115_34" data-id="K115_34">Acesta a săvârşit fapte rele înaintea ochilor Domnului căci a umblat pe drumul lui Ieroboam şi în păcatele lui, cu care acesta a dus pe Israel în păcat.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="K114.html">&lt;</a>
<a class="home" href="index.html">=</a>
<a class="next" href="K116.html">&gt;</a>
</div></div>
</body>
</html>