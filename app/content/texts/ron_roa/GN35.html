<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FACEREA ÎNTÂIA CARTE A LUI MOISE 35 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="GN.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="GN.html">FACEREA ÎNTÂIA CARTE A LUI MOISE 35</a><a class="prev" href="GN34.html">&lt;</a>
<a class="home" href="index.html">=</a>
<a class="next" href="GN36.html">&gt;</a>
</div></div>
<div class="section chapter GN GN35 ron_roa ron " dir="ltr" lang="ro" data-id="GN35" data-nextid="GN36" data-previd="GN34">
<div class="c">35</div>
<div class="p">
<span class="v-num v-1">1&nbsp;</span><span class="v GN35_1" data-id="GN35_1">A zis Dumnezeu către Iacob: "Scoală-te şi du-te la Betel şi locuieşte acolo! Acolo fă-I jertfelnic Dumnezeului Care ţi S'a arătat când fugeai de la faţa lui Esau, fratele tău!"</span>
<span class="v-num v-2">2&nbsp;</span><span class="v GN35_2" data-id="GN35_2">Iar Iacob a zis către familia sa şi către toţi cei ce erau cu el: "Scoateţi din mijlocul vostru dumnezeii cei străini care sunt la voi , curăţiţi-vă şi vă primeniţi.</span>
<span class="v-num v-3">3&nbsp;</span><span class="v GN35_3" data-id="GN35_3">Să ne sculăm şi să mergem la Betel, că acolo am să-I fac jertfelnic Dumnezeului Care m'a ascultat în ziua necazului şi Care a fost cu mine şi m'a păzit în calea'n care am umblat!"</span>
<span class="v-num v-4">4&nbsp;</span><span class="v GN35_4" data-id="GN35_4">Iar ei i-au dat lui Iacob toţi dumnezeii cei străini, care erau în mâinile lor, şi cerceii pe care-i aveau în urechi ; şi Iacob i-a ascuns sub stejarul de lângă Sichem, şi pierduţi i-a făcut până'n ziua de astăzi.</span>
<span class="v-num v-5">5&nbsp;</span><span class="v GN35_5" data-id="GN35_5">Şi a plecat Israel de la Sichem; iar peste oraşele dimprejur s'a făcut o frică a lui Dumnezeu şi nu i-au urmărit pe fiii lui Iacob.</span>
<span class="v-num v-6">6&nbsp;</span><span class="v GN35_6" data-id="GN35_6">Şi dacă Iacob a sosit la Luz - adică la Betel - care se află'n ţara Canaanului, el şi toţi oamenii pe care-i avea,</span>
<span class="v-num v-7">7&nbsp;</span><span class="v GN35_7" data-id="GN35_7">a zidit acolo un jertfelnic şi a numit locul acela El-Bet-El , pentru că acolo i Se arătase Dumnezeu când fugea el de Esau, fratele său.</span>
<span class="v-num v-8">8&nbsp;</span><span class="v GN35_8" data-id="GN35_8">Atunci a murit Debora, doica Rebecăi, şi a fost îngropată mai jos de Betel, sub stejarul pe care Iacob l-a numit Stejarul Plângerii.</span>
<span class="v-num v-9">9&nbsp;</span><span class="v GN35_9" data-id="GN35_9">Aici, în Luz, Dumnezeu i S'a arătat lui Iacob a doua oară după întoarcerea lui din Mesopotamia; şi l-a binecuvântat Dumnezeu</span>
<span class="v-num v-10">10&nbsp;</span><span class="v GN35_10" data-id="GN35_10">şi i-a zis: "Numele tău e Iacob, dar de acum nu Iacob te vei numi, ci Israel va fi numele tău".</span>
<span class="v-num v-11">11&nbsp;</span><span class="v GN35_11" data-id="GN35_11">Şi i-a mai zis Dumnezeu: "Eu sunt Dumnezeul tău! Creşte şi înmulţeşte-te! Popoare şi mulţime de neamuri se vor naşte din tine, şi regi răsări-vor din coapsa ta.</span>
<span class="v-num v-12">12&nbsp;</span><span class="v GN35_12" data-id="GN35_12">Ţara pe care le-am dat-o lui Avraam şi lui Isaac ţi-o voi da ţie; ţie şi urmaşilor tăi de după tine voi da pământul acesta".</span>
<span class="v-num v-13">13&nbsp;</span><span class="v GN35_13" data-id="GN35_13">Şi S'a înălţat Dumnezeu de la el, din locul în care-i grăise.</span>
<span class="v-num v-14">14&nbsp;</span><span class="v GN35_14" data-id="GN35_14">Şi a aşezat Iacob un stâlp pe locul unde-i grăise Dumnezeu, un stâlp de piatră, şi a turnat peste el ofrandă , untdelemn a turnat peste el.</span>
<span class="v-num v-15">15&nbsp;</span><span class="v GN35_15" data-id="GN35_15">Iar locul unde-i grăise Dumnezeu l-a numit Iacob cu numele Betel.</span>
<span class="v-num v-16">16&nbsp;</span><span class="v GN35_16" data-id="GN35_16">Apoi a plecat Iacob din Betel şi şi-a întins cortul dincolo de turnul Gader. Dar a fost că'n timp ce se apropiau ei de Efrata, Rahela a născut. Iar naşterea i-a fost grea.</span>
<span class="v-num v-17">17&nbsp;</span><span class="v GN35_17" data-id="GN35_17">Şi'n timp ce ea se chinuia să nască, moaşa i-a zis: "Curaj, că ai încă un fecior!"</span>
<span class="v-num v-18">18&nbsp;</span><span class="v GN35_18" data-id="GN35_18">Şi a fost că'n timp ce-şi dădea sufletul - că trăgea să moară - ea i-a pus copilului numele Ben-Oni, adică Fiul-Durerii-Mele; dar tatăl său l-a numit Veniamin .</span>
<span class="v-num v-19">19&nbsp;</span><span class="v GN35_19" data-id="GN35_19">Iar dacă a murit, Rahela a fost îngropată în apropiere de calea ce duce la Efrata (adică la Betleem) ;</span>
<span class="v-num v-20">20&nbsp;</span><span class="v GN35_20" data-id="GN35_20">Iacob a ridicat pe mormântul ei un stâlp de piatră; acesta este Stâlpul Mormântului Rahelei, [în fiinţă] până'n ziua de astăzi.</span>
<span class="v-num v-21">21&nbsp;</span><span class="v GN35_21" data-id="GN35_21">Şi a fost că'n timp ce Israel locuia în ţara aceea , a intrat Ruben şi s'a culcat cu Bilha, ţiitoarea tatălui său; iar Israel a aflat şi tare rău i-a părut.</span>
<span class="v-num v-22">22&nbsp;</span><span class="v GN35_22" data-id="GN35_22">Fiii lui Iacob au fost doisprezece.</span>
<span class="v-num v-23">23&nbsp;</span><span class="v GN35_23" data-id="GN35_23">Fiii Liei: Ruben, întâi-născutul lui Iacob; Simeon, Levi, Iuda, Isahar şi Zabulon;</span>
<span class="v-num v-24">24&nbsp;</span><span class="v GN35_24" data-id="GN35_24">fiii Rahelei: Iosif şi Veniamin;</span>
<span class="v-num v-25">25&nbsp;</span><span class="v GN35_25" data-id="GN35_25">fiii Bilhăi, roaba Rahelei: Dan şi Neftali;</span>
<span class="v-num v-26">26&nbsp;</span><span class="v GN35_26" data-id="GN35_26">şi fiii Zilpei, roaba Liei: Gad şi Aşer. Aceştia sunt fiii lui Iacob, care i s'au născut în Mesopotamia .</span>
<span class="v-num v-27">27&nbsp;</span><span class="v GN35_27" data-id="GN35_27">Apoi a venit Iacob la Isaac, tatăl său, în Mamvri, la Chiriat-Arba - adică Hebron - în ţara Canaanului, unde locuiseră Avraam şi Isaac.</span>
<span class="v-num v-28">28&nbsp;</span><span class="v GN35_28" data-id="GN35_28">Iar zilele pe care le-a trăit Isaac au fost o sută optzeci de ani;</span>
<span class="v-num v-29">29&nbsp;</span><span class="v GN35_29" data-id="GN35_29">şi, slăbind, a murit şi li s'a adăugat strămoşilor săi, bătrân şi încărcat de zile; şi l-au îngropat Esau şi Iacob, feciorii săi.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="GN34.html">&lt;</a>
<a class="home" href="index.html">=</a>
<a class="next" href="GN36.html">&gt;</a>
</div></div>
</body>
</html>