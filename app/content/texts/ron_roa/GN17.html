<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FACEREA ÎNTÂIA CARTE A LUI MOISE 17 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="GN.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="GN.html">FACEREA ÎNTÂIA CARTE A LUI MOISE 17</a><a class="prev" href="GN16.html">&lt;</a>
<a class="home" href="index.html">=</a>
<a class="next" href="GN18.html">&gt;</a>
</div></div>
<div class="section chapter GN GN17 ron_roa ron " dir="ltr" lang="ron" data-id="GN17" data-nextid="GN18" data-previd="GN16">
<div class="c">17</div>
<div class="p">
<span class="v-num v-1">1&nbsp;</span><span class="v GN17_1" data-id="GN17_1">Iar când era Avram de nouăzeci şi nouă de ani, Domnul i S'a arătat lui Avram şi i-a zis: "Eu sunt Dumnezeul tău; mergi în căile Mele şi fii desăvârşit</span>
<span class="v-num v-2">2&nbsp;</span><span class="v GN17_2" data-id="GN17_2">şi voi încheia legământul Meu între Mine şi tine şi te voi înmulţi foarte".</span>
<span class="v-num v-3">3&nbsp;</span><span class="v GN17_3" data-id="GN17_3">Atunci a căzut Avram cu faţa la pământ, iar Dumnezeu i-a grăit, zicând:</span>
<span class="v-num v-4">4&nbsp;</span><span class="v GN17_4" data-id="GN17_4">"Eu sunt, şi iată că legământul Meu e cu tine şi tu vei fi tată a mulţime de neamuri;</span>
<span class="v-num v-5">5&nbsp;</span><span class="v GN17_5" data-id="GN17_5">şi de-acum nu te vei mai chema cu numele de Avram, ci Avraam va fi numele tău, căci te voi face tată a mulţime de neamuri ;</span>
<span class="v-num v-6">6&nbsp;</span><span class="v GN17_6" data-id="GN17_6">şi foarte roditor te voi face, foarte; şi din tine voi face neamuri, şi regi se vor ridica din tine.</span>
<span class="v-num v-7">7&nbsp;</span><span class="v GN17_7" data-id="GN17_7">Legământul Meu îl voi pune între Mine şi tine şi seminţia ta de după tine, întru tot neamul lor, legământ veşnic pentru ca Eu să fiu Dumnezeul tău şi al urmaşilor tăi de după tine.</span>
<span class="v-num v-8">8&nbsp;</span><span class="v GN17_8" data-id="GN17_8">Şi-ţi voi da ţie şi seminţiei tale de după tine pământu'n care pribegeşti acum, tot pământul Canaanului, în stăpânire veşnică, şi Eu le voi fi lor Dumnezeu".</span>
<span class="v-num v-9">9&nbsp;</span><span class="v GN17_9" data-id="GN17_9">Şi i-a zis Dumnezeu lui Avraam: "Iar tu să păzeşti legământul Meu, tu şi urmaşii tăi de după tine'ntru tot neamul lor.</span>
<span class="v-num v-10">10&nbsp;</span><span class="v GN17_10" data-id="GN17_10">Şi iată legământul pe care voi îl veţi păzi între Mine şi tine şi urmaşii tăi de după tine'ntru tot neamul lor: toţi cei de parte bărbătească ai voştri vor fi tăiaţi împrejur.</span>
<span class="v-num v-11">11&nbsp;</span><span class="v GN17_11" data-id="GN17_11">Vă veţi avea tăiată'mprejur carnea pieliţei voastre ; şi acesta va fi semnul legământului dintre Mine şi voi.</span>
<span class="v-num v-12">12&nbsp;</span><span class="v GN17_12" data-id="GN17_12">În a opta zi de la naştere să fie tăiat împrejur tot pruncul de parte bărbătească'ntru tot neamul vostru; născut la voi în casă sau cumpărat cu bani de la orice străin care nu-i din seminţia voastră,</span>
<span class="v-num v-13">13&nbsp;</span><span class="v GN17_13" data-id="GN17_13">cu tăiere'mprejur va fi însemnat şi cel născut în casa ta, şi cel cumpărat cu argintul tău; şi legământul Meu în carnea voastră va fi legământ veşnic.</span>
<span class="v-num v-14">14&nbsp;</span><span class="v GN17_14" data-id="GN17_14">Iar cel netăiat împrejur, cel de parte bărbătească'ntre voi care'n ziua a opta nu va fi tăiat împrejur în carnea pieliţei sale, sufletul acela stârpit va fi din poporul său, pentru că Mi-a călcat legământul".</span>
<span class="v-num v-15">15&nbsp;</span><span class="v GN17_15" data-id="GN17_15">Şi i-a zis Dumnezeu lui Avraam: "Pe Sarai, femeia ta, nu o vei mai chema Sarai, ci Sarra să-i fie numele .</span>
<span class="v-num v-16">16&nbsp;</span><span class="v GN17_16" data-id="GN17_16">Şi o voi binecuvânta şi-ţi voi da dintr'însa un fiu; şi-l voi binecuvânta, şi va fi el întru neamuri, şi regi de neamuri se vor ridica din el" .</span>
<span class="v-num v-17">17&nbsp;</span><span class="v GN17_17" data-id="GN17_17">Avraam a căzut atunci cu faţa la pământ şi a râs, zicând întru sine: "E cu putinţă oare să i se nască fiu celui de o sută de ani?... Şi Sarra, cea de nouăzeci de ani, poate ea oare să nască?...".</span>
<span class="v-num v-18">18&nbsp;</span><span class="v GN17_18" data-id="GN17_18">A zis Avraam către Domnul: "Măcar acest Ismael să trăiască'naintea feţei Tale!"</span>
<span class="v-num v-19">19&nbsp;</span><span class="v GN17_19" data-id="GN17_19">Dar Dumnezeu i-a zis lui Avraam: "Aşa cum spun Eu: însăşi Sarra, femeia ta, îţi va naşte un fiu şi-i vei pune numele Isaac. Eu voi încheia cu el legământul Meu ca legământ veşnic lui şi urmaşilor săi de după el.</span>
<span class="v-num v-20">20&nbsp;</span><span class="v GN17_20" data-id="GN17_20">Cât despre Ismael, iată că te-am ascultat, iată că-l voi binecuvânta, îl voi face roditor şi-l voi înmulţi foarte; douăsprezece neamuri se vor naşte din el şi-l voi face un mare popor.</span>
<span class="v-num v-21">21&nbsp;</span><span class="v GN17_21" data-id="GN17_21">Dar legământul Meu îl voi încheia cu Isaac, pe care Sarra îl va naşte la anul pe vremea aceasta".</span>
<span class="v-num v-22">22&nbsp;</span><span class="v GN17_22" data-id="GN17_22">Şi dacă a'ncetat Dumnezeu să mai vorbească cu el, S'a înălţat de la Avraam.</span>
<span class="v-num v-23">23&nbsp;</span><span class="v GN17_23" data-id="GN17_23">Iar Avraam l-a luat pe Ismael, fiul său, pe toţi cei născuţi în casa sa, pe toţi cei cumpăraţi cu argintul său - pe toţi oamenii de parte bărbătească din casa lui Avraam - şi le-a tăiat împrejur carnea pieliţei lor, în chiar ziua aceea, aşa cum îi spusese Dumnezeu.</span>
<span class="v-num v-24">24&nbsp;</span><span class="v GN17_24" data-id="GN17_24">Şi era Avraam de nouăzeci şi nouă de ani când a fost tăiat împrejur în carnea pieliţei sale.</span>
<span class="v-num v-25">25&nbsp;</span><span class="v GN17_25" data-id="GN17_25">Iar Ismael, fiul său, era de treisprezece ani când a fost tăiat împrejur în carnea pieliţei sale.</span>
<span class="v-num v-26">26&nbsp;</span><span class="v GN17_26" data-id="GN17_26">Avraam şi Ismael, fiul său, au fost tăiaţi împrejur în aceeaşi zi.</span>
<span class="v-num v-27">27&nbsp;</span><span class="v GN17_27" data-id="GN17_27">Şi odată cu ei au fost tăiaţi împrejur toţi cei de parte bărbătească din casa lui Avraam - născuţi în casa lui sau cumpăraţi cu bani de la cei de alt neam.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="GN16.html">&lt;</a>
<a class="home" href="index.html">=</a>
<a class="next" href="GN18.html">&gt;</a>
</div></div>
</body>
</html>