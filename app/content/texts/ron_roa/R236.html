<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A DOUA PARALIPOMENA 36 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="R2.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="R2.html">CARTEA A DOUA PARALIPOMENA 36</a><a class="prev" href="R235.html">&lt;</a>
<a class="home" href="index.html">=</a>
<a class="next" href="ER1.html">&gt;</a>
</div></div>
<div class="section chapter R2 R236 ron_roa ron " dir="ltr" lang="ro" data-id="R236" data-nextid="ER1" data-previd="R235">
<div class="c">36</div>
<div class="p">
<span class="v-num v-1">1&nbsp;</span><span class="v R236_1" data-id="R236_1">Poporul ţării l-a luat pe Ioahaz, fiul lui Iosia, şi l-a uns şi l-a făcut rege în Ierusalim, în locul tatălui său.</span>
<span class="v-num v-2">2&nbsp;</span><span class="v R236_2" data-id="R236_2">Ioahaz era de douăzeci şi trei de ani când a început să domnească; şi a domnit în Ierusalim vreme de trei luni. Pe mama lui o chema Hamutal şi era fiica lui Ieremia din Libna. Acesta a făcut ceea ce e rău în ochii Domnului, pe potriva a tot ceea ce făcuseră părinţii lui. Dar Faraonul Neco l-a luat legat la Ribla, în ţinutul Hamatului, ca să nu mai domnească în Ierusalim.</span>
<span class="v-num v-3">3&nbsp;</span><span class="v R236_3" data-id="R236_3">Apoi regele l-a dus în Egipt, iar pe ţară a pus un tribut de o sută de talanţi de argint şi un talant de aur.</span>
<span class="v-num v-4">4&nbsp;</span><span class="v R236_4" data-id="R236_4">Faraonul Neco l-a făcut rege peste Iuda pe Eliachim, fiul lui Iosia, în locul tatălui său Iosia, şi i-a schimbat numele în Ioiachim; iar pe Ioahaz, fratele său, Faraonul Neco l-a luat şi l-a dus în Egipt, unde a şi murit, dar nu înainte de a-i fi dat lui Faraon argintul şi aurul cerut. De atunci a început ţara să plătească tribut, după porunca lui Faraon; şi fiecare, după cum putea, cerea de la poporul ţării argint şi aur spre a-i fi dat Faraonului Neco.</span>
<span class="v-num v-5">5&nbsp;</span><span class="v R236_5" data-id="R236_5">Ioiachim avea douăzeci şi cinci de ani când a început să domnească; şi a domnit în Ierusalim vreme de unsprezece ani. Pe mama lui o chema Zebuda şi era fiica lui Pedaia din Ruma. Acesta a făcut ceea ce e rău în ochii Domnului, pe potriva a tot ceea ce făcuseră părinţii lui. În zilele lui a venit în ţară Nabucodonosor, regele Babilonului; el i-a fost supus vreme de trei ani, dar după aceea s'a scuturat de el. Iar Domnul i-a trimis împotriva lor pe Caldei, pe tâlharii Siriei, pe tâlharii Moabiţilor, pe fiii lui Amon şi pe cei ai Samariei; dar după aceasta ei au plecat, după cuvântul pe care Domnul îl grăise prin mâna robilor Săi, profeţii. Cu toate acestea, mânia Domnului încă a mai dăinuit asupra [fiilor] lui Iuda, aşa ca ei să fie lepădaţi de la faţa Lui din pricina tuturor păcatelor pe care le făcuse Manase şi din pricina sângelui nevinovat pe care îl vărsase Ioiachim - că umpluse Ierusalimul de sânge nevinovat. Însă Domnul tot n'a vrut să-l nimicească.</span>
<span class="v-num v-6">6&nbsp;</span><span class="v R236_6" data-id="R236_6">Împotriva lui s'a ridicat Nabucodonosor, regele Babilonului, şi l-a legat în cătuşe de aramă şi l-a dus în Babilon.</span>
<span class="v-num v-7">7&nbsp;</span><span class="v R236_7" data-id="R236_7">El a dus în Babilon şi o parte din vasele templului Domnului şi le-a aşezat în capiştea sa din Babilon.</span>
<span class="v-num v-8">8&nbsp;</span><span class="v R236_8" data-id="R236_8">Cât despre celelalte fapte ale lui Ioiachim şi despre toate câte le-a făcut, iată, oare nu sunt ele scrise în Cartea Faptelor din Vremea Regilor lui Iuda? Ioiachim a adormit împreună cu părinţii săi şi a fost îngropat laolaltă cu părinţii săi în Ganozai. Iar în locul lui a devenit rege Iehonia, fiul său.</span>
<span class="v-num v-9">9&nbsp;</span><span class="v R236_9" data-id="R236_9">Iehonia avea optsprezece ani când a început să domnească; el a domnit în Ierusalim vreme de trei luni şi zece zile. El a făcut ceea ce e rău în ochii Domnului.</span>
<span class="v-num v-10">10&nbsp;</span><span class="v R236_10" data-id="R236_10">La începutul anului, regele Nabucodonosor a trimis şi l-a adus în Babilon, împreună cu vasele cele scumpe ale templului Domnului; iar peste Iuda şi peste Ierusalim l-a făcut rege pe Sedechia, fratele tatălui său.</span>
<span class="v-num v-11">11&nbsp;</span><span class="v R236_11" data-id="R236_11">Sedechia avea douăzeci şi unu de ani când a început să domnească; şi a domnit în Ierusalim vreme de unsprezece ani.</span>
<span class="v-num v-12">12&nbsp;</span><span class="v R236_12" data-id="R236_12">El a făcut ceea ce e rău în ochii Domnului, Dumnezeului său; şi nu s'a ruşinat în faţa profetului Ieremia, şi nici de cuvintele Domnului;</span>
<span class="v-num v-13">13&nbsp;</span><span class="v R236_13" data-id="R236_13">întru aceasta s'a răzvrătit el împotriva regelui Nabucodonosor, în pofida jurământului pe care i-l făcuse pe Dumnezeu; şi şi-a învârtoşat cerbicea şi şi-a împietrit inima, aşa ca el să nu se întoarcă la Domnul, Dumnezeul lui Israel.</span>
<span class="v-num v-14">14&nbsp;</span><span class="v R236_14" data-id="R236_14">Şi toţi fruntaşii lui Iuda, precum şi preoţii şi poporul ţării, au sporit în a face nelegiuiri, după toate urâciunile păgânilor, şi au întinat templul Domnului, cel din Ierusalim.</span>
<span class="v-num v-15">15&nbsp;</span><span class="v R236_15" data-id="R236_15">Iar Domnul, Dumnezeul părinţilor lor, a trimis [cuvânt] prin mâna profeţilor Săi şi prin aceea a trimişilor Săi pe care i-a ridicat dis-de-dimineaţă, fiindcă voia să-Şi cruţe poporul şi sfântul Său locaş.</span>
<span class="v-num v-16">16&nbsp;</span><span class="v R236_16" data-id="R236_16">Dar ei Îi batjocoreau solii şi-I defăimau cuvintele şi-şi râdeau de profeţii Săi, până ce mânia Domnului s'a îngrămădit deasupra poporului Său în aşa măsură, încât nu mai era nimic de făcut.</span>
<span class="v-num v-17">17&nbsp;</span><span class="v R236_17" data-id="R236_17">Şi l-a adus asupră-le pe regele Caldeilor, iar acela i-a ucis pe tinerii lor, cu sabia, în casa sfântului Său locaş; şi nici pe Sedechia nu l-a cruţat; şi milă n'au avut de fecioarele lor, iar pe bătrânii lor i-au dus departe; El a dat totul în mâinile lor.</span>
<span class="v-num v-18">18&nbsp;</span><span class="v R236_18" data-id="R236_18">Şi toate vasele templului lui Dumnezeu, pe cele mari şi pe cele mici, şi vistieriile [templului Domnului], precum şi toate vistieriile regelui şi ale dregătorilor, pe toate le-a dus în Babilon.</span>
<span class="v-num v-19">19&nbsp;</span><span class="v R236_19" data-id="R236_19">Şi a ars templul Domnului; şi a dărâmat zidul Ierusalimului; şi palatele lui le-a ars cu foc; şi toate vasele cele scumpe s'au pierdut.</span>
<span class="v-num v-20">20&nbsp;</span><span class="v R236_20" data-id="R236_20">Iar pe cei rămaşi i-a strămutat în Babilon; aceştia i-au fost robi, lui şi fiilor săi, până la întemeierea regatului Mezilor,</span>
<span class="v-num v-21">21&nbsp;</span><span class="v R236_21" data-id="R236_21">ca să se plinească cuvântul Domnului, cel grăit prin gura lui Ieremia, că ţara se va sătura de atâta odihnă, prin sâmbetele ei pustii, până la împlinirea celor şaptezeci de ani.</span>
<span class="v-num v-22">22&nbsp;</span><span class="v R236_22" data-id="R236_22">În primul an de domnie al lui Cirus, regele Perşilor - la capătul profeţiei pe care Domnul o rostise prin gura lui Ieremia -, Domnul a trezit duhul lui Cirus, regele Perşilor, şi i-a poruncit să vestească în scris prin toată împărăţia lui, zicând:</span>
<span class="v-num v-23">23&nbsp;</span><span class="v R236_23" data-id="R236_23">"Aşa grăieşte Cirus, regele Perşilor: Domnul, Dumnezeul cerului, mi-a dat mie toate regatele pământului şi mi-a poruncit să-I zidesc templu în Ierusalim, în Iudeea. Cine din poporul său întreg mai este printre voi?: Dumnezeul său fie cu el, şi să plece!"</span>
</div>
</div>
<div class="footnotes">

</div>

<div class="footer"><div class="nav">
<a class="prev" href="R235.html">&lt;</a>
<a class="home" href="index.html">=</a>
<a class="next" href="ER1.html">&gt;</a>
</div></div>
</body>
</html>