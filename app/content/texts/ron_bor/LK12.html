<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>LUCA 12 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="LK.html">Biblia Ortodoxă Română Sinodală (2006)</a><a class="location" href="LK.html">LUCA 12</a><a class="prev" href="LK11.html">&lt;</a>
<a class="home" href="index.html">=</a>
<a class="next" href="LK13.html">&gt;</a>
</div></div>
<div class="section chapter LK LK12 ron_bor ron " dir="ltr" lang="ron" data-id="LK12" data-nextid="LK13" data-previd="LK11">
<div class="c">12</div>
<div class="p">
<span class="v-num v-1">1&nbsp;</span><span class="v LK12_1" data-id="LK12_1">Şi în acelaşi timp, adunându-se mulţime mii şi mii de oameni, încât se călcau unii pe alţii, Iisus a început să vorbească întâi către ucenicii Săi: Feriţi-vă de aluatul fariseilor, care este făţărnicia.</span>
<span class="v-num v-2">2&nbsp;</span><span class="v LK12_2" data-id="LK12_2">Că nimic nu este acoperit care să nu se descopere şi nimic ascuns care să nu se cunoască.</span>
<span class="v-num v-3">3&nbsp;</span><span class="v LK12_3" data-id="LK12_3">De aceea, câte aţi spus la întuneric se vor auzi la lumină; şi ceea ce aţi vorbit la ureche, în odăi, se va vesti de pe acoperişuri.</span>
<span class="v-num v-4">4&nbsp;</span><span class="v LK12_4" data-id="LK12_4">Dar vă spun vouă, prietenii Mei: Nu vă temeţi de cei care ucid trupul şi după aceasta n-au ce să mai facă.</span>
<span class="v-num v-5">5&nbsp;</span><span class="v LK12_5" data-id="LK12_5">Vă voi arăta însă de cine să vă temeţi: Temeţi-vă de acela care, după ce a ucis, are putere să arunce în gheena; da, vă zic vouă, de acela să vă temeţi.</span>
<span class="v-num v-6">6&nbsp;</span><span class="v LK12_6" data-id="LK12_6">Nu se vând oare cinci vrăbii cu doi bani? Şi nici una dintre ele nu este uitată înaintea lui Dumnezeu.</span>
<span class="v-num v-7">7&nbsp;</span><span class="v LK12_7" data-id="LK12_7">Ci şi perii capului vostru, toţi sunt număraţi. Nu vă temeţi; voi sunteţi mai de preţ decât multe vrăbii.</span>
<span class="v-num v-8">8&nbsp;</span><span class="v LK12_8" data-id="LK12_8">Şi zic vouă: Oricine va mărturisi pentru Mine înaintea oamenilor, şi Fiul Omului va mărturisi pentru el înaintea îngerilor lui Dumnezeu.</span>
<span class="v-num v-9">9&nbsp;</span><span class="v LK12_9" data-id="LK12_9">Iar cel ce se va lepăda de Mine înaintea oamenilor, lepădat va fi înaintea îngerilor lui Dumnezeu.</span>
<span class="v-num v-10">10&nbsp;</span><span class="v LK12_10" data-id="LK12_10">Oricui va spune vreun cuvânt împotriva Fiului Omului, i se va ierta; dar celui ce va huli împotriva Duhului Sfânt, nu i se va ierta.</span>
<span class="v-num v-11">11&nbsp;</span><span class="v LK12_11" data-id="LK12_11">Iar când vă vor duce în sinagogi şi la dregători şi la stăpâniri nu vă îngrijiţi cum sau ce veţi răspunde, sau ce veţi zice,</span>
<span class="v-num v-12">12&nbsp;</span><span class="v LK12_12" data-id="LK12_12">Că Duhul Sfânt vă va învăţa chiar în ceasul acela, ce trebuie să spuneţi.</span>
<span class="v-num v-13">13&nbsp;</span><span class="v LK12_13" data-id="LK12_13">Zis-a Lui cineva din mulţime: Învăţătorule, zi fratelui meu să împartă cu mine moştenirea.</span>
<span class="v-num v-14">14&nbsp;</span><span class="v LK12_14" data-id="LK12_14">Iar El i-a zis: Omule, cine M-a pus pe Mine judecător sau împărţitor peste voi?</span>
<span class="v-num v-15">15&nbsp;</span><span class="v LK12_15" data-id="LK12_15">Şi a zis către ei: Vedeţi şi păziţi-vă de toată lăcomia, căci viaţa cuiva nu stă în prisosul avuţiilor sale.</span>
<span class="v-num v-16">16&nbsp;</span><span class="v LK12_16" data-id="LK12_16">Şi le-a spus lor această pildă, zicând: Unui om bogat i-a rodit din belşug ţarina.</span>
<span class="v-num v-17">17&nbsp;</span><span class="v LK12_17" data-id="LK12_17">Şi el cugeta în sine, zicând: Ce voi face, că n-am unde să adun roadele mele?</span>
<span class="v-num v-18">18&nbsp;</span><span class="v LK12_18" data-id="LK12_18">Şi a zis: Aceasta voi face: Voi strica jitniţele mele şi mai mari le voi zidi şi voi strânge acolo tot grâul şi bunătăţile mele;</span>
<span class="v-num v-19">19&nbsp;</span><span class="v LK12_19" data-id="LK12_19">Şi voi zice sufletului meu: Suflete, ai multe bunătăţi strânse pentru mulţi ani; odihneşte-te, mănâncă, bea, veseleşte-te.</span>
<span class="v-num v-20">20&nbsp;</span><span class="v LK12_20" data-id="LK12_20">Iar Dumnezeu i-a zis: Nebune! În această noapte vor cere de la tine sufletul tău. Şi cele ce ai pregătit ale cui vor fi?</span>
<span class="v-num v-21">21&nbsp;</span><span class="v LK12_21" data-id="LK12_21">Aşa se întâmplă cu cel ce-şi adună comori sieşi şi nu se îmbogăţeşte în Dumnezeu.</span>
<span class="v-num v-22">22&nbsp;</span><span class="v LK12_22" data-id="LK12_22">Şi a zis către ucenicii Săi: De aceea zic vouă: Nu vă îngrijiţi pentru viaţa voastră ce veţi mânca, nici pentru trupul vostru cu ce vă veţi îmbrăca.</span>
<span class="v-num v-23">23&nbsp;</span><span class="v LK12_23" data-id="LK12_23">Viaţa este mai mult decât hrana şi trupul mai mult decât îmbrăcămintea.</span>
<span class="v-num v-24">24&nbsp;</span><span class="v LK12_24" data-id="LK12_24">Priviţi la corbi, că nici nu seamănă, nici nu seceră; ei n-au cămară, nici jitniţă, şi Dumnezeu îi hrăneşte. Cu cât mai de preţ sunteţi voi decât păsările!</span>
<span class="v-num v-25">25&nbsp;</span><span class="v LK12_25" data-id="LK12_25">Şi cine dintre voi, îngrijindu-se, poate să adauge staturii sale un cot?</span>
<span class="v-num v-26">26&nbsp;</span><span class="v LK12_26" data-id="LK12_26">Deci dacă nu puteţi să faceţi nici cel mai mic lucru, de ce vă îngrijiţi de celelalte?</span>
<span class="v-num v-27">27&nbsp;</span><span class="v LK12_27" data-id="LK12_27">Priviţi la crini cum cresc: Nu torc, nici nu ţes. Şi zic vouă că nici Solomon, în toată mărirea lui, nu s-a îmbrăcat ca unul dintre aceştia.</span>
<span class="v-num v-28">28&nbsp;</span><span class="v LK12_28" data-id="LK12_28">Iar dacă iarba care este azi pe câmp, iar mâine se aruncă în cuptor, Dumnezeu aşa o îmbracă, cu cât mai mult pe voi, puţin credincioşilor!</span>
<span class="v-num v-29">29&nbsp;</span><span class="v LK12_29" data-id="LK12_29">Şi voi să nu căutaţi ce veţi mânca sau ce veţi bea şi nu fiţi îngrijoraţi.</span>
<span class="v-num v-30">30&nbsp;</span><span class="v LK12_30" data-id="LK12_30">Căci toate acestea păgânii lumii le caută; dar Tatăl vostru ştie că aveţi nevoie de acestea;</span>
<span class="v-num v-31">31&nbsp;</span><span class="v LK12_31" data-id="LK12_31">Căutaţi mai întâi împărăţia Lui. Şi toate acestea se vor adăuga vouă.</span>
<span class="v-num v-32">32&nbsp;</span><span class="v LK12_32" data-id="LK12_32">Nu te teme, turmă mică, pentru că Tatăl vostru a binevoit să vă dea vouă împărăţia.</span>
<span class="v-num v-33">33&nbsp;</span><span class="v LK12_33" data-id="LK12_33">Vindeţi averile voastre şi daţi milostenie; faceţi-vă pungi care nu se învechesc, comoară neîmpuţinată în ceruri, unde fur nu se apropie, nici molie nu o strică.</span>
<span class="v-num v-34">34&nbsp;</span><span class="v LK12_34" data-id="LK12_34">Căci unde este comoara voastră, acolo este inima voastră.</span>
<span class="v-num v-35">35&nbsp;</span><span class="v LK12_35" data-id="LK12_35">Să fie mijloacele voastre încinse şi făcliile voastre aprinse.</span>
<span class="v-num v-36">36&nbsp;</span><span class="v LK12_36" data-id="LK12_36">Şi voi fiţi asemenea oamenilor care aşteaptă pe stăpânul lor când se întoarce de la nuntă, ca, venind, şi bătând, îndată să-i deschidă.</span>
<span class="v-num v-37">37&nbsp;</span><span class="v LK12_37" data-id="LK12_37">Fericite sunt slugile acelea pe care, venind, stăpânul le va afla priveghind. Adevărat zic vouă că se va încinge şi le va pune la masă şi, apropiindu-se le va sluji.</span>
<span class="v-num v-38">38&nbsp;</span><span class="v LK12_38" data-id="LK12_38">Fie că va veni la straja a doua, fie că va veni la straja a treia, şi le va găsi aşa, fericite sunt acelea.</span>
<span class="v-num v-39">39&nbsp;</span><span class="v LK12_39" data-id="LK12_39">Iar aceasta să ştiţi că, de ar şti stăpânul casei în care ceas vine furul, ar veghea şi n-ar lăsa să i se spargă casa.</span>
<span class="v-num v-40">40&nbsp;</span><span class="v LK12_40" data-id="LK12_40">Deci şi voi fiţi gata, că în ceasul în care nu gândiţi Fiul Omului va veni.</span>
<span class="v-num v-41">41&nbsp;</span><span class="v LK12_41" data-id="LK12_41">Şi a zis Petru: Doamne, către noi spui pilda aceasta sau şi către toţi?</span>
<span class="v-num v-42">42&nbsp;</span><span class="v LK12_42" data-id="LK12_42">Şi a zis Domnul: Cine este iconomul credincios şi înţelept pe care stăpânul îl va pune peste slugile sale, ca să le dea, la vreme, partea lor de grâu?</span>
<span class="v-num v-43">43&nbsp;</span><span class="v LK12_43" data-id="LK12_43">Fericită este sluga aceea pe care, venind stăpânul, o va găsi făcând aşa.</span>
<span class="v-num v-44">44&nbsp;</span><span class="v LK12_44" data-id="LK12_44">Adevărat vă spun că o va pune peste toate avuţiile sale.</span>
<span class="v-num v-45">45&nbsp;</span><span class="v LK12_45" data-id="LK12_45">Iar de va zice sluga aceea în inima sa: Stăpânul meu zăboveşte să vină, şi va începe să bată pe slugi şi pe slujnice, şi să mănânce, şi să bea şi să se îmbete,</span>
<span class="v-num v-46">46&nbsp;</span><span class="v LK12_46" data-id="LK12_46">Veni-va stăpânul slugii aceleia în ziua în care ea nu se aşteaptă şi în ceasul în care ea nu ştie şi o va tăia în două, iar partea ei va pune-o cu cei necredincioşi.</span>
<span class="v-num v-47">47&nbsp;</span><span class="v LK12_47" data-id="LK12_47">Iar sluga aceea care a ştiut voia stăpânului şi nu s-a pregătit, nici n-a făcut după voia lui, va fi bătută mult.</span>
<span class="v-num v-48">48&nbsp;</span><span class="v LK12_48" data-id="LK12_48">Şi cea care n-a ştiut, dar a făcut lucruri vrednice de bătaie, va fi bătută puţin. Şi oricui i s-a dat mult, mult i se va cere, şi cui i s-a încredinţat mult, mai mult i se va cere.</span>
<span class="v-num v-49">49&nbsp;</span><span class="v LK12_49" data-id="LK12_49">Foc am venit să arunc pe pământ şi cât aş vrea să fie acum aprins!</span>
<span class="v-num v-50">50&nbsp;</span><span class="v LK12_50" data-id="LK12_50">Şi cu botez am a Mă boteza, şi câtă nerăbdare am până ce se va îndeplini!</span>
<span class="v-num v-51">51&nbsp;</span><span class="v LK12_51" data-id="LK12_51">Vi se pare că am venit să dau pace pe pământ? Vă spun că nu, ci dezbinare.</span>
<span class="v-num v-52">52&nbsp;</span><span class="v LK12_52" data-id="LK12_52">Căci de acum înainte cinci dintr-o casă vor fi dezbinaţi: trei împotriva a doi şi doi împotriva a trei.</span>
<span class="v-num v-53">53&nbsp;</span><span class="v LK12_53" data-id="LK12_53">Dezbinaţi vor fi: tatăl împotriva fiului şi fiul împotriva tatălui, mama împotriva fiicei şi fiica împotriva mamei, soacra împotriva nurorii sale şi nora împotriva soacrei.</span>
<span class="v-num v-54">54&nbsp;</span><span class="v LK12_54" data-id="LK12_54">Şi zicea mulţimilor: Când vedeţi un nor ridicându-se dinspre apus, îndată ziceţi că vine ploaie mare; şi aşa este.</span>
<span class="v-num v-55">55&nbsp;</span><span class="v LK12_55" data-id="LK12_55">Iar când suflă vântul de la miazăzi, ziceţi că va fi arşiţă, şi aşa este.</span>
<span class="v-num v-56">56&nbsp;</span><span class="v LK12_56" data-id="LK12_56">Făţarnicilor! Faţa pământului şi a cerului ştiţi să o deosebiţi, dar vremea aceasta cum de nu o deosebiţi?</span>
<span class="v-num v-57">57&nbsp;</span><span class="v LK12_57" data-id="LK12_57">De ce, dar, de la voi înşivă nu judecaţi ce este drept?</span>
<span class="v-num v-58">58&nbsp;</span><span class="v LK12_58" data-id="LK12_58">Şi când mergi cu pârâşul tău la dregător, dă-ţi silinţa să te scapi de el pe cale, ca nu cumva să te târască la judecător, şi judecătorul să te dea în mâna temnicerului, iar temnicerul să te arunce în temniţă.</span>
<span class="v-num v-59">59&nbsp;</span><span class="v LK12_59" data-id="LK12_59">Zic ţie: Nu vei ieşi de acolo, până ce nu vei plăti şi cel din urmă ban.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="LK11.html">&lt;</a>
<a class="home" href="index.html">=</a>
<a class="next" href="LK13.html">&gt;</a>
</div></div>
</body>
</html>