<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>MIHEIA 1 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="MC.html">Biblia Ortodoxă Română Sinodală (2006)</a><a class="location" href="MC.html">MIHEIA 1</a><a class="prev" href="AM9.html">&lt;</a>
<a class="home" href="index.html">=</a>
<a class="next" href="MC2.html">&gt;</a>
</div></div>
<div class="section chapter MC MC1 ron_bor ron " dir="ltr" lang="ron" data-id="MC1" data-nextid="MC2" data-previd="AM9">
<div class="mt">MIHEIA</div>
<div class="c">1</div>
<div class="p">
<span class="v-num v-1">1&nbsp;</span><span class="v MC1_1" data-id="MC1_1">Cuvântul Domnului care a fast către Miheia din Moreşet în vremea domniei lui Iotam, Ahaz şi Iezechia, regii lui Iuda, când a avut vedenie pentru Samaria şi Ierusalim.</span>
<span class="v-num v-2">2&nbsp;</span><span class="v MC1_2" data-id="MC1_2">Ascultaţi, voi neamuri toate, ia aminte pământule şi tot ce se află pe tine! Căci Domnul Dumnezeu va fi vouă mărturie împotriva voastră, Domnul din templul cel sfânt al Său!</span>
<span class="v-num v-3">3&nbsp;</span><span class="v MC1_3" data-id="MC1_3">Căci iată Domnul va ieşi din locaşul Lui, Se va pogorî şi va păşi peste înălţimile pământului;</span>
<span class="v-num v-4">4&nbsp;</span><span class="v MC1_4" data-id="MC1_4">Munţii se vor topi sub El ca ceara în faţa focului şi văile vor curge, cum se pornesc la vale apele pe povârniş.</span>
<span class="v-num v-5">5&nbsp;</span><span class="v MC1_5" data-id="MC1_5">Toate acestea vor fi din pricina fărădelegii lui Iacov şi a păcatului casei lui Israel. Care este fărădelegea lui Iacov? Oare nu Samaria? Şi care sunt înălţimile lui Iuda? Oare nu Ierusalimul?</span>
<span class="v-num v-6">6&nbsp;</span><span class="v MC1_6" data-id="MC1_6">Pentru aceasta voi preface Samaria într-o grămadă de pietre adunate de pe câmp, când se sădeşte via; voi prăvăli în vale pietrele ei şi temeliile ei le voi dezveli.</span>
<span class="v-num v-7">7&nbsp;</span><span class="v MC1_7" data-id="MC1_7">Toate chipurile ei cele cioplite vor fi doborâte, toată bogăţia adunată din preţul desfrânării va fi arsă în foc şi toate chipurile ei de idoli le voi face una cu pământul; căci din plată de desfrânată i-a adunat şi în plată de desfrânată se vor preface!</span>
<span class="v-num v-8">8&nbsp;</span><span class="v MC1_8" data-id="MC1_8">Din această pricină Mă voi tângui şi voi urla, voi merge desculţ şi gol; voi scoate urlete ca şacalii şi ţipete ca struţii;</span>
<span class="v-num v-9">9&nbsp;</span><span class="v MC1_9" data-id="MC1_9">Căci rana ei este fără de leac, ajuns-a până în Iuda, atins-a porţile poporului Meu, până la Ierusalim.</span>
<span class="v-num v-10">10&nbsp;</span><span class="v MC1_10" data-id="MC1_10">Nu daţi de veste în Gat, şi în Aco, nu plângeţi! În Bet-Leafra tăvăliţi-vă în pulbere!</span>
<span class="v-num v-11">11&nbsp;</span><span class="v MC1_11" data-id="MC1_11">Cornul sună pentru voi, locuitori din Şafir. şi din cetatea lor nu ies cei din Taanan. Plângere se aude în Bet-Haeţel, căci veţi fi lipsiţi de sprijin.</span>
<span class="v-num v-12">12&nbsp;</span><span class="v MC1_12" data-id="MC1_12">Cum să nădăjduiască locuitorii cei din Marot că le va fi bine, când nenorocirea de la Domnul s-a coborât la porţile Ierusalimului?</span>
<span class="v-num v-13">13&nbsp;</span><span class="v MC1_13" data-id="MC1_13">Înhămaţi caii la căruţă, locuitori ai Lachişului! Iată începutul ispăşirii păcatului fiicei Sionului, căci în tine s-au aflat fărădelegile lui Israel.</span>
<span class="v-num v-14">14&nbsp;</span><span class="v MC1_14" data-id="MC1_14">De aceea tu vei renunţa să stăpâneşti Moreşet-Gat; casele Aczibului vor fi o dezamăgire pentru regii Israelului!</span>
<span class="v-num v-15">15&nbsp;</span><span class="v MC1_15" data-id="MC1_15">Îţi voi aduce un nou cuceritor ţie care locuieşti în Mareşa; strălucirea Israelului va merge până la Odolam!</span>
<span class="v-num v-16">16&nbsp;</span><span class="v MC1_16" data-id="MC1_16">Fii pleşuvă şi te rade pentru copiii tăi cei dragi, măreşte-ţi pleşuvia ca a vulturului, căci ei au fost duşi în robie, departe de tine!</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="AM9.html">&lt;</a>
<a class="home" href="index.html">=</a>
<a class="next" href="MC2.html">&gt;</a>
</div></div>
</body>
</html>