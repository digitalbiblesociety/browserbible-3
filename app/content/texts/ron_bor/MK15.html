<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>MARCU 15 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="MK.html">Biblia Ortodoxă Română Sinodală (2006)</a><a class="location" href="MK.html">MARCU 15</a><a class="prev" href="MK14.html">&lt;</a>
<a class="home" href="index.html">=</a>
<a class="next" href="MK16.html">&gt;</a>
</div></div>
<div class="section chapter MK MK15 ron_bor ron " dir="ltr" lang="ron" data-id="MK15" data-nextid="MK16" data-previd="MK14">
<div class="c">15</div>
<div class="p">
<span class="v-num v-1">1&nbsp;</span><span class="v MK15_1" data-id="MK15_1">Şi îndată dimineaţa, arhiereii, ţinând sfat cu bătrânii, cu cărturarii şi cu tot sinedriul şi legând pe Iisus, L-au dus şi L-au predat lui Pilat.</span>
<span class="v-num v-2">2&nbsp;</span><span class="v MK15_2" data-id="MK15_2">Şi L-a întrebat Pilat: Tu eşti regele iudeilor? Iar El, răspunzând, i-a zis: Tu zici.</span>
<span class="v-num v-3">3&nbsp;</span><span class="v MK15_3" data-id="MK15_3">Iar arhiereii Îl învinuiau de multe.</span>
<span class="v-num v-4">4&nbsp;</span><span class="v MK15_4" data-id="MK15_4">Iar Pilat L-a întrebat: Nu răspunzi nimic? Iată câte spun împotriva Ta.</span>
<span class="v-num v-5">5&nbsp;</span><span class="v MK15_5" data-id="MK15_5">Dar Iisus nimic n-a mai răspuns, încât Pilat se mira.</span>
<span class="v-num v-6">6&nbsp;</span><span class="v MK15_6" data-id="MK15_6">Iar la sărbătoarea Paştilor, le elibera un întemniţat pe care-l cereau ei.</span>
<span class="v-num v-7">7&nbsp;</span><span class="v MK15_7" data-id="MK15_7">Şi era unul cu numele Baraba închis împreună cu nişte răzvrătiţi, care în răscoală săvârşiseră ucidere.</span>
<span class="v-num v-8">8&nbsp;</span><span class="v MK15_8" data-id="MK15_8">Şi mulţimea, venind sus, a început să ceară lui Pilat să le facă precum obişnuia pentru ei.</span>
<span class="v-num v-9">9&nbsp;</span><span class="v MK15_9" data-id="MK15_9">Iar Pilat le-a răspuns, zicând: Voiţi să vă eliberez pe regele iudeilor?</span>
<span class="v-num v-10">10&nbsp;</span><span class="v MK15_10" data-id="MK15_10">Fiindcă ştia că arhiereii Îl dăduseră în mâna lui din invidie.</span>
<span class="v-num v-11">11&nbsp;</span><span class="v MK15_11" data-id="MK15_11">Dar arhiereii au aţâţat mulţimea ca să le elibereze mai degrabă pe Baraba.</span>
<span class="v-num v-12">12&nbsp;</span><span class="v MK15_12" data-id="MK15_12">Iar Pilat, răspunzând iarăşi, le-a zis: Ce voi face deci cu cel despre care ziceţi că este regele iudeilor?</span>
<span class="v-num v-13">13&nbsp;</span><span class="v MK15_13" data-id="MK15_13">Ei iarăşi au strigat: Răstigneşte-L!</span>
<span class="v-num v-14">14&nbsp;</span><span class="v MK15_14" data-id="MK15_14">Iar Pilat le-a zis: Dar ce rău a făcut? Iar ei mai mult strigau: Răstigneşte-L!</span>
<span class="v-num v-15">15&nbsp;</span><span class="v MK15_15" data-id="MK15_15">Şi Pilat, vrând să facă pe voia mulţimii, le-a eliberat pe Baraba, iar pe Iisus, biciuindu-L, L-a dat ca să fie răstignit.</span>
<span class="v-num v-16">16&nbsp;</span><span class="v MK15_16" data-id="MK15_16">Iar ostaşii L-au dus înăuntrul curţii, adică în pretoriu, şi au adunat toată cohorta.</span>
<span class="v-num v-17">17&nbsp;</span><span class="v MK15_17" data-id="MK15_17">Şi L-au îmbrăcat în purpură şi, împletindu-I o cunună de spini, I-au pus-o pe cap.</span>
<span class="v-num v-18">18&nbsp;</span><span class="v MK15_18" data-id="MK15_18">Şi au început să se plece în faţa Lui, zicând: Bucură-Te regele iudeilor!</span>
<span class="v-num v-19">19&nbsp;</span><span class="v MK15_19" data-id="MK15_19">Şi-L băteau peste cap cu o trestie şi-L scuipau şi, căzând în genunchi, I se închinau.</span>
<span class="v-num v-20">20&nbsp;</span><span class="v MK15_20" data-id="MK15_20">Şi după ce L-au batjocorit, L-au dezbrăcat de purpură şi L-au îmbrăcat cu hainele Lui. Şi L-au dus afară ca să-L răstignească.</span>
<span class="v-num v-21">21&nbsp;</span><span class="v MK15_21" data-id="MK15_21">Şi au silit pe un trecător, care venea din ţarină, pe Simon Cirineul, tatăl lui Alexandru şi al lui Ruf, ca să ducă crucea Lui.</span>
<span class="v-num v-22">22&nbsp;</span><span class="v MK15_22" data-id="MK15_22">Şi L-au dus la locul zis Golgota, care se tălmăceşte "locul Căpăţânii".</span>
<span class="v-num v-23">23&nbsp;</span><span class="v MK15_23" data-id="MK15_23">Şi I-au dat să bea vin amestecat cu smirnă, dar El n-a luat.</span>
<span class="v-num v-24">24&nbsp;</span><span class="v MK15_24" data-id="MK15_24">Şi L-au răstignit şi au împărţit între ei hainele Lui, aruncând sorţi pentru ele, care ce să ia.</span>
<span class="v-num v-25">25&nbsp;</span><span class="v MK15_25" data-id="MK15_25">Iar când L-au răstignit, era ceasul al treilea.</span>
<span class="v-num v-26">26&nbsp;</span><span class="v MK15_26" data-id="MK15_26">Şi vina Lui era scrisă deasupra: Regele iudeilor.</span>
<span class="v-num v-27">27&nbsp;</span><span class="v MK15_27" data-id="MK15_27">Şi împreună cu El au răstignit doi tâlhari: unul de-a dreapta şi altul de-a stânga Lui.</span>
<span class="v-num v-28">28&nbsp;</span><span class="v MK15_28" data-id="MK15_28">Şi s-a împlinit Scriptura care zice: Cu cei fără de lege a fost socotit.</span>
<span class="v-num v-29">29&nbsp;</span><span class="v MK15_29" data-id="MK15_29">Iar cei ce treceau pe acolo Îl huleau, clătinându-şi capetele şi zicând: Huu! Cel care dărâmi templul şi în trei zile îl zideşti.</span>
<span class="v-num v-30">30&nbsp;</span><span class="v MK15_30" data-id="MK15_30">Mântuieşte-Te pe Tine Însuţi, coborându-Te de pe cruce!</span>
<span class="v-num v-31">31&nbsp;</span><span class="v MK15_31" data-id="MK15_31">De asemenea şi arhiereii, batjocorindu-L între ei, împreună cu cărturarii, ziceau: Pe alţii a mântuit, dar pe Sine nu poate să Se mântuiască!</span>
<span class="v-num v-32">32&nbsp;</span><span class="v MK15_32" data-id="MK15_32">Hristos, regele lui Israel, să Se coboare de pe cruce, ca să vedem şi să credem. Şi cei împreună răstigniţi cu El Îl ocărau.</span>
<span class="v-num v-33">33&nbsp;</span><span class="v MK15_33" data-id="MK15_33">Iar când a fost ceasul al şaselea, întuneric s-a făcut peste tot pământul până la ceasul al nouălea.</span>
<span class="v-num v-34">34&nbsp;</span><span class="v MK15_34" data-id="MK15_34">Şi la al nouălea ceas, a strigat Iisus cu glas mare: Eloi, Eloi, lama sabahtani?, care se tălmăceşte: Dumnezeul Meu, Dumnezeul Meu, de ce M-ai părăsit?</span>
<span class="v-num v-35">35&nbsp;</span><span class="v MK15_35" data-id="MK15_35">Iar unii din cei ce stăteau acolo, auzind, ziceau: Iată, îl strigă pe Ilie.</span>
<span class="v-num v-36">36&nbsp;</span><span class="v MK15_36" data-id="MK15_36">Şi, alergând, unul a înmuiat un burete în oţet, l-a pus într-o trestie şi I-a dat să bea, zicând: Lăsaţi să vedem dacă vine Ilie ca să-L coboare.</span>
<span class="v-num v-37">37&nbsp;</span><span class="v MK15_37" data-id="MK15_37">Iar Iisus, scoţând un strigăt mare, Şi-a dat duhul.</span>
<span class="v-num v-38">38&nbsp;</span><span class="v MK15_38" data-id="MK15_38">Şi catapeteasma templului s-a rupt în două, de sus până jos.</span>
<span class="v-num v-39">39&nbsp;</span><span class="v MK15_39" data-id="MK15_39">Iar sutaşul care stătea în faţa Lui, văzând că astfel Şi-a dat duhul, a zis: Cu adevărat omul acesta era Fiul lui Dumnezeu!</span>
<span class="v-num v-40">40&nbsp;</span><span class="v MK15_40" data-id="MK15_40">Şi erau şi femei care priveau de departe; între ele: Maria Magdalena, Maria, mama lui Iacov cel Mic şi a lui Iosi, şi Salomeea,</span>
<span class="v-num v-41">41&nbsp;</span><span class="v MK15_41" data-id="MK15_41">Care, pe când era El în Galileea, mergeau după El şi Îi slujeau, şi multe altele care se suiseră cu El la Ierusalim.</span>
<span class="v-num v-42">42&nbsp;</span><span class="v MK15_42" data-id="MK15_42">Şi făcându-se seară, fiindcă era vineri, care este înaintea sâmbetei,</span>
<span class="v-num v-43">43&nbsp;</span><span class="v MK15_43" data-id="MK15_43">Şi venind Iosif cel din Arimateea, sfetnic ales, care aştepta şi el împărăţia lui Dumnezeu, şi, îndrăznind, a intrat la Pilat şi a cerut trupul lui Iisus.</span>
<span class="v-num v-44">44&nbsp;</span><span class="v MK15_44" data-id="MK15_44">Iar Pilat s-a mirat că a şi murit şi, chemând pe sutaş, l-a întrebat dacă a murit de mult.</span>
<span class="v-num v-45">45&nbsp;</span><span class="v MK15_45" data-id="MK15_45">Şi aflând de la sutaş, a dăruit lui Iosif trupul.</span>
<span class="v-num v-46">46&nbsp;</span><span class="v MK15_46" data-id="MK15_46">Şi Iosif, cumpărând giulgiu şi coborându-L de pe cruce, L-a înfăşurat în giulgiu şi L-a pus într-un mormânt care era săpat în stâncă, şi a prăvălit o piatră la uşa mormântului.</span>
<span class="v-num v-47">47&nbsp;</span><span class="v MK15_47" data-id="MK15_47">Iar Maria Magdalena şi Maria, mama lui Iosi, priveau unde L-au pus.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="MK14.html">&lt;</a>
<a class="home" href="index.html">=</a>
<a class="next" href="MK16.html">&gt;</a>
</div></div>
</body>
</html>