<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNTÂI PARALIPOMENA (SAU CARTEA ÎNTÂI A CRONICILOR) 10 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="R1.html">Biblia Ortodoxă Română Sinodală (2006)</a><a class="location" href="R1.html">CARTEA ÎNTÂI PARALIPOMENA (SAU CARTEA ÎNTÂI A CRONICILOR) 10</a><a class="prev" href="R19.html">&lt;</a>
<a class="home" href="index.html">=</a>
<a class="next" href="R111.html">&gt;</a>
</div></div>
<div class="section chapter R1 R110 ron_bor ron " dir="ltr" lang="ro" data-id="R110" data-nextid="R111" data-previd="R19">
<div class="c">10</div>
<div class="p">
<span class="v-num v-1">1&nbsp;</span><span class="v R110_1" data-id="R110_1">În vremea aceea Filistenii s-au ridicat cu război asupra lui Israel şi Israeliţii au fugit de Filisteni şi au căzut biruiţi pe muntele Ghilboa.</span>
<span class="v-num v-2">2&nbsp;</span><span class="v R110_2" data-id="R110_2">Atunci au alergat Filistenii după Saul şi după fiii lui şi au ucis Filistenii pe Ionatan, pe Aminadab şi pe Melchişua, fiii lui Saul.</span>
<span class="v-num v-3">3&nbsp;</span><span class="v R110_3" data-id="R110_3">Iar lupta împotriva lui Saul s-a înteţit şi arcaşii au tras asupra lui, aşa că el a fost rănit de săgeţi.</span>
<span class="v-num v-4">4&nbsp;</span><span class="v R110_4" data-id="R110_4">Saul a zis purtătorului său de arme: "Scoate sabia ta şi mă străpunge cu ea, ca să nu vină aceşti netăiaţi împrejur şi să-şi bată joc de mine". Dar purtătorul de arme nu s-a hotărât la aceasta, pentru că se speriase foarte tare. Atunci Saul a luat sabia şi s-a aruncat în ea.</span>
<span class="v-num v-5">5&nbsp;</span><span class="v R110_5" data-id="R110_5">Văzând purtătorul de arme că Saul a murit, s-a aruncat şi el în sabia sa.</span>
<span class="v-num v-6">6&nbsp;</span><span class="v R110_6" data-id="R110_6">Aşa a murit Saul cu cei trei fii ai lui şi toată casa a murit împreună cu el.</span>
<span class="v-num v-7">7&nbsp;</span><span class="v R110_7" data-id="R110_7">Când au văzut Israeliţii, care erau în vale, că fug toţi şi că Saul şi fiii lui au murit, au lăsat cetăţile lor şi au fugit în toate părţile, iar Filistenii au venit şi s-au aşezat în ele.</span>
<span class="v-num v-8">8&nbsp;</span><span class="v R110_8" data-id="R110_8">A doua zi au venit Filistenii să ridice pe cei ucişi şi, găsind pe Saul şi pe fiii lui căzuţi pe muntele Ghilboa,</span>
<span class="v-num v-9">9&nbsp;</span><span class="v R110_9" data-id="R110_9">L-au dezbrăcat şi i-au luat capul şi armele şi au trimis prin ţara Filistenilor, să se vestească aceasta înaintea idolilor lor şi înaintea poporului.</span>
<span class="v-num v-10">10&nbsp;</span><span class="v R110_10" data-id="R110_10">Armele lui le-au pus în templul zeilor lor, iar capul lui l-au spânzurat în templul lui Dagon.</span>
<span class="v-num v-11">11&nbsp;</span><span class="v R110_11" data-id="R110_11">Atunci auzind tot Iabeşul Galaadului ce au făcut Filistenii cu Saul,</span>
<span class="v-num v-12">12&nbsp;</span><span class="v R110_12" data-id="R110_12">S-au ridicat toţi oamenii de luptă, au luat trupul lui Saul şi trupurile fiilor lui, le-au dus în Iabeş şi au îngropat oasele lor sub un stejar în Iabeş şi au postit şapte zile.</span>
<span class="v-num v-13">13&nbsp;</span><span class="v R110_13" data-id="R110_13">Aşa a murit Saul pentru nelegiuirea sa pe care o făcuse el înaintea Domnului, pentru că n-a păzit cuvântul Domnului şi pentru că a întrebat şi a cercetat o vrăjitoare</span>
<span class="v-num v-14">14&nbsp;</span><span class="v R110_14" data-id="R110_14">Şi nu a cercetat pe Domnul. De aceea a şi fost el omorât şi domnia a fost dată lui David, fiul lui Iesei.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="R19.html">&lt;</a>
<a class="home" href="index.html">=</a>
<a class="next" href="R111.html">&gt;</a>
</div></div>
</body>
</html>