<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEȘIREA A DOUA CARTE A LUI MOISE 1 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EX.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="EX.html">IEȘIREA A DOUA CARTE A LUI MOISE 1</a><a class="prev" href="GN50.html">&lt;</a>
<a class="home" href="index.html">=</a>
<a class="next" href="EX2.html">&gt;</a>
</div></div>
<div class="section chapter EX EX1 ron_roa ron " dir="ltr" lang="ron" data-id="EX1" data-nextid="EX2" data-previd="GN50">
<div class="mt">IEȘIREA A DOUA CARTE A LUI MOISE</div>
<div class="c">1</div>
<div class="p">
<span class="v-num v-1">1&nbsp;</span><span class="v EX1_1" data-id="EX1_1">Iată numele fiilor lui Israel veniţi în Egipt împreună cu Iacob, tatăl lor - fiecare cu toată casa sa:</span>
<span class="v-num v-2">2&nbsp;</span><span class="v EX1_2" data-id="EX1_2">Ruben, Simeon, Levi şi Iuda,</span>
<span class="v-num v-3">3&nbsp;</span><span class="v EX1_3" data-id="EX1_3">Isahar, Zabulon şi Veniamin,</span>
<span class="v-num v-4">4&nbsp;</span><span class="v EX1_4" data-id="EX1_4">Dan, Neftali, Gad şi Aşer.</span>
<span class="v-num v-5">5&nbsp;</span><span class="v EX1_5" data-id="EX1_5">Iosif se afla mai demult în Egipt. Dar sufletele odrăslite din [coapsele lui] Iacob erau, de toate, şaptezeci şi cinci .</span>
<span class="v-num v-6">6&nbsp;</span><span class="v EX1_6" data-id="EX1_6">Apoi Iosif a murit, precum şi toţi fraţii săi şi toţi cei din vremea aceea.</span>
<span class="v-num v-7">7&nbsp;</span><span class="v EX1_7" data-id="EX1_7">Iar fiii lui Israel s'au prăsit în număr mare şi s'au tot înmulţit şi-au tot crescut şi au devenit foarte puternici; se umpluse ţara de ei.</span>
<span class="v-num v-8">8&nbsp;</span><span class="v EX1_8" data-id="EX1_8">Atunci s'a ridicat peste Egipt un alt rege care nu-l cunoscuse pe Iosif.</span>
<span class="v-num v-9">9&nbsp;</span><span class="v EX1_9" data-id="EX1_9">Acesta a zis către poporul său: "Iată că neamul fiilor lui Israel e mult mai numeros şi mult mai puternic decât noi.</span>
<span class="v-num v-10">10&nbsp;</span><span class="v EX1_10" data-id="EX1_10">Haideţi dar să luăm împotrivă-le măsuri iscusite, în aşa fel încât să nu se mai înmulţească; altfel, la vreme de război se vor uni şi ei cu vrăjmaşii noştri, ne vor birui şi-apoi vor ieşi din ţară".</span>
<span class="v-num v-11">11&nbsp;</span><span class="v EX1_11" data-id="EX1_11">Şi astfel au pus peste ei vătafi de cor-voadă, pentru ca prin munci grele să le facă viaţa grea; şi i-au zidit lui Faraon cetăţi-grânare: Pitom şi Ramses şi On, adică Iliopolis .</span>
<span class="v-num v-12">12&nbsp;</span><span class="v EX1_12" data-id="EX1_12">Dar cu cât erau mai apăsaţi, cu atât ei se înmulţeau şi deveneau mai puternici, aşa că pe Egipteni i-a prins groaza de fiii lui Israel.</span>
<span class="v-num v-13">13&nbsp;</span><span class="v EX1_13" data-id="EX1_13">Ca atare, Egiptenii îi puneau pe fiii lui Israel la muncă silnică</span>
<span class="v-num v-14">14&nbsp;</span><span class="v EX1_14" data-id="EX1_14">şi le făceau viaţa amară prin lucrări grele: la frământatul lutului, la cărămidărie şi la tot felul de munci pe câmp; aşadar, prin orice fel de muncă la care-i sileau cu străşnicie.</span>
<span class="v-num v-15">15&nbsp;</span><span class="v EX1_15" data-id="EX1_15">Apoi regele Egiptului le-a grăit moaşelor evreice, dintre care una se numea Şifra şi alta Pua,</span>
<span class="v-num v-16">16&nbsp;</span><span class="v EX1_16" data-id="EX1_16">şi le-a zis: "Când moşiţi la evreice, luaţi seama când sunt să nască: de va fi băiat, omorâţi-l; iar de va fi fată, s'o cruţaţi".</span>
<span class="v-num v-17">17&nbsp;</span><span class="v EX1_17" data-id="EX1_17">Moaşele însă s'au temut de Dumnezeu: ele n'au făcut precum le poruncise regele Egiptului, ci i-au lăsat pe băieţi în viaţă.</span>
<span class="v-num v-18">18&nbsp;</span><span class="v EX1_18" data-id="EX1_18">Atunci regele Egiptului le-a chemat pe moaşe şi le-a zis: "De ce-aţi făcut voi lucrul acesta, de i-aţi lăsat în viaţă pe băieţi?"</span>
<span class="v-num v-19">19&nbsp;</span><span class="v EX1_19" data-id="EX1_19">Moaşele i-au răspuns lui Faraon: "Femeile evreice nu sunt ca egiptencele ; ele nasc înainte de a le veni moaşele".</span>
<span class="v-num v-20">20&nbsp;</span><span class="v EX1_20" data-id="EX1_20">Iar Dumnezeu le-a făcut bine moaşelor; poporul [lui Israel] se înmulţea şi foarte se întărea.</span>
<span class="v-num v-21">21&nbsp;</span><span class="v EX1_21" data-id="EX1_21">Şi fiindcă moaşele s'au temut de Dumnezeu, El le-a întărit casele.</span>
<span class="v-num v-22">22&nbsp;</span><span class="v EX1_22" data-id="EX1_22">Atunci Faraon i-a poruncit întregului său popor: "Tot copilul de parte bărbătească ce li se va naşte Evreilor să-l aruncaţi în Nil ; pe fete însă, pe toate, să le lăsaţi în viaţă".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="GN50.html">&lt;</a>
<a class="home" href="index.html">=</a>
<a class="next" href="EX2.html">&gt;</a>
</div></div>
</body>
</html>