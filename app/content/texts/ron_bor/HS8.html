<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>OSEA 8 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="HS.html">Biblia Ortodoxă Română Sinodală (2006)</a><a class="location" href="HS.html">OSEA 8</a><a class="prev" href="HS7.html">&lt;</a>
<a class="home" href="index.html">=</a>
<a class="next" href="HS9.html">&gt;</a>
</div></div>
<div class="section chapter HS HS8 ron_bor ron " dir="ltr" lang="ro" data-id="HS8" data-nextid="HS9" data-previd="HS7">
<div class="c">8</div>
<div class="p">
<span class="v-num v-1">1&nbsp;</span><span class="v HS8_1" data-id="HS8_1">Sună din trâmbiţă! Vrăjmaşul vine ca un vultur asupra templului Domnului!... Pentru că ei au călcat legământul cu Mine; împotriva legii Mele au păcătuit laolaltă.</span>
<span class="v-num v-2">2&nbsp;</span><span class="v HS8_2" data-id="HS8_2">Cu toate acestea ei strigă: "Dumnezeul meu, noi cei din Israel Te-am cunoscut pe Tine!"</span>
<span class="v-num v-3">3&nbsp;</span><span class="v HS8_3" data-id="HS8_3">Israel a dispreţuit milostivirea mântuitoare; duşmanul să-l urmărească!</span>
<span class="v-num v-4">4&nbsp;</span><span class="v HS8_4" data-id="HS8_4">Ei şi-au ales rege fără voinţa Mea, şi-au pus căpetenii fără ca Eu să fi ştiut. Din aurul şi din argintul lor şi-au făcut idoli, ca ei să se prăbuşească.</span>
<span class="v-num v-5">5&nbsp;</span><span class="v HS8_5" data-id="HS8_5">Samaria aduce jertfă unui viţel; mânia Mea stă aprinsă împotriva lor. Până când pot să rămână ei nepedepsiţi?</span>
<span class="v-num v-6">6&nbsp;</span><span class="v HS8_6" data-id="HS8_6">Că el este din Israel, un meşter l-a lucrat, dar el nu este Dumnezeu. Să fie sfărâmat în bucăţi viţelul Samariei!</span>
<span class="v-num v-7">7&nbsp;</span><span class="v HS8_7" data-id="HS8_7">Pentru că ei au semănat vânt, vor culege furtună; o semănătură care nu rodeşte spice şi care nu au nici un grăunte în ele! Şi dacă ar avea ceva în ele, străinii să le mănânce!</span>
<span class="v-num v-8">8&nbsp;</span><span class="v HS8_8" data-id="HS8_8">Israel va fi nimicit, va fi socotit printre neamuri ca un vas fără preţ.</span>
<span class="v-num v-9">9&nbsp;</span><span class="v HS8_9" data-id="HS8_9">Că ei şi-au îndreptat ochii spre Asirieni, au dat daruri de dragoste...</span>
<span class="v-num v-10">10&nbsp;</span><span class="v HS8_10" data-id="HS8_10">- Chiar când ei vor fi împrăştiaţi printre neamuri, Eu îi voi aduna laolaltă - şi ei vor înceta ca să-şi ungă regi şi căpetenii.</span>
<span class="v-num v-11">11&nbsp;</span><span class="v HS8_11" data-id="HS8_11">Efraim şi-a clădit multe altare - cu gând de păcat au fast ridicate!</span>
<span class="v-num v-12">12&nbsp;</span><span class="v HS8_12" data-id="HS8_12">Dacă Eu aş scrie pentru el o mie de porunci ale legii Mele, ele sunt privite ca ale unui străin.</span>
<span class="v-num v-13">13&nbsp;</span><span class="v HS8_13" data-id="HS8_13">Le plac jertfe şi ei le aduc, carne vor şi o mănâncă. Domnul nu le binevoieşte. Şi acum Îmi voi aduce aminte de fărădelegile lor şi voi pedepsi păcatele lor. Să se întoarcă în Egipt!</span>
<span class="v-num v-14">14&nbsp;</span><span class="v HS8_14" data-id="HS8_14">Israel a uitat pe Ziditorul său şi şi-a clădit palate, şi Iuda şi-a înmulţit întăriturile sale; de aceea voi trimite foc în cetăţile lui care îi va mistui palatele.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="HS7.html">&lt;</a>
<a class="home" href="index.html">=</a>
<a class="next" href="HS9.html">&gt;</a>
</div></div>
</body>
</html>