<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IOAN 11 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JN.html">Biblia Ortodoxă Română Sinodală (2006)</a><a class="location" href="JN.html">IOAN 11</a><a class="prev" href="JN10.html">&lt;</a>
<a class="home" href="index.html">=</a>
<a class="next" href="JN12.html">&gt;</a>
</div></div>
<div class="section chapter JN JN11 ron_bor ron " dir="ltr" lang="ro" data-id="JN11" data-nextid="JN12" data-previd="JN10">
<div class="c">11</div>
<div class="p">
<span class="v-num v-1">1&nbsp;</span><span class="v JN11_1" data-id="JN11_1">Şi era bolnav un oarecare Lazăr din Betania, satul Mariei şi al Martei, sora ei.</span>
<span class="v-num v-2">2&nbsp;</span><span class="v JN11_2" data-id="JN11_2">Iar Maria era aceea care a uns cu mir pe Domnul şi I-a şters picioarele cu părul capului ei, al cărei frate Lazăr era bolnav.</span>
<span class="v-num v-3">3&nbsp;</span><span class="v JN11_3" data-id="JN11_3">Deci au trimis surorile la El, zicând: Doamne, iată, cel pe care îl iubeşti este bolnav.</span>
<span class="v-num v-4">4&nbsp;</span><span class="v JN11_4" data-id="JN11_4">Iar Iisus, auzind, a zis: Această boală nu este spre moarte, ci pentru slava lui Dumnezeu, ca, prin ea, Fiul lui Dumnezeu să Se slăvească.</span>
<span class="v-num v-5">5&nbsp;</span><span class="v JN11_5" data-id="JN11_5">Şi iubea Iisus pe Marta şi pe sora ei şi pe Lazăr.</span>
<span class="v-num v-6">6&nbsp;</span><span class="v JN11_6" data-id="JN11_6">Când a auzit, deci, că este bolnav, atunci a rămas două zile în locul în care era.</span>
<span class="v-num v-7">7&nbsp;</span><span class="v JN11_7" data-id="JN11_7">Apoi, după aceea, a zis ucenicilor: Să mergem iarăşi în Iudeea.</span>
<span class="v-num v-8">8&nbsp;</span><span class="v JN11_8" data-id="JN11_8">Ucenicii I-au zis: Învăţătorule, acum căutau iudeii să Te ucidă cu pietre, şi iarăşi Te duci acolo?</span>
<span class="v-num v-9">9&nbsp;</span><span class="v JN11_9" data-id="JN11_9">A răspuns Iisus: Nu sunt oare douăsprezece ceasuri într-o zi? Dacă umblă cineva ziua, nu se împiedică, pentru că el vede lumina acestei lumi;</span>
<span class="v-num v-10">10&nbsp;</span><span class="v JN11_10" data-id="JN11_10">Iar dacă umblă cineva noaptea se împiedică, pentru că lumina nu este în el.</span>
<span class="v-num v-11">11&nbsp;</span><span class="v JN11_11" data-id="JN11_11">A zis acestea, şi după aceea le-a spus: Lazăr, prietenul nostru, a adormit; Mă duc să-l trezesc.</span>
<span class="v-num v-12">12&nbsp;</span><span class="v JN11_12" data-id="JN11_12">Deci I-au zis ucenicii: Doamne, dacă a adormit, se va face bine.</span>
<span class="v-num v-13">13&nbsp;</span><span class="v JN11_13" data-id="JN11_13">Iar Iisus vorbise despre moartea lui, iar ei credeau că vorbeşte despre somn ca odihnă.</span>
<span class="v-num v-14">14&nbsp;</span><span class="v JN11_14" data-id="JN11_14">Deci atunci Iisus le-a spus lor pe faţă: Lazăr a murit.</span>
<span class="v-num v-15">15&nbsp;</span><span class="v JN11_15" data-id="JN11_15">Şi Mă bucur pentru voi, ca să credeţi că n-am fost acolo. Dar să mergem la el.</span>
<span class="v-num v-16">16&nbsp;</span><span class="v JN11_16" data-id="JN11_16">Deci a zis Toma, care se numeşte Geamănul, celorlalţi ucenici: Să mergem şi noi şi să murim cu El.</span>
<span class="v-num v-17">17&nbsp;</span><span class="v JN11_17" data-id="JN11_17">Deci, venind, Iisus l-a găsit pus de patru zile în mormânt.</span>
<span class="v-num v-18">18&nbsp;</span><span class="v JN11_18" data-id="JN11_18">Iar Betania era aproape de Ierusalim, ca la cincisprezece stadii.</span>
<span class="v-num v-19">19&nbsp;</span><span class="v JN11_19" data-id="JN11_19">Şi mulţi dintre iudei veniseră la Marta şi Maria ca să le mângâie pentru fratele lor.</span>
<span class="v-num v-20">20&nbsp;</span><span class="v JN11_20" data-id="JN11_20">Deci Marta, când a auzit că vine Iisus, a ieşit în întâmpinarea Lui, iar Maria şedea în casă.</span>
<span class="v-num v-21">21&nbsp;</span><span class="v JN11_21" data-id="JN11_21">Şi a zis către Iisus: Doamne, dacă ai fi fost aici, fratele meu n-ar fi murit.</span>
<span class="v-num v-22">22&nbsp;</span><span class="v JN11_22" data-id="JN11_22">Dar şi acum ştiu că oricâte vei cere de la Dumnezeu, Dumnezeu îţi va da.</span>
<span class="v-num v-23">23&nbsp;</span><span class="v JN11_23" data-id="JN11_23">Iisus i-a zis: Fratele tău va învia.</span>
<span class="v-num v-24">24&nbsp;</span><span class="v JN11_24" data-id="JN11_24">Marta i-a zis: Ştiu că va învia la înviere, în ziua cea de apoi.</span>
<span class="v-num v-25">25&nbsp;</span><span class="v JN11_25" data-id="JN11_25">Şi Iisus i-a zis: Eu sunt învierea şi viaţa; cel ce crede în Mine, chiar dacă va muri, va trăi.</span>
<span class="v-num v-26">26&nbsp;</span><span class="v JN11_26" data-id="JN11_26">Şi oricine trăieşte şi crede în Mine nu va muri în veac. Crezi tu aceasta?</span>
<span class="v-num v-27">27&nbsp;</span><span class="v JN11_27" data-id="JN11_27">Zis-a Lui: Da, Doamne. Eu am crezut că Tu eşti Hristosul, Fiul lui Dumnezeu, Care a venit în lume.</span>
<span class="v-num v-28">28&nbsp;</span><span class="v JN11_28" data-id="JN11_28">Şi zicând aceasta, s-a dus şi a chemat pe Maria, sora ei, zicându-i în taină: Învăţătorul este aici şi te cheamă.</span>
<span class="v-num v-29">29&nbsp;</span><span class="v JN11_29" data-id="JN11_29">Când a auzit aceea, s-a sculat degrabă şi a venit la El.</span>
<span class="v-num v-30">30&nbsp;</span><span class="v JN11_30" data-id="JN11_30">Şi Iisus nu venise încă în sat, ci era în locul unde Îl întâmpinase Marta.</span>
<span class="v-num v-31">31&nbsp;</span><span class="v JN11_31" data-id="JN11_31">Iar iudeii care erau cu ea în casă şi o mângâiau, văzând pe Maria că s-a sculat degrabă şi a ieşit afară, au mers după ea socotind că a plecat la mormânt, ca să plângă acolo.</span>
<span class="v-num v-32">32&nbsp;</span><span class="v JN11_32" data-id="JN11_32">Deci Maria, când a venit unde era Iisus, văzându-L, a căzut la picioarele Lui, zicându-I: Doamne, dacă ai fi fost aici, fratele meu n-ar fi murit.</span>
<span class="v-num v-33">33&nbsp;</span><span class="v JN11_33" data-id="JN11_33">Deci Iisus, când a văzut-o plângând şi pe iudeii care veniseră cu ea plângând şi ei, a suspinat cu duhul şi S-a tulburat întru Sine.</span>
<span class="v-num v-34">34&nbsp;</span><span class="v JN11_34" data-id="JN11_34">Şi a zis: Unde l-aţi pus? Zis-au Lui: Doamne, vino şi vezi.</span>
<span class="v-num v-35">35&nbsp;</span><span class="v JN11_35" data-id="JN11_35">Şi a lăcrimat Iisus.</span>
<span class="v-num v-36">36&nbsp;</span><span class="v JN11_36" data-id="JN11_36">Deci ziceau iudeii: Iată cât de mult îl iubea.</span>
<span class="v-num v-37">37&nbsp;</span><span class="v JN11_37" data-id="JN11_37">Iar unii dintre ei ziceau: Nu putea, oare, Acesta care a deschis ochii orbului să facă aşa ca şi acesta să nu moară?</span>
<span class="v-num v-38">38&nbsp;</span><span class="v JN11_38" data-id="JN11_38">Deci suspinând iarăşi Iisus întru Sine, a mers la mormânt. Şi era o peşteră şi o piatră era aşezată pe ea.</span>
<span class="v-num v-39">39&nbsp;</span><span class="v JN11_39" data-id="JN11_39">Iisus a zis: Ridicaţi piatra. Marta, sora celui răposat, I-a zis: Doamne, deja miroase, că este a patra zi.</span>
<span class="v-num v-40">40&nbsp;</span><span class="v JN11_40" data-id="JN11_40">Iisus i-a zis: Nu ţi-am spus că dacă vei crede, vei vedea slava lui Dumnezeu?</span>
<span class="v-num v-41">41&nbsp;</span><span class="v JN11_41" data-id="JN11_41">Au ridicat deci piatra, iar Iisus Şi-a ridicat ochii în sus şi a zis: Părinte, Îţi mulţumesc că M-ai ascultat.</span>
<span class="v-num v-42">42&nbsp;</span><span class="v JN11_42" data-id="JN11_42">Eu ştiam că întotdeauna Mă asculţi, dar pentru mulţimea care stă împrejur am zis, ca să creadă că Tu M-ai trimis.</span>
<span class="v-num v-43">43&nbsp;</span><span class="v JN11_43" data-id="JN11_43">Şi zicând acestea, a strigat cu glas mare: Lazăre, vino afară!</span>
<span class="v-num v-44">44&nbsp;</span><span class="v JN11_44" data-id="JN11_44">Şi a ieşit mortul, fiind legat la picioare şi la mâini cu fâşii de pânză şi faţa lui era înfăşurată cu mahramă. Iisus le-a zis: Dezlegaţi-l şi lăsaţi-l să meargă.</span>
<span class="v-num v-45">45&nbsp;</span><span class="v JN11_45" data-id="JN11_45">Deci mulţi dintre iudeii care veniseră la Maria şi văzuseră ce a făcut Iisus au crezut în El.</span>
<span class="v-num v-46">46&nbsp;</span><span class="v JN11_46" data-id="JN11_46">Iar unii dintre ei s-au dus la farisei şi le-au spus cele ce făcuse Iisus.</span>
<span class="v-num v-47">47&nbsp;</span><span class="v JN11_47" data-id="JN11_47">Deci arhiereii şi fariseii au adunat sinedriul şi ziceau: Ce facem, pentru că Omul Acesta face multe minuni?</span>
<span class="v-num v-48">48&nbsp;</span><span class="v JN11_48" data-id="JN11_48">Dacă-L lăsăm aşa toţi vor crede în El, şi vor veni romanii şi ne vor lua ţara şi neamul.</span>
<span class="v-num v-49">49&nbsp;</span><span class="v JN11_49" data-id="JN11_49">Iar Caiafa, unul dintre ei, care în anul acela era arhiereu le-a zis: Voi nu ştiţi nimic;</span>
<span class="v-num v-50">50&nbsp;</span><span class="v JN11_50" data-id="JN11_50">Nici nu gândiţi că ne este mai de folos să moară un om pentru popor, decât să piară tot neamul.</span>
<span class="v-num v-51">51&nbsp;</span><span class="v JN11_51" data-id="JN11_51">Dar aceasta n-a zis-o de la sine, ci, fiind arhiereu al anului aceluia, a proorocit că Iisus avea să moară pentru neam,</span>
<span class="v-num v-52">52&nbsp;</span><span class="v JN11_52" data-id="JN11_52">Şi nu numai pentru neam, ci şi ca să adune laolaltă pe fiii lui Dumnezeu cei împrăştiaţi.</span>
<span class="v-num v-53">53&nbsp;</span><span class="v JN11_53" data-id="JN11_53">Deci, din ziua aceea, s-au hotărât ca să-L ucidă.</span>
<span class="v-num v-54">54&nbsp;</span><span class="v JN11_54" data-id="JN11_54">De aceea Iisus nu mai umbla pe faţă printre iudei, ci a plecat de acolo într-un ţinut aproape de pustie, într-o cetate numită Efraim, şi acolo a rămas cu ucenicii Săi.</span>
<span class="v-num v-55">55&nbsp;</span><span class="v JN11_55" data-id="JN11_55">Şi era aproape Paştile iudeilor şi mulţi din ţară s-au suit la Ierusalim, mai înainte de Paşti, ca să se curăţească.</span>
<span class="v-num v-56">56&nbsp;</span><span class="v JN11_56" data-id="JN11_56">Deci căutau pe Iisus şi, pe când stăteau în templu, ziceau între ei: Ce vi se pare? Oare nu va veni la sărbătoare?</span>
<span class="v-num v-57">57&nbsp;</span><span class="v JN11_57" data-id="JN11_57">Iar arhiereii şi fariseii dăduseră porunci, că dacă va şti cineva unde este, să dea de veste, ca să-L prindă.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JN10.html">&lt;</a>
<a class="home" href="index.html">=</a>
<a class="next" href="JN12.html">&gt;</a>
</div></div>
</body>
</html>