<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>ISAIA 30 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="IS.html">Biblia Ortodoxă Română Sinodală (2006)</a><a class="location" href="IS.html">ISAIA 30</a><a class="prev" href="IS29.html">&lt;</a>
<a class="home" href="index.html">=</a>
<a class="next" href="IS31.html">&gt;</a>
</div></div>
<div class="section chapter IS IS30 ron_bor ron " dir="ltr" lang="ron" data-id="IS30" data-nextid="IS31" data-previd="IS29">
<div class="c">30</div>
<div class="p">
<span class="v-num v-1">1&nbsp;</span><span class="v IS30_1" data-id="IS30_1">Vai de feciorii răzvrătiţi, zice Domnul, vai de cei ce fac planuri fără Mine, care fac legăminte ce nu sunt în Duhul Meu, ca să grămădească păcate peste păcate.</span>
<span class="v-num v-2">2&nbsp;</span><span class="v IS30_2" data-id="IS30_2">Ei iau calea Egiptului, fără să fi întrebat gura Mea, să cerşească de la Faraon ajutor şi la umbra Egiptului să se adăpostească.</span>
<span class="v-num v-3">3&nbsp;</span><span class="v IS30_3" data-id="IS30_3">Pentru aceasta sprijinul lui Faraon va fi pentru voi ruşine şi râs adăpostul la umbra lui.</span>
<span class="v-num v-4">4&nbsp;</span><span class="v IS30_4" data-id="IS30_4">Deşi căpeteniile lui sunt la Ţoan şi până la Hanes ajung trimişii lui,</span>
<span class="v-num v-5">5&nbsp;</span><span class="v IS30_5" data-id="IS30_5">Toţi sunt neliniştiţi de acest popor, care nu le va fi de folos, care nu le va da nici un ajutor, ci numai nedumerire şi ocară.</span>
<span class="v-num v-6">6&nbsp;</span><span class="v IS30_6" data-id="IS30_6">Proorocie despre fiarele de la miazăzi: Printr-o ţară de strâmtorare şi îngrijorare, cu lei şi leoaice mugitoare, năpârci şi şerpi zburători, ei duc pe măgari avuţiile lor şi pe cămile comorile lor, către un popor care nu le foloseşte la nimic.</span>
<span class="v-num v-7">7&nbsp;</span><span class="v IS30_7" data-id="IS30_7">Căci ajutorul Egiptului este deşertăciune şi nimic, pentru aceea l-am numit Rahab cel adormit.</span>
<span class="v-num v-8">8&nbsp;</span><span class="v IS30_8" data-id="IS30_8">Acum, du-te" scrie acestea pe o tablă şi trece-le într-o carte, ca să fie pentru mai târziu mărturie veşnică.</span>
<span class="v-num v-9">9&nbsp;</span><span class="v IS30_9" data-id="IS30_9">Pentru că ei sunt un popor de răzvrătiţi, feciori mincinoşi, care nu voiesc să asculte de legea Domnului,</span>
<span class="v-num v-10">10&nbsp;</span><span class="v IS30_10" data-id="IS30_10">Care zic proorocilor: "Voi nu vedeţi!" Şi văzătorilor: "Nu ne proorociţi pedepse, ci spuneţi-ne lucruri măgulitoare, proorociţi-ne închipuiri amăgitoare!</span>
<span class="v-num v-11">11&nbsp;</span><span class="v IS30_11" data-id="IS30_11">Daţi-vă la o parte din cale, nu ne împiedicaţi în drum, luaţi din faţa noastră pe Sfântul lui Israel!"</span>
<span class="v-num v-12">12&nbsp;</span><span class="v IS30_12" data-id="IS30_12">Pentru aceasta zice Sfântul lui Israel: "Fiindcă voi aţi dispreţuit cuvântul acesta şi v-aţi încrezut în nedreptate şi minciună şi aţi nădăjduit numai în ele,</span>
<span class="v-num v-13">13&nbsp;</span><span class="v IS30_13" data-id="IS30_13">Iată cum va fi păcatul vostru: ca o spărtură într-un zid înalt, care dintr-o dată şi pe neaşteptate se prăbuşeşte;</span>
<span class="v-num v-14">14&nbsp;</span><span class="v IS30_14" data-id="IS30_14">Ca un vas de lut, care este aşa de spart şi zdrobit fără de milă, încât între cioburile lui nu se află măcar unul cu care să iei foc din vatră sau să scoţi apă din fântână".</span>
<span class="v-num v-15">15&nbsp;</span><span class="v IS30_15" data-id="IS30_15">Că aşa zice Domnul Dumnezeu, Sfântul lui Israel: "Dacă vă întoarceţi şi sunteţi în bună pace, vă veţi izbăvi; liniştea şi nădejdea sunt vârtutea voastră". Dar voi n-aţi vrut să ascultaţi,</span>
<span class="v-num v-16">16&nbsp;</span><span class="v IS30_16" data-id="IS30_16">Ci aţi zis: "Nu! Noi vom fugi călări pe cai!" Aşa, fugiţi! "Vom încăleca pe cai iuţi ca vântul!" Ei bine, veţi fi urmăriţi şi mai repede!</span>
<span class="v-num v-17">17&nbsp;</span><span class="v IS30_17" data-id="IS30_17">O mie vor fugi de ameninţarea unuia şi când vă vor ameninţa cinci, toţi veţi fugi, până când veţi rămâne ca un stâlp pe vârful muntelui şi ca un steag pe vârf de deal.</span>
<span class="v-num v-18">18&nbsp;</span><span class="v IS30_18" data-id="IS30_18">Pentru aceasta Domnul aşteaptă să Se milostivească spre voi, de aceea El Se ridică să aibă milă de voi. Că Domnul este Dumnezeu al dreptăţii; fericiţi sunt cei care nădăjduiesc în El!</span>
<span class="v-num v-19">19&nbsp;</span><span class="v IS30_19" data-id="IS30_19">Popor din Sion, care locuieşti în Ierusalim, nu plânge! El se va milostivi la glasul strigătului tău şi te va auzi degrabă!</span>
<span class="v-num v-20">20&nbsp;</span><span class="v IS30_20" data-id="IS30_20">Când Domnul îţi va fi dat ţie pâinea îngrijorării şi apa strâmtorării, şi cei ce te învaţă nu se vor mai ascunde, ci ochii tăi vor vedea pe dascălii tăi</span>
<span class="v-num v-21">21&nbsp;</span><span class="v IS30_21" data-id="IS30_21">Şi urechile tale vor auzi cuvântul celor ce te călăuzesc pe tine, zicând: "Iată calea, mergeţi pe ea!", fie că aţi merge la dreapta sau la stânga,</span>
<span class="v-num v-22">22&nbsp;</span><span class="v IS30_22" data-id="IS30_22">Atunci argintul care acoperă idolii îl veţi găsi spurcat şi aurul care împodobeşte chipurile turnate, ca necurat îl veţi arunca, zicând: "Afară de aici!"</span>
<span class="v-num v-23">23&nbsp;</span><span class="v IS30_23" data-id="IS30_23">Şi El îţi va da ploaie pentru semănătura ta pe care vei fi semănat-a pe pământ şi pâinea pe care o va rodi pământul va fi gustoasă şi hrănitoare. Turmele tale vor paşte în ziua aceea pe pajişti întinse.</span>
<span class="v-num v-24">24&nbsp;</span><span class="v IS30_24" data-id="IS30_24">Şi boii şi asinii care lucrează pământul, vor mânca nutreţ dat cu sare, cu lopata şi cu baniţa vânturat.</span>
<span class="v-num v-25">25&nbsp;</span><span class="v IS30_25" data-id="IS30_25">Atunci pe orice munte înalt şi pe orice deal mare, vor fi râuleţe şi pâraie de apă, în ziua măcelului groaznic, când turnurile vor cădea.</span>
<span class="v-num v-26">26&nbsp;</span><span class="v IS30_26" data-id="IS30_26">Şi luna va străluci ca soarele, iar soarele va străluci de şapte ori mai mult, ca lumina a şapte zile, în ziua când Domnul va lega rana poporului Său şi va tămădui vânătăile de pe trupul lui.</span>
<span class="v-num v-27">27&nbsp;</span><span class="v IS30_27" data-id="IS30_27">Iată numele Domnului Care vine de departe, mânie înfocată şi nor greu; buzele Sale sunt pline de urgie şi limba Lui e foc mistuitor!</span>
<span class="v-num v-28">28&nbsp;</span><span class="v IS30_28" data-id="IS30_28">Duhul Lui ca un şuvoi revărsat care ajunge până la gât, ca să cearnă pe neamuri cu sita nimicirii.</span>
<span class="v-num v-29">29&nbsp;</span><span class="v IS30_29" data-id="IS30_29">Voi veţi cânta atunci, ca în noaptea cea de praznic, cu bucurie în inimi, în sunetul de flaut, ca să mergeţi în muntele Domnului, vârtutea lui Israel.</span>
<span class="v-num v-30">30&nbsp;</span><span class="v IS30_30" data-id="IS30_30">Şi Domnul va face să răsune glasul Său măreţ şi va prăvăli braţul Său în aprinderea mâniei Sale, în mijlocul unui foc mistuitor, al vijeliei şi al potopului de ape şi grindină.</span>
<span class="v-num v-31">31&nbsp;</span><span class="v IS30_31" data-id="IS30_31">La glasul Domnului va tremura Asiria; cu toiagul Său o va lovi.</span>
<span class="v-num v-32">32&nbsp;</span><span class="v IS30_32" data-id="IS30_32">La fiecare lovitură pe care Domnul i-o va da cu toiagul cel de mustrare, sunete de tobă, de harpă şi de joc vor izbucni. în cântece şi Domnul va lupta împotriva ei cu mina ridicată.</span>
<span class="v-num v-33">33&nbsp;</span><span class="v IS30_33" data-id="IS30_33">Un jertfelnic de multă vreme este pregătit, hotărât pentru Moloh. Pus-a un rug mare şi larg, paiele şi lemnele sunt din belşug. Suflarea Domnului îl va aprinde ca un şuvoi de pucioasă.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="IS29.html">&lt;</a>
<a class="home" href="index.html">=</a>
<a class="next" href="IS31.html">&gt;</a>
</div></div>
</body>
</html>