<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IOIL 1 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JL.html">Biblia Ortodoxă Română Sinodală (2006)</a><a class="location" href="JL.html">IOIL 1</a><a class="prev" href="MC7.html">&lt;</a>
<a class="home" href="index.html">=</a>
<a class="next" href="JL2.html">&gt;</a>
</div></div>
<div class="section chapter JL JL1 ron_bor ron " dir="ltr" lang="ro" data-id="JL1" data-nextid="JL2" data-previd="MC7">
<div class="mt">IOIL</div>
<div class="c">1</div>
<div class="p">
<span class="v-num v-1">1&nbsp;</span><span class="v JL1_1" data-id="JL1_1">Cuvântul Domnului care a fost către Ioil, fiul lui Petuel.</span>
<span class="v-num v-2">2&nbsp;</span><span class="v JL1_2" data-id="JL1_2">Ascultaţi acestea, voi bătrânilor, luaţi aminte, voi toţi locuitorii ţării! Oare s-a mai întâmplat aşa în vremea voastră sau în zilele părinţilor voştri?</span>
<span class="v-num v-3">3&nbsp;</span><span class="v JL1_3" data-id="JL1_3">Povestiţi-le feciorilor voştri, iar ei feciorilor lor, iar aceia neamului care va veni după ei!</span>
<span class="v-num v-4">4&nbsp;</span><span class="v JL1_4" data-id="JL1_4">Ceea ce a rămas de la lăcustele mici au mâncat lăcustele mari, şi ceea ce a rămas de la cele mari au mâncat cele zburătoare, şi ceea ce a rămas de la cele zburătoare au prăpădit stolurile de lăcuste.</span>
<span class="v-num v-5">5&nbsp;</span><span class="v JL1_5" data-id="JL1_5">Deşteptaţi-vă, beţivilor, şi plângeţi! Şi voi, băutorilor de vin, tânguiţi-vă pentru vinul cel nou, căci vi s-a luat de la gură.</span>
<span class="v-num v-6">6&nbsp;</span><span class="v JL1_6" data-id="JL1_6">Căci un popor a năvălit în ţara mea, puternic şi fără de număr; dinţii lui ca dinţii de leu, iar fălcile, ca fălcile de leoaică.</span>
<span class="v-num v-7">7&nbsp;</span><span class="v JL1_7" data-id="JL1_7">Pustiit-a via mea, iar smochinul meu mi l-a făcut bucăţi; l-a jupuit de coajă şi l-a trântit la pământ. Mlădiţele de vită au rămas albe.</span>
<span class="v-num v-8">8&nbsp;</span><span class="v JL1_8" data-id="JL1_8">Tânguieşte-te ca o fecioară încinsă cu sac după bărbatul din tinereţea ei!</span>
<span class="v-num v-9">9&nbsp;</span><span class="v JL1_9" data-id="JL1_9">Prinosul şi jertfa cu turnare nu mai sunt în templul Domnului! Preoţii, slujitorii Domnului, sunt în mare jale.</span>
<span class="v-num v-10">10&nbsp;</span><span class="v JL1_10" data-id="JL1_10">Câmpul a rămas pustiu, ţarina este plină de jale; grâul nu mai este, mustul ajuns-a de ocară, iar untdelemn n-a rămas chiar nici un strop!</span>
<span class="v-num v-11">11&nbsp;</span><span class="v JL1_11" data-id="JL1_11">Plugarii sunt zăpăciţi, stăpânii de vii se tânguiesc pentru grâu şi pentru orz, căci secerişul din ţarini este pierdut.</span>
<span class="v-num v-12">12&nbsp;</span><span class="v JL1_12" data-id="JL1_12">Viţa de vie este fără vlagă, smochinul tânjeşte, rodiile de asemenea şi finicii, merii şi toţi copacii de pe câmp s-au uscat; ba mai mult, bucuria ajuns-a ocară pentru fiii oamenilor.</span>
<span class="v-num v-13">13&nbsp;</span><span class="v JL1_13" data-id="JL1_13">Încingeţi-vă şi vă tânguiţi, voi preoţilor, izbucniţi în bocete, voi slujitori ai altarului! Intraţi în templu şi petreceţi noaptea în sac de jale, voi slujitori ai lui Dumnezeu, căci prinosul şi jertfa cu turnare au fost îndepărtate din templul Dumnezeului vostru!</span>
<span class="v-num v-14">14&nbsp;</span><span class="v JL1_14" data-id="JL1_14">Postiţi post sfânt, strângeţi obşte de prăznuire, adunaţi pe bătrâni, pe toţi locuitorii ţării în templul Dumnezeului vostru şi strigaţi către Domnul rugându-L:</span>
<span class="v-num v-15">15&nbsp;</span><span class="v JL1_15" data-id="JL1_15">"O, ce zi! Căci aproape este ziua Domnului şi vine ca o pustiire de la Cel Atotputernic.</span>
<span class="v-num v-16">16&nbsp;</span><span class="v JL1_16" data-id="JL1_16">Oare nu ni s-a luat hrana de sub ochii noştri, bucuria şi veselia din templul Dumnezeului nostru?</span>
<span class="v-num v-17">17&nbsp;</span><span class="v JL1_17" data-id="JL1_17">Seminţele s-au uscat sub bulgării din brazdă, grânarele sunt goale, hambarele sunt fără nimic în ele, căci nu mai este grâu.</span>
<span class="v-num v-18">18&nbsp;</span><span class="v JL1_18" data-id="JL1_18">Cum gem vitele! Cirezile de boi mugesc, căci nu află nicăieri păşune; chiar şi turmele de oi sunt în mare lipsă.</span>
<span class="v-num v-19">19&nbsp;</span><span class="v JL1_19" data-id="JL1_19">Către Tine, Doamne, strig! Căci focul a mistuit toate păşunile pustiului şi văpaia lui a dogorit toţi copacii de pe câmp.</span>
<span class="v-num v-20">20&nbsp;</span><span class="v JL1_20" data-id="JL1_20">Şi fiarele câmpului zbiară către tine, căci pâraiele de apă au secat şi focul a mistuit păşunile stepei".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="MC7.html">&lt;</a>
<a class="home" href="index.html">=</a>
<a class="next" href="JL2.html">&gt;</a>
</div></div>
</body>
</html>