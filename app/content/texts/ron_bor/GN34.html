<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FACEREA 34 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="GN.html">Biblia Ortodoxă Română Sinodală (2006)</a><a class="location" href="GN.html">FACEREA 34</a><a class="prev" href="GN33.html">&lt;</a>
<a class="home" href="index.html">=</a>
<a class="next" href="GN35.html">&gt;</a>
</div></div>
<div class="section chapter GN GN34 ron_bor ron " dir="ltr" lang="ro" data-id="GN34" data-nextid="GN35" data-previd="GN33">
<div class="c">34</div>
<div class="p">
<span class="v-num v-1">1&nbsp;</span><span class="v GN34_1" data-id="GN34_1">Într-o zi, Dina, fata Liei, pe care aceasta o născuse lui Iacov, a ieşit să vadă fetele ţării aceleia.</span>
<span class="v-num v-2">2&nbsp;</span><span class="v GN34_2" data-id="GN34_2">Şi văzând-o Sichem, feciorul lui Hemor Heveul, stăpânitorul pământului aceluia, a luat-o şi, culcându-se cu ea, a necinstit-o.</span>
<span class="v-num v-3">3&nbsp;</span><span class="v GN34_3" data-id="GN34_3">Apoi s-a lipit sufletul lui de Dina, fata lui Iacov, şi i-a căzut dragă fata şi a vorbit pe placul fetei.</span>
<span class="v-num v-4">4&nbsp;</span><span class="v GN34_4" data-id="GN34_4">Şi a zis Sichem către tatăl său Hemor: "Ia-mi pe fata aceasta de femeie!"</span>
<span class="v-num v-5">5&nbsp;</span><span class="v GN34_5" data-id="GN34_5">Deşi Iacov a auzit că fiul lui Hemor a necinstit pe Dina, fata sa, dar, fiindcă feciorii lui erau cu vitele la câmp, a tăcut până s-au întors ei.</span>
<span class="v-num v-6">6&nbsp;</span><span class="v GN34_6" data-id="GN34_6">Iar Hemor, tatăl lui Sichem, a ieşit la Iacov, ca să vorbească cu el.</span>
<span class="v-num v-7">7&nbsp;</span><span class="v GN34_7" data-id="GN34_7">Feciorii lui Iacov însă, venind de la câmp şi aflând despre aceasta, se amărâră şi se mâniară foarte tare, pentru că Sichem săvârşise o faptă de ocară în Israel, culcându-se cu fata lui Iacov, ceea ce nu trebuia să se întâmple.</span>
<span class="v-num v-8">8&nbsp;</span><span class="v GN34_8" data-id="GN34_8">Şi grăind cu ei, Hemor a zis: "Sichem, feciorul mea, s-a lipit cu sufletul de fata voastră; daţi-o dar lui de femeie şi vă încuscriţi cu noi:</span>
<span class="v-num v-9">9&nbsp;</span><span class="v GN34_9" data-id="GN34_9">Măritaţi-vă fetele voastre cu noi şi fetele noastre luaţi-le pentru feciorii voştri;</span>
<span class="v-num v-10">10&nbsp;</span><span class="v GN34_10" data-id="GN34_10">Şedeţi la un loc cu noi: acest pământ larg vă e la îndemână, ca să vă aşezaţi într-însul, să faceţi negoţ şi să vă agonisiţi din el moşie".</span>
<span class="v-num v-11">11&nbsp;</span><span class="v GN34_11" data-id="GN34_11">Iar Sichem a zis către tatăl fetei şi către fraţii ei: "Orice veţi zice, voi da, numai să aflu bunăvoinţă la voi.</span>
<span class="v-num v-12">12&nbsp;</span><span class="v GN34_12" data-id="GN34_12">Cereţi de la mine un mare preţ de cumpărare şi darurile cele mai mari şi vă voi da cât veţi zice, numai daţi-mi fata mie de femeie!"</span>
<span class="v-num v-13">13&nbsp;</span><span class="v GN34_13" data-id="GN34_13">Feciorii lui Iacov însă au răspuns cu vicleşug lui Sichem şi lui Hemor, tatăl lui; şi le-au răspuns aşa, pentru că acela necinstise pe Dina, sora lor.</span>
<span class="v-num v-14">14&nbsp;</span><span class="v GN34_14" data-id="GN34_14">Şi au zis către dânşii Simeon şi Levi, fraţii Dinei şi feciorii Liei: "Nu putem să facem aceasta: să dăm pe sora noastră după un om netăiat împrejur, că aceasta ar fi o ruşine pentru noi.</span>
<span class="v-num v-15">15&nbsp;</span><span class="v GN34_15" data-id="GN34_15">Numai aşa ne învoim cu voi şi ne aşezăm la voi, dacă veţi face şi voi ca noi, tăindu-vă împrejur toţi cei de parte bărbătească.</span>
<span class="v-num v-16">16&nbsp;</span><span class="v GN34_16" data-id="GN34_16">Atunci vom da după voi fetele noastre, iar noi vom lua fetele voastre şi vom locui la un loc cu voi şi vom alcătui un popor.</span>
<span class="v-num v-17">17&nbsp;</span><span class="v GN34_17" data-id="GN34_17">Iar de nu vreţi să ne ascultaţi, ca să vă tăiaţi împrejur, noi vom lua înapoi fata şi ne vom duce".</span>
<span class="v-num v-18">18&nbsp;</span><span class="v GN34_18" data-id="GN34_18">Vorbele acestea au plăcut lui Hemor şi lui Sichem, feciorul lui Hemor.</span>
<span class="v-num v-19">19&nbsp;</span><span class="v GN34_19" data-id="GN34_19">De aceea, n-a zăbovit tânărul să facă aceasta, căci era îndrăgostit de fata lui Iacov şi era şi cel mai cu trecere în casa tatălui său.</span>
<span class="v-num v-20">20&nbsp;</span><span class="v GN34_20" data-id="GN34_20">Şi au venit Hemor şi Sichem, feciorul lui, la poarta cetăţii lor, şi au început a grăi locuitorilor cetăţii, zicând:</span>
<span class="v-num v-21">21&nbsp;</span><span class="v GN34_21" data-id="GN34_21">"Oamenii aceştia sunt paşnici; să se aşeze dar în ţara noastră şi să facă negoţ în ea. Iată că loc este din destul şi într-o parte şi într-alta; fetele lor să ni le luăm de femei şi fetele noastre să le dăm după ei.</span>
<span class="v-num v-22">22&nbsp;</span><span class="v GN34_22" data-id="GN34_22">Dar oamenii aceştia numai aşa se învoiesc să trăiască cu noi şi să fie un popor cu noi, dacă şi la noi se vor tăia împrejur toţi cei de parte bărbătească, cum sunt ei tăiaţi împrejur.</span>
<span class="v-num v-23">23&nbsp;</span><span class="v GN34_23" data-id="GN34_23">Turmele lor, vitele lor şi toate averile lor nu sunt, oare, ale noastre? Să le plinim voia lor, iar ei să se aşeze printre noi!"</span>
<span class="v-num v-24">24&nbsp;</span><span class="v GN34_24" data-id="GN34_24">Şi au ascultat pe Hemor şi pe Sichem, feciorul lui, toţi cei ce ieşeau pe poarta cetăţii lor şi au fost tăiaţi împrejur toţi cei de parte bărbătească, câţi ieşeau pe poarta cetăţii lor.</span>
<span class="v-num v-25">25&nbsp;</span><span class="v GN34_25" data-id="GN34_25">Iar a treia zi, când erau ei încă în dureri, cei doi fiii ai lui Iacov, Simeon şi Levi, fraţii Dinei, şi-au luat fiecare sabia şi au intrat fără teamă în cetate şi au ucis pe toţi cei de parte bărbătească.</span>
<span class="v-num v-26">26&nbsp;</span><span class="v GN34_26" data-id="GN34_26">Au trecut prin ascuţişul sabiei şi pe Hemor şi pe fiul său Sichem şi au luat pe Dina din casa lui Sichem şi au plecat.</span>
<span class="v-num v-27">27&nbsp;</span><span class="v GN34_27" data-id="GN34_27">Apoi fiii lui Iacov se năpustiră asupra celor morţi şi jefuiră cetatea în care fusese necinstită Dina, sora lor.</span>
<span class="v-num v-28">28&nbsp;</span><span class="v GN34_28" data-id="GN34_28">Au luat toate oile lor, toţi boii lor, toţi asinii lor, tot ce era în cetate şi tot ce era pe câmp;</span>
<span class="v-num v-29">29&nbsp;</span><span class="v GN34_29" data-id="GN34_29">Toate bogăţiile lor, toţi copiii şi femeile le-au dus în robie; şi au jefuit tot ce era în cetate şi tot ce era prin case.</span>
<span class="v-num v-30">30&nbsp;</span><span class="v GN34_30" data-id="GN34_30">Atunci Iacov a zis către Simeon şi către Levi: "Mare tulburare mi-aţi adus, făcându-mă urât înaintea tuturor locuitorilor ţării acesteia, înaintea Canaaneilor şi a Ferezeilor. Eu am oameni puţini la număr; se vor ridica asupra mea şi mă vor ucide şi voi pieri şi eu şi casa mea".</span>
<span class="v-num v-31">31&nbsp;</span><span class="v GN34_31" data-id="GN34_31">Iar ei au zis: "Dar se putea, oare, ca ei să se poarte cu sora noastră ca şi cu o femeie pierdută?"</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="GN33.html">&lt;</a>
<a class="home" href="index.html">=</a>
<a class="next" href="GN35.html">&gt;</a>
</div></div>
</body>
</html>