<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>NUMERII 33 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="NU.html">Biblia Ortodoxă Română Sinodală (2006)</a><a class="location" href="NU.html">NUMERII 33</a><a class="prev" href="NU32.html">&lt;</a>
<a class="home" href="index.html">=</a>
<a class="next" href="NU34.html">&gt;</a>
</div></div>
<div class="section chapter NU NU33 ron_bor ron " dir="ltr" lang="ron" data-id="NU33" data-nextid="NU34" data-previd="NU32">
<div class="c">33</div>
<div class="p">
<span class="v-num v-1">1&nbsp;</span><span class="v NU33_1" data-id="NU33_1">Iată acum popasurile fiilor lui Israel, după ce au ieşit ei din pământul Egiptului cu oştirile lor, sub mâna lui Moise şi Aaron.</span>
<span class="v-num v-2">2&nbsp;</span><span class="v NU33_2" data-id="NU33_2">Moise, din porunca Domnului, a scris călătoria lor cu popasurile lor; iar popasurile lor sunt acestea:</span>
<span class="v-num v-3">3&nbsp;</span><span class="v NU33_3" data-id="NU33_3">În luna întâi, în ziua a cincisprezecea a lunii întâi, a doua zi de Paşti, fiii lui Israel au purces din Ramses (Goşen) şi au ieşit, sub mână înaltă, înaintea ochilor a tot Egiptul.</span>
<span class="v-num v-4">4&nbsp;</span><span class="v NU33_4" data-id="NU33_4">În vremea aceea Egiptenii îngropau pe toţi cei ce muriseră dintre ei, pe toţi întâi-născuţii, pe care-i lovise Domnul, în ţara Egiptului, când a făcut Domnul judecată asupra dumnezeilor lor.</span>
<span class="v-num v-5">5&nbsp;</span><span class="v NU33_5" data-id="NU33_5">După ce au pornit fiii lui Israel din Ramses (Goşen), au poposit în Sucot.</span>
<span class="v-num v-6">6&nbsp;</span><span class="v NU33_6" data-id="NU33_6">Pornind apoi din Sucot, au tăbărât la Etam, care este la marginea pustiului.</span>
<span class="v-num v-7">7&nbsp;</span><span class="v NU33_7" data-id="NU33_7">Din Etam au pornit şi s-au îndreptat spre Pi-Hahirot, care este în ţara Baal-Ţefonului, şi şi-au aşezat tabăra înaintea Migdolului.</span>
<span class="v-num v-8">8&nbsp;</span><span class="v NU33_8" data-id="NU33_8">Pornind apoi din Pi-Hahirot, au trecut prin mare în pustie şi, mergând cale de trei zile prin pustiul Etam, şi-au aşezat tabăra la Mara.</span>
<span class="v-num v-9">9&nbsp;</span><span class="v NU33_9" data-id="NU33_9">Plecând de la Mara, au venit la Elim. În Elim insă erau douăsprezece izvoare de apă şi şaptezeci de finici şi au tăbărât acolo lângă apă.</span>
<span class="v-num v-10">10&nbsp;</span><span class="v NU33_10" data-id="NU33_10">Pornind apoi din Elim, au tăbărât la Marea Roşie.</span>
<span class="v-num v-11">11&nbsp;</span><span class="v NU33_11" data-id="NU33_11">Au pornit apoi de la Marea Roşie şi au tăbărât în pustiul Sin.</span>
<span class="v-num v-12">12&nbsp;</span><span class="v NU33_12" data-id="NU33_12">Pornind din pustiul Sin, au poposit la Dofca.</span>
<span class="v-num v-13">13&nbsp;</span><span class="v NU33_13" data-id="NU33_13">Pornind din Dofca, au tăbărât la Aluş.</span>
<span class="v-num v-14">14&nbsp;</span><span class="v NU33_14" data-id="NU33_14">Pornind din Aluş, şi-au aşezat tabăra la Rafidim. Acolo nu era apă ca să bea poporul.</span>
<span class="v-num v-15">15&nbsp;</span><span class="v NU33_15" data-id="NU33_15">Pornind din Rafidim, au tăbărât în pustiul Sinai.</span>
<span class="v-num v-16">16&nbsp;</span><span class="v NU33_16" data-id="NU33_16">Iar după ce au pornit din pustiul Sinai, au poposit la Chibrot-Hataava.</span>
<span class="v-num v-17">17&nbsp;</span><span class="v NU33_17" data-id="NU33_17">Pornind din Chibrot-Hataava, au tăbărât în Haşerot.</span>
<span class="v-num v-18">18&nbsp;</span><span class="v NU33_18" data-id="NU33_18">Pornind din Haşerot, au poposit la Ritma.</span>
<span class="v-num v-19">19&nbsp;</span><span class="v NU33_19" data-id="NU33_19">Pornind din Ritma, şi-au aşezat tabăra la Rimon-Pereţ.</span>
<span class="v-num v-20">20&nbsp;</span><span class="v NU33_20" data-id="NU33_20">Pornind din Rimon-Pereţ, au tăbărât în Libna.</span>
<span class="v-num v-21">21&nbsp;</span><span class="v NU33_21" data-id="NU33_21">Pornind din Libna, au tăbărât la Risa.</span>
<span class="v-num v-22">22&nbsp;</span><span class="v NU33_22" data-id="NU33_22">Pornind din Risa, şi-au aşezat tabăra la Chehelata.</span>
<span class="v-num v-23">23&nbsp;</span><span class="v NU33_23" data-id="NU33_23">Pornind din Chehelata, au tăbărât pe Muntele Şafer.</span>
<span class="v-num v-24">24&nbsp;</span><span class="v NU33_24" data-id="NU33_24">Pornind de pe Muntele Şafer, au poposit în Harada.</span>
<span class="v-num v-25">25&nbsp;</span><span class="v NU33_25" data-id="NU33_25">Pornind din Harada, au tăbărât la Machelot.</span>
<span class="v-num v-26">26&nbsp;</span><span class="v NU33_26" data-id="NU33_26">Pornind din Machelot, au poposit în Tahat.</span>
<span class="v-num v-27">27&nbsp;</span><span class="v NU33_27" data-id="NU33_27">Pornind din Tahat, s-au aşezat cu tabăra în Tarah.</span>
<span class="v-num v-28">28&nbsp;</span><span class="v NU33_28" data-id="NU33_28">Pornind din Tarah, au tăbărât în Mitca.</span>
<span class="v-num v-29">29&nbsp;</span><span class="v NU33_29" data-id="NU33_29">Pornind din Mitca, au tăbărât în Haşmona.</span>
<span class="v-num v-30">30&nbsp;</span><span class="v NU33_30" data-id="NU33_30">Pornind din Haşmona, au poposit la Moserot.</span>
<span class="v-num v-31">31&nbsp;</span><span class="v NU33_31" data-id="NU33_31">Pornind din Moserot, şi-au aşezat tabăra la Bene-Iaakan.</span>
<span class="v-num v-32">32&nbsp;</span><span class="v NU33_32" data-id="NU33_32">Pornind din Bene-Iaakan, au tăbărât la Hor-Haghidgad.</span>
<span class="v-num v-33">33&nbsp;</span><span class="v NU33_33" data-id="NU33_33">Pornind din Hor-Haghidgad, au poposit în Iotbata.</span>
<span class="v-num v-34">34&nbsp;</span><span class="v NU33_34" data-id="NU33_34">Pornind din Iotbata, au tăbărât la Abrona.</span>
<span class="v-num v-35">35&nbsp;</span><span class="v NU33_35" data-id="NU33_35">Pornind din Abrona, şi-au aşezat tabăra la Eţion-Gheber.</span>
<span class="v-num v-36">36&nbsp;</span><span class="v NU33_36" data-id="NU33_36">Pornind din Eţion-Gheber, au poposit în pustiul Sin. Plecând din pustiul Sin, au tăbărât în Cadeş.</span>
<span class="v-num v-37">37&nbsp;</span><span class="v NU33_37" data-id="NU33_37">Iar din Cadeş au purces şi au poposit la muntele Hor, lângă hotarul ţării Edomului.</span>
<span class="v-num v-38">38&nbsp;</span><span class="v NU33_38" data-id="NU33_38">Aici s-a suit Aaron preotul pe muntele Hor, după porunca Domnului, şi a murit acolo, în anul al patruzecilea de la ieşirea fiilor lui Israel din pământul Egiptului, în luna a cincea, în ziua întâi a lunii.</span>
<span class="v-num v-39">39&nbsp;</span><span class="v NU33_39" data-id="NU33_39">Aaron era de o sută douăzeci şi trei de ani, când a murit pe muntele Hor.</span>
<span class="v-num v-40">40&nbsp;</span><span class="v NU33_40" data-id="NU33_40">Atunci regele canaanean din Arad, care trăia în partea de miazăzi a pământului Canaan, a auzit că vin fiii lui Israel.</span>
<span class="v-num v-41">41&nbsp;</span><span class="v NU33_41" data-id="NU33_41">Aceştia însă, plecând de la muntele Hor, au tăbărât la Ţalmona.</span>
<span class="v-num v-42">42&nbsp;</span><span class="v NU33_42" data-id="NU33_42">Pornind din Ţalmona, au poposit la Punon.</span>
<span class="v-num v-43">43&nbsp;</span><span class="v NU33_43" data-id="NU33_43">Pornind din Punon, au tăbărât la Obot.</span>
<span class="v-num v-44">44&nbsp;</span><span class="v NU33_44" data-id="NU33_44">Pornind din Obot, au poposit la Iie-Abarim, lângă hotarele lui Moab.</span>
<span class="v-num v-45">45&nbsp;</span><span class="v NU33_45" data-id="NU33_45">Pornind din Iie-Abarim, au tăbărât la Dibon-Gad.</span>
<span class="v-num v-46">46&nbsp;</span><span class="v NU33_46" data-id="NU33_46">Pornind din Dibon-Gad, au poposit ia Almon-Diblataim.</span>
<span class="v-num v-47">47&nbsp;</span><span class="v NU33_47" data-id="NU33_47">Pornind din Almon-Diblataim, au tăbărât în munţii Abarim, în faţa lui Nebo.</span>
<span class="v-num v-48">48&nbsp;</span><span class="v NU33_48" data-id="NU33_48">Pornind de la munţii Abarim, au poposit în şesurile Moabului, la Iordan, în faţa Ierihonului,</span>
<span class="v-num v-49">49&nbsp;</span><span class="v NU33_49" data-id="NU33_49">Şi şi-au aşezat ei tabăra la Iordan, de la Bet-Ieşimot până la Abel-Şitim, în şesurile Moabului.</span>
<span class="v-num v-50">50&nbsp;</span><span class="v NU33_50" data-id="NU33_50">Grăit-a Domnul cu Moise în şesurile Moabului, la Iordan, în faţa Ierihonului, şi a zis:</span>
<span class="v-num v-51">51&nbsp;</span><span class="v NU33_51" data-id="NU33_51">"Vorbeşte fiilor lui Israel şi le spune: Când veţi trece peste Iordan, în pământul Canaanului,</span>
<span class="v-num v-52">52&nbsp;</span><span class="v NU33_52" data-id="NU33_52">Să alungaţi de la voi pe toţi locuitorii ţării şi să stricaţi toate chipurile cele cioplite ale lor, toţi idolii lor cei turnaţi din argint şi toate înălţimile lor să le pustiiţi.</span>
<span class="v-num v-53">53&nbsp;</span><span class="v NU33_53" data-id="NU33_53">Să luaţi în stăpânire pământul şi să vă aşezaţi acolo, căci vă dau în stăpânire pământul acesta.</span>
<span class="v-num v-54">54&nbsp;</span><span class="v NU33_54" data-id="NU33_54">Să împărţiţi pământul prin sorţi la seminţiile voastre: celor mai mulţi la număr să le daţi parte mai mare, iar celor mai puţini la număr să le daţi parte mai mică; fiecăruia unde-i va cădea sorţul, acolo să-i fie partea, după seminţiile părinţilor voştri.</span>
<span class="v-num v-55">55&nbsp;</span><span class="v NU33_55" data-id="NU33_55">Iar dacă nu veţi alunga de la voi pe locuitorii pământului, atunci cei rămaşi din ei vor fi spini pentru ochii voştri şi bolduri pentru coastele voastre şi vă vor strâmtora în tara în care veţi trăi.</span>
<span class="v-num v-56">56&nbsp;</span><span class="v NU33_56" data-id="NU33_56">şi atunci vă voi face vouă ceea ce aveam de gând să le fac lor".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="NU32.html">&lt;</a>
<a class="home" href="index.html">=</a>
<a class="next" href="NU34.html">&gt;</a>
</div></div>
</body>
</html>