<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEREMIA 32 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JR.html">Biblia Ortodoxă Română Sinodală (2006)</a><a class="location" href="JR.html">IEREMIA 32</a><a class="prev" href="JR31.html">&lt;</a>
<a class="home" href="index.html">=</a>
<a class="next" href="JR33.html">&gt;</a>
</div></div>
<div class="section chapter JR JR32 ron_bor ron " dir="ltr" lang="ron" data-id="JR32" data-nextid="JR33" data-previd="JR31">
<div class="c">32</div>
<div class="p">
<span class="v-num v-1">1&nbsp;</span><span class="v JR32_1" data-id="JR32_1">Cuvântul care a fost de la Domnul către Ieremia, în anul al zecelea al lui Sedechia, regele lui Iuda. Anul acesta era anul al optsprezecelea al lui Nabucodonosor.</span>
<span class="v-num v-2">2&nbsp;</span><span class="v JR32_2" data-id="JR32_2">Atunci oştirea regelui Babilonului înconjurase Ierusalimul şi proorocul Ieremia era închis în curtea temniţei, care se afla lângă casa regelui lui Iuda.</span>
<span class="v-num v-3">3&nbsp;</span><span class="v JR32_3" data-id="JR32_3">Acolo îl închisese regele Sedechia. zicând: "De ce prooroceşti şi zici: Aşa grăieşte Domnul: Iată, voi da cetatea în mâinile regelui Babilonului, şi acesta o va lua;</span>
<span class="v-num v-4">4&nbsp;</span><span class="v JR32_4" data-id="JR32_4">Sedechia, regele lui Iuda, nu va scăpa din mâinile Caldeilor, ci va fi dat fără îndoială în mâinile regelui Babilonului şi va grăi cu el gură către gură; ochii lui var vedea ochii aceluia,</span>
<span class="v-num v-5">5&nbsp;</span><span class="v JR32_5" data-id="JR32_5">5</span>
<span class="v-num v-6">6&nbsp;</span><span class="v JR32_6" data-id="JR32_6">Atunci Ieremia a zis: "Aşa a fost cuvântul Domnului către mine:</span>
<span class="v-num v-7">7&nbsp;</span><span class="v JR32_7" data-id="JR32_7">Iată vine Hanameel, fiut lui Şalum, unchiul tău, vine la tine ca să-îi zică: "Cumpără pentru tine ţarina mea cea din Anatot, pentru că după dreptul de înrudire se cuvine să o cumperi tu".</span>
<span class="v-num v-8">8&nbsp;</span><span class="v JR32_8" data-id="JR32_8">şi a venit la mine în curtea gărzii Hanameel, fiul unchiului meu, după cuvântul Domnului, şi mi-a zis: "Cumpără ţarina mea cea din Anatot, din pământul lui Veniamin, că al tău este dreptul de moştenire şi al tău este dreptul de răscumpărare. Cumpăr-o pentru tine!"</span>
<span class="v-num v-9">9&nbsp;</span><span class="v JR32_9" data-id="JR32_9">Atunci am cunoscut că acesta fusese cuvântul Domnului şi am cumpărat de la Hanameel, fiul unchiului meu, ţarina cea din Anatot şi i-am cântărit şapte sicli de argint şi zece arginţi;</span>
<span class="v-num v-10">10&nbsp;</span><span class="v JR32_10" data-id="JR32_10">Apoi am scris zapisul şi l-am întărit cu pecetea, am chemat la aceasta martori şi am cântărit argintul cu cântarul.</span>
<span class="v-num v-11">11&nbsp;</span><span class="v JR32_11" data-id="JR32_11">Am luat atât zapisul de cumpărare cel pecetluit după lege şi rânduială, cât şi pe cel deschis;</span>
<span class="v-num v-12">12&nbsp;</span><span class="v JR32_12" data-id="JR32_12">Şi am dat acest zapis de cumpărare lui Baruh, fiul lui Neria, fiul lui Maasia, în faţa lui Hanameel, fiul unchiului meu, şi în faţa martorilor care iscăliseră acest zapis de cumpărare, şi în faţa tuturor Iudeilor, care se aflau în curtea gărzii,</span>
<span class="v-num v-13">13&nbsp;</span><span class="v JR32_13" data-id="JR32_13">Şi în faţa tuturor am poruncit lui Baruh:</span>
<span class="v-num v-14">14&nbsp;</span><span class="v JR32_14" data-id="JR32_14">Aşa zice Domnul Savaot, Dumnezeul lui Israel: "Ia zapisele acestea, - zapisul de cumpărare care este pecetluit şi zapisul acesta deschis - şi le pune într-un vas de lut, ca să stea acolo zile multe.</span>
<span class="v-num v-15">15&nbsp;</span><span class="v JR32_15" data-id="JR32_15">Că aşa zice Domnul Savant, Dumnezeul lui Israel: Casele, ţarinile şi viile vor fi din nou cumpărate în ţara aceasta".</span>
<span class="v-num v-16">16&nbsp;</span><span class="v JR32_16" data-id="JR32_16">Dând eu zapisul de cumpărare lui Baruh, fiul lui Neria, m-am rugat Domnului şi am zis:</span>
<span class="v-num v-17">17&nbsp;</span><span class="v JR32_17" data-id="JR32_17">"O, Doamne Dumnezeule, Tu ai făcut cerul şi pământul cu puterea Ta cea mare şi cu braţ înalt şi pentru Tine nimic nu este cu neputinţă!</span>
<span class="v-num v-18">18&nbsp;</span><span class="v JR32_18" data-id="JR32_18">Tu arăţi milă la mii şi pedepseşti fărădelegile părinţilor în sânul copiilor lor după ei; Tu eşti Dumnezeu cel mare şi puternic, al Cărui nume este Domnul Savaot;</span>
<span class="v-num v-19">19&nbsp;</span><span class="v JR32_19" data-id="JR32_19">Cel mare în sfat şi puternic în faptele Tale, ai Cărui ochi sunt deschişi asupra tuturor căilor fiilor oamenilor, ca să dai fiecăruia după căile lui şi după roadele faptelor lui;</span>
<span class="v-num v-20">20&nbsp;</span><span class="v JR32_20" data-id="JR32_20">Tu ai săvârşit semne şi minuni în ţara Egiptului şi săvârşeşti şi astăzi în Israel şi printre oameni,</span>
<span class="v-num v-21">21&nbsp;</span><span class="v JR32_21" data-id="JR32_21">Şi ţi-ai făcut nume, ca şi astăzi, şi ai scos pe poporul Tău Israel din pământul Egiptului prin semne şi minuni, cu mână tare şi cu braţ înalt, în groază mare,</span>
<span class="v-num v-22">22&nbsp;</span><span class="v JR32_22" data-id="JR32_22">Şi le-ai dat lor ţara aceasta, în care curge lapte şi miere, pe care o făgăduiseşi cu jurământ părinţilor lor, că le-o vei da;</span>
<span class="v-num v-23">23&nbsp;</span><span class="v JR32_23" data-id="JR32_23">Şi ei au intrat şi au pus stăpânire pe ea, dar n-au ascultat glasul Tău ca să se poarte după legea Ta şi n-au făcut ceea ce le-ai poruncit Tu să facă. De aceea ai adus asupra lor toate aceste nenorociri.</span>
<span class="v-num v-24">24&nbsp;</span><span class="v JR32_24" data-id="JR32_24">Iată valurile de pământ se întind până la cetate ca să fie luată! Şi cetatea prin sabie, foamete şi ciumă se dă în mâinile Caldeilor, care luptă împotriva ei; ceea ce ai zis Tu, aceea se şi împlineşte. Şi Tu vezi aceasta.</span>
<span class="v-num v-25">25&nbsp;</span><span class="v JR32_25" data-id="JR32_25">Dar Tu, Doamne Dumnezeule, mi-ai zis: Cumpără-ţi o ţarină cu argint şi cheamă martori, tocmai când cetatea se dă în mâinile Caldeilor".</span>
<span class="v-num v-26">26&nbsp;</span><span class="v JR32_26" data-id="JR32_26">Atunci a fost cuvântul Domnului către Ieremia şi a zis:</span>
<span class="v-num v-27">27&nbsp;</span><span class="v JR32_27" data-id="JR32_27">"Iată, Eu sunt Domnul Dumnezeu a tot trupul! Este oare ceva cu neputinţă la Mine?"</span>
<span class="v-num v-28">28&nbsp;</span><span class="v JR32_28" data-id="JR32_28">De aceea aşa zice Domnul: "Iată voi da cetatea aceasta în mâinile Caldeilor şi în mâinile lui Nabucodonosor, regele Babilonului, şi acesta o va lua.</span>
<span class="v-num v-29">29&nbsp;</span><span class="v JR32_29" data-id="JR32_29">Şi vor intra Caldeii, care împresoară cetatea aceasta, vor da foc cetăţii şi o vor arde cu foc pe ea şi casele pe ale căror acoperişuri s-au adus tămâieri lui Baal şi jertfe cu turnare în cinstea dumnezeilor străini, ca să Mă mânie pe Mine.</span>
<span class="v-num v-30">30&nbsp;</span><span class="v JR32_30" data-id="JR32_30">Că fiii lui Israel şi fiii lui Iuda au făcut numai rău înaintea ochilor Mei din tinereţile lor; fiii lui Israel M-au mâniat necontenit cu faptele mâinilor lor, zice Domnul.</span>
<span class="v-num v-31">31&nbsp;</span><span class="v JR32_31" data-id="JR32_31">Cetatea aceasta, chiar din ziua zidirii sale şi până astăzi, pare că a fost făcută pentru mânia Mea şi pentru urgia Mea, ca s-o lepăd de la fala Mea,</span>
<span class="v-num v-32">32&nbsp;</span><span class="v JR32_32" data-id="JR32_32">Din pricina răului fiilor lui Israel şi al fiilor lui Iuda, pe care l-au făcut pentru mânierea Mea, ei şi regii lor, căpeteniile lor, preoţii lor şi proorocii lor, bărbaţii lui Iuda şi locuitorii Ierusalimului.</span>
<span class="v-num v-33">33&nbsp;</span><span class="v JR32_33" data-id="JR32_33">Şi Mi-au întors spatele, iar nu faţa şi, când i-am învăţat, dis-de-dimineaţă i-am învăţat şi ei n-au voit să primească învăţătură;</span>
<span class="v-num v-34">34&nbsp;</span><span class="v JR32_34" data-id="JR32_34">În templul asupra căruia s-a chemat numele Meu au pus urâciunile lor, întinându-l.</span>
<span class="v-num v-35">35&nbsp;</span><span class="v JR32_35" data-id="JR32_35">Au făcut locuri înalte lui Baal în valea fiilor lui Hinom, ca să treacă prin foc pe fiii lor şi pe fiicele lor în cinstea lui Moloh, ceea ce Eu nu le-am poruncit, şi nici prin minte nu Mi-a trecut că ei vor face această urâciune, ducând în păcat pe Iuda".</span>
<span class="v-num v-36">36&nbsp;</span><span class="v JR32_36" data-id="JR32_36">Şi acum, aşa vorbeşte Domnul Dumnezeul lui Israel despre cetatea aceasta, de care ziceţi: "Ea se va da în mâinile regelui Babilonului prin sabie, foamete şi boala ciumei":</span>
<span class="v-num v-37">37&nbsp;</span><span class="v JR32_37" data-id="JR32_37">"Iată îi voi aduna din toate ţările, prin care i-am împrăştiat în mânia Mea şi cu iuţimea Mea şi în marea Mea întărâtare, şi îi voi întoarce la locul acesta şi le voi da viaţă fără de primejdie.</span>
<span class="v-num v-38">38&nbsp;</span><span class="v JR32_38" data-id="JR32_38">Ei vor fi poporul Meu şi Eu le voi fi Dumnezeu.</span>
<span class="v-num v-39">39&nbsp;</span><span class="v JR32_39" data-id="JR32_39">Şi le voi da o inimă şi o cale, ca să se teamă de Mine în toate zilele vieţii, spre binele dar şi spre binele copiilor lor după ei.</span>
<span class="v-num v-40">40&nbsp;</span><span class="v JR32_40" data-id="JR32_40">Voi încheia cu ei legământ veşnic, după care Eu nu Mă voi mai întoarce de la ei, ci le voi face bine şi voi pune frica Mea în inima lor, ca ei să nu se mai abată de la Mine.</span>
<span class="v-num v-41">41&nbsp;</span><span class="v JR32_41" data-id="JR32_41">Mă voi bucura să le fac bine şi-i voi sădi tare în pământul acesta din toată inima Mea şi din tot sufletul Meu".</span>
<span class="v-num v-42">42&nbsp;</span><span class="v JR32_42" data-id="JR32_42">Că aşa zice Domnul: "După cum am adus asupra poporului acestuia acest mare rău, aşa voi aduce asupra lor tot binele pe care l-am rostit pentru ei.</span>
<span class="v-num v-43">43&nbsp;</span><span class="v JR32_43" data-id="JR32_43">Şi vor cumpăra ţarină în ţara aceasta, de care ziceţi: "Aceasta este pustietate fără oameni şi fără vite şi este dată în mâna Caldeilor".</span>
<span class="v-num v-44">44&nbsp;</span><span class="v JR32_44" data-id="JR32_44">Vor cumpăra ţarini pe argint şi le vor scrie în zapis şi-l vor pecetlui şi vor chema martori; cumpăra-vor ţarine în pământul lui Veniamin şi în împrejurimile Ierusalimului, prin cetăţile lui Iuda şi prin cetăţile din munţi, prin cetăţile din câmp, prin cetăţile de la miazăzi, că voi întoarce pe robii lor", zice Domnul.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JR31.html">&lt;</a>
<a class="home" href="index.html">=</a>
<a class="next" href="JR33.html">&gt;</a>
</div></div>
</body>
</html>