<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNŢELEPCIUNII LUI ISUS, FIUL LUI SIRAH (ECCLESIASTICUL) 21 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="SR.html">Biblia Ortodoxă Română Sinodală (2006)</a><a class="location" href="SR.html">CARTEA ÎNŢELEPCIUNII LUI ISUS, FIUL LUI SIRAH (ECCLESIASTICUL) 21</a><a class="prev" href="SR20.html">&lt;</a>
<a class="home" href="index.html">=</a>
<a class="next" href="SR22.html">&gt;</a>
</div></div>
<div class="section chapter SR SR21 ron_bor ron " dir="ltr" lang="ro" data-id="SR21" data-nextid="SR22" data-previd="SR20">
<div class="c">21</div>
<div class="p">
<span class="v-num v-1">1&nbsp;</span><span class="v SR21_1" data-id="SR21_1">Fiule, ai păcătuit? Să nu mai adaugi încă; şi pentru cele mai dinainte ale tale te roagă.</span>
<span class="v-num v-2">2&nbsp;</span><span class="v SR21_2" data-id="SR21_2">Ca de faţa şarpelui fugi de păcat; că de te vei apropia de el, te va muşca.</span>
<span class="v-num v-3">3&nbsp;</span><span class="v SR21_3" data-id="SR21_3">Dinţi de leu sunt dinţii lui, care omoară sufletele oamenilor.</span>
<span class="v-num v-4">4&nbsp;</span><span class="v SR21_4" data-id="SR21_4">Ca sabia cea de amândouă părţile ascuţită este toată fărădelegea; rana ei n-are vindecare.</span>
<span class="v-num v-5">5&nbsp;</span><span class="v SR21_5" data-id="SR21_5">Batjocura şi semeţia vor pustii avuţia; aşa şi casa celui trufaş se va pustii.</span>
<span class="v-num v-6">6&nbsp;</span><span class="v SR21_6" data-id="SR21_6">Rugăciunea săracului pătrunde din gură până la urechile Domnului şi judecata Lui degrabă va veni.</span>
<span class="v-num v-7">7&nbsp;</span><span class="v SR21_7" data-id="SR21_7">Cel care urăşte mustrarea urmează pe păcătos, şi cel care se teme de Domnul se va întoarce din inimă.</span>
<span class="v-num v-8">8&nbsp;</span><span class="v SR21_8" data-id="SR21_8">De departe este cunoscut cel cu limba tare, şi cel înţelept îl ştie când alunecă.</span>
<span class="v-num v-9">9&nbsp;</span><span class="v SR21_9" data-id="SR21_9">Cel care îşi zideşte casă cu bani străini asemenea este celui care îşi adună pietre de mormânt.</span>
<span class="v-num v-10">10&nbsp;</span><span class="v SR21_10" data-id="SR21_10">Câlţi adunaţi este adunarea celor fără de lege, şi pieirea lor, pară de foc.</span>
<span class="v-num v-11">11&nbsp;</span><span class="v SR21_11" data-id="SR21_11">Calea păcătoşilor este netezită cu pietre, la sfârşitul ei este groapa iadului.</span>
<span class="v-num v-12">12&nbsp;</span><span class="v SR21_12" data-id="SR21_12">Cel care păzeşte legea îşi stăpâneşte cugetul său; şi sfârşitul temerii de Domnul este înţelepciunea.</span>
<span class="v-num v-13">13&nbsp;</span><span class="v SR21_13" data-id="SR21_13">Nu se va învăţa cel care nu este isteţ; este isteţie care înmulţeşte amărăciunea.</span>
<span class="v-num v-14">14&nbsp;</span><span class="v SR21_14" data-id="SR21_14">Ştiinţa celui înţelept se va înmulţi ca un potop, şi sfatul lui ca un izvor de viaţă.</span>
<span class="v-num v-15">15&nbsp;</span><span class="v SR21_15" data-id="SR21_15">Inima nebunului este ca un vas spart şi nici o ştiinţă nu va ţine.</span>
<span class="v-num v-16">16&nbsp;</span><span class="v SR21_16" data-id="SR21_16">Cuvântul înţelept de-l va auzi cel ştiutor, îl va lăuda şi peste el va adăuga.</span>
<span class="v-num v-17">17&nbsp;</span><span class="v SR21_17" data-id="SR21_17">Auzit-a cel răsfăţat şi nu i-a plăcut şi l-a lepădat înapoia sa.</span>
<span class="v-num v-18">18&nbsp;</span><span class="v SR21_18" data-id="SR21_18">Vorba nebunului este ca sarcina în cale; iar prin buzele celui înţelept se va afla har.</span>
<span class="v-num v-19">19&nbsp;</span><span class="v SR21_19" data-id="SR21_19">Gura înţeleptului se va căuta întru adunare şi cuvintele lui le va cugeta în inimă.</span>
<span class="v-num v-20">20&nbsp;</span><span class="v SR21_20" data-id="SR21_20">Ca o casă în ruine este înţelepciunea prostului, şi ştiinţa nebunului, cuvinte fără rost.</span>
<span class="v-num v-21">21&nbsp;</span><span class="v SR21_21" data-id="SR21_21">Obezi în picioarele celor nebuni este învăţătura şi ca nişte cătuşe în mâna cea dreaptă.</span>
<span class="v-num v-22">22&nbsp;</span><span class="v SR21_22" data-id="SR21_22">Nebunul, când râde, îşi înalţă glasul, iar omul cuminte abia va zâmbi.</span>
<span class="v-num v-23">23&nbsp;</span><span class="v SR21_23" data-id="SR21_23">Ca podoaba cea de aur este învăţătura la cel înţelept şi ca brăţara în braţul drept.</span>
<span class="v-num v-24">24&nbsp;</span><span class="v SR21_24" data-id="SR21_24">Piciorul nebunului grabnic este în casă; iar omul care are multă ştiinţă se va sfii de întâlnirea cu oricine.</span>
<span class="v-num v-25">25&nbsp;</span><span class="v SR21_25" data-id="SR21_25">Nebunul se uită în casă din uşă, iar omul cel învăţat stă afară.</span>
<span class="v-num v-26">26&nbsp;</span><span class="v SR21_26" data-id="SR21_26">Semn de om prost este a asculta la uşă; iar cel înţelept se va îndepărta de astfel de necinste.</span>
<span class="v-num v-27">27&nbsp;</span><span class="v SR21_27" data-id="SR21_27">Buzele celor fără minte vorbesc mereu de alţii; iar cuvintele celor înţelepţi se vor cumpăni.</span>
<span class="v-num v-28">28&nbsp;</span><span class="v SR21_28" data-id="SR21_28">Inima nebunului este în gura lui, iar gura înţeleptului este în inima lui.</span>
<span class="v-num v-29">29&nbsp;</span><span class="v SR21_29" data-id="SR21_29">Când blesteamă cel nelegiuit pe satana, blesteamă sufletul său.</span>
<span class="v-num v-30">30&nbsp;</span><span class="v SR21_30" data-id="SR21_30">Pângăreşte sufletul său cel care vâră zâzanii şi oriunde va locui va fi urât.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="SR20.html">&lt;</a>
<a class="home" href="index.html">=</a>
<a class="next" href="SR22.html">&gt;</a>
</div></div>
</body>
</html>