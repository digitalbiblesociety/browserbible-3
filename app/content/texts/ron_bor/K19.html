<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A TREIA A REGILOR 9 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="K1.html">Biblia Ortodoxă Română Sinodală (2006)</a><a class="location" href="K1.html">CARTEA A TREIA A REGILOR 9</a><a class="prev" href="K18.html">&lt;</a>
<a class="home" href="index.html">=</a>
<a class="next" href="K110.html">&gt;</a>
</div></div>
<div class="section chapter K1 K19 ron_bor ron " dir="ltr" lang="ro" data-id="K19" data-nextid="K110" data-previd="K18">
<div class="c">9</div>
<div class="p">
<span class="v-num v-1">1&nbsp;</span><span class="v K19_1" data-id="K19_1">După ce Solomon a sfârşit de zidit templul Domnului şi casa regelui şi tot ce Solomon a dorit să facă,</span>
<span class="v-num v-2">2&nbsp;</span><span class="v K19_2" data-id="K19_2">S-a arătat Domnul lui Solomon a doua oară, la Ghibeon,</span>
<span class="v-num v-3">3&nbsp;</span><span class="v K19_3" data-id="K19_3">Şi i-a zis Domnul: "Am auzit rugăciunea ta şi cererea ta cu care te-ai rugat către Mine şi ţi-am îndeplinit toate după cererea ta; am sfinţit templul pe care l-ai zidit, ca să petreacă numele Meu acolo în veci şi vor fi ochii şi inima Mea acolo în toate zilele.</span>
<span class="v-num v-4">4&nbsp;</span><span class="v K19_4" data-id="K19_4">Dacă tu te vei purta înaintea feţei Mele, cum s-a purtat tatăl tău David, cu inimă curată şi cu dreptate, împlinind tot ce Eu ţi-am poruncit, şi vei păzi rânduielile şi legile Mele,</span>
<span class="v-num v-5">5&nbsp;</span><span class="v K19_5" data-id="K19_5">Atunci voi întări tronul regatului tău peste Israel în veci, precum i-am grăit lui David, tatăl tău, zicând: Nu vei fi lipsit niciodată de un urmaş pe tronul lui Israel.</span>
<span class="v-num v-6">6&nbsp;</span><span class="v K19_6" data-id="K19_6">Iar dacă voi şi fiii voştri vă veţi depărta de la Mine şi nu veţi păzi poruncile Mele şi rânduielile Mele pe care Eu vi le-am dat şi vă veţi duce şi veţi sluji şi vă veţi închina la alţi dumnezei,</span>
<span class="v-num v-7">7&nbsp;</span><span class="v K19_7" data-id="K19_7">Atunci Eu voi stârpi pe Israel de pe faţa pământului pe care i l-am dat, iar templul pe care l-am sfinţit în numele Meu îl voi lepăda de la faţa Mea şi Israel va fi de pomină şi de râs între toate popoarele.</span>
<span class="v-num v-8">8&nbsp;</span><span class="v K19_8" data-id="K19_8">Şi de acest templu înalt, oricine va trece pe lângă el se va îngrozi şi va fluiera şi va zice: Pentru ce Domnul a făcut aşa cu acest pământ şi cu acest templu?</span>
<span class="v-num v-9">9&nbsp;</span><span class="v K19_9" data-id="K19_9">Şi se va zice: Pentru că au părăsit pe Domnul Dumnezeul lor, Care a scos pe părinţii lor din pământul Egiptului, din casa robiei şi au primit în schimb alţi dumnezei şi s-au închinat lor şi au slujit lor; pentru aceasta a adus Domnul peste ei toată această nenorocire".</span>
<span class="v-num v-10">10&nbsp;</span><span class="v K19_10" data-id="K19_10">După trecerea celor douăzeci de ani în care Solomon a zidit templul Domnului şi casa regelui,</span>
<span class="v-num v-11">11&nbsp;</span><span class="v K19_11" data-id="K19_11">Pentru care Hiram, regele Tirului, a dat lui Solomon lemn de cedru, lemn de chiparos şi aur după cerinţa lui, regele Solomon a dat lui Hiram douăzeci de cetăţi din pământul Galileii.</span>
<span class="v-num v-12">12&nbsp;</span><span class="v K19_12" data-id="K19_12">Şi a plecat Hiram din Tir şi s-a dus în Galileea ca să vadă cetăţile dăruite de Solomon şi nu i-au plăcut.</span>
<span class="v-num v-13">13&nbsp;</span><span class="v K19_13" data-id="K19_13">Şi a zis: "Ce sunt, fratele meu, cetăţile acestea care mi le-ai dat?" Şi le-a numit pământul Cabul, cum se numesc ele până în ziua de astăzi.</span>
<span class="v-num v-14">14&nbsp;</span><span class="v K19_14" data-id="K19_14">Şi Hiram trimisese regelui Solomon o sută de talanţi de aur.</span>
<span class="v-num v-15">15&nbsp;</span><span class="v K19_15" data-id="K19_15">Iată hotărârea pentru darea pe care a pus-o regele Solomon, ca să zidească templul Domnului, casa lui, Milo, zidul Ierusalimului, Haţorul, Meghido şi Ghezerul;</span>
<span class="v-num v-16">16&nbsp;</span><span class="v K19_16" data-id="K19_16">Căci Faraon, regele Egiptului, venise şi luase Ghezerul şi-l arsese cu foc şi pe Canaaneii care locuiau în cetate îi ucisese, şi-l dăduse de zestre fiicei sale, femeii lui Solomon.</span>
<span class="v-num v-17">17&nbsp;</span><span class="v K19_17" data-id="K19_17">Şi a zidit Solomon cetăţile Ghezer, Bet-Horonul de Jos,</span>
<span class="v-num v-18">18&nbsp;</span><span class="v K19_18" data-id="K19_18">Baalat şi Tadmorul din pustiu,</span>
<span class="v-num v-19">19&nbsp;</span><span class="v K19_19" data-id="K19_19">Şi toate cetăţile grânare, care le-a avut Solomon şi cetăţile pentru carele de război, cetăţile pentru călăreţi şi tot ce a vrut Solomon să zidească în Ierusalim, în Liban şi în pământul stăpânirii sale.</span>
<span class="v-num v-20">20&nbsp;</span><span class="v K19_20" data-id="K19_20">Pe tot poporul care a rămas de la Amorei, Hetei, Ferezei, Canaanei, Hevei, Iebusei şi Gherghesei, care nu erau dintre fiii lui Israel,</span>
<span class="v-num v-21">21&nbsp;</span><span class="v K19_21" data-id="K19_21">Şi pe fiii acestora, rămaşi în ţară după ei şi pe care fiii lui Israel nu au putut să-i stăpânească, Solomon i-a făcut lucrători de corvoadă până în ziua de azi,</span>
<span class="v-num v-22">22&nbsp;</span><span class="v K19_22" data-id="K19_22">Iar pe fiii lui Israel, Solomon nu i-a făcut lucrători; pe ei îi avea însă pentru oştirea lui, pentru slujitorii lui, pentru căpitanii lui, pentru căpeteniile lui şi pentru conducători la carele lui şi la călăreţii lui.</span>
<span class="v-num v-23">23&nbsp;</span><span class="v K19_23" data-id="K19_23">Iar ispravnicii cei de frunte, de peste lucrările lui Solomon, cei ce supravegheau poporul care făcea lucrul, erau cinci sute cincizeci.</span>
<span class="v-num v-24">24&nbsp;</span><span class="v K19_24" data-id="K19_24">Atunci fiica lui Faraon a trecut din cetatea lui David în casa zidită de Solomon pentru ea. Apoi a zidit el Milo.</span>
<span class="v-num v-25">25&nbsp;</span><span class="v K19_25" data-id="K19_25">Solomon aducea de trei ori pe an arderi de tot şi jertfe de împăcare pe jertfelnicul pe care-l zidise Domnului, săvârşind tămâiere înaintea Domnului. Şi a terminat el şi zidirea casei lui.</span>
<span class="v-num v-26">26&nbsp;</span><span class="v K19_26" data-id="K19_26">Regele Solomon a mai făcut şi corăbii la Eţion-Gheber, care este lângă Elot, pe malul Mării Roşii, în pământul lui Edom.</span>
<span class="v-num v-27">27&nbsp;</span><span class="v K19_27" data-id="K19_27">Şi a trimis Hiram dintre supuşii săi corăbieri, cunoscători ai mării, ca să ducă corăbiile cu supuşii lui Solomon.</span>
<span class="v-num v-28">28&nbsp;</span><span class="v K19_28" data-id="K19_28">Şi s-au dus la Ofir şi au luat de acolo patru sute douăzeci de talanţi de aur şi i-au dus regelui Solomon.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="K18.html">&lt;</a>
<a class="home" href="index.html">=</a>
<a class="next" href="K110.html">&gt;</a>
</div></div>
</body>
</html>