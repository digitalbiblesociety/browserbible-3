<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>SOFONIE 1 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="ZP.html">Biblia Ortodoxă Română Sinodală (2006)</a><a class="location" href="ZP.html">SOFONIE 1</a><a class="prev" href="HK3.html">&lt;</a>
<a class="home" href="index.html">=</a>
<a class="next" href="ZP2.html">&gt;</a>
</div></div>
<div class="section chapter ZP ZP1 ron_bor ron " dir="ltr" lang="ro" data-id="ZP1" data-nextid="ZP2" data-previd="HK3">
<div class="mt">SOFONIE</div>
<div class="c">1</div>
<div class="p">
<span class="v-num v-1">1&nbsp;</span><span class="v ZP1_1" data-id="ZP1_1">Cuvântul Domnului care a fost către Sofonie, fiul lui Cuşi, fiul lui Ghedalia, fiul lui Amaria, fiul lui Iezechia, în zilele lui Iosia, fiul lui Amon, regele lui Iuda.</span>
<span class="v-num v-2">2&nbsp;</span><span class="v ZP1_2" data-id="ZP1_2">"Voi nimici tatul de pe faţa pământului", zice Domnul.</span>
<span class="v-num v-3">3&nbsp;</span><span class="v ZP1_3" data-id="ZP1_3">"Voi nimici oamenii şi dobitoacele, păsările cerului şi peştii mării! Voi face să se poticnească nelegiuiţii şi voi pierde pe oameni de pe faţa pământului", zice Domnul.</span>
<span class="v-num v-4">4&nbsp;</span><span class="v ZP1_4" data-id="ZP1_4">"Şi voi întinde mâna Mea împotriva lui Iuda şi împotriva tuturor locuitorilor din Ierusalim şi voi distruge din locul acesta pe Baal până la ultimele lui rămăşiţe, numele slujitorilor săi, împreună cu al preoţilor;</span>
<span class="v-num v-5">5&nbsp;</span><span class="v ZP1_5" data-id="ZP1_5">Şi pe toţi cei ce se închină, pe acoperişuri, oştirii cerului, şi pe toţi cei ce slăvesc pe Domnul, dar se jură şi pe Milcom;</span>
<span class="v-num v-6">6&nbsp;</span><span class="v ZP1_6" data-id="ZP1_6">Pe cei ce se întorc de la Domnul, pe cei care nu-L caută pe Domnul şi năzuiesc spre El".</span>
<span class="v-num v-7">7&nbsp;</span><span class="v ZP1_7" data-id="ZP1_7">Tăceţi toţi înaintea Domnului Dumnezeu, că aproape este ziua Lui, că Domnul a pregătit ospăţ şi a sfinţit pe cei chemaţi ai Lui!</span>
<span class="v-num v-8">8&nbsp;</span><span class="v ZP1_8" data-id="ZP1_8">Şi în ziua ospăţului voi pedepsi pe căpetenii şi casa regelui şi pe toţi cei care se îmbracă în veşminte străine;</span>
<span class="v-num v-9">9&nbsp;</span><span class="v ZP1_9" data-id="ZP1_9">Voi pedepsi pe cei care sar peste prag şi umplu casa stăpânilor lor de silnicie şi viclenie.</span>
<span class="v-num v-10">10&nbsp;</span><span class="v ZP1_10" data-id="ZP1_10">Şi se va ridica în ziua aceea un strigăt de la Poarta Peştilor, urlete din cetatea cea nouă şi mare larmă de pe caline.</span>
<span class="v-num v-11">11&nbsp;</span><span class="v ZP1_11" data-id="ZP1_11">Urlaţi voi, locuitori ai Macteşului, căci toţi cei care fac negoţ sunt nimiciţi şi cei care sunt cântăritori de argint sunt distruşi.</span>
<span class="v-num v-12">12&nbsp;</span><span class="v ZP1_12" data-id="ZP1_12">Şi în ziua aceea, voi scormoni Ierusalimul cu făclii şi voi pedepsi pe toţi cei care zac pe drojdia lor şi zic în inima lor: "Dumnezeu nu face nici bine, nici rău!"</span>
<span class="v-num v-13">13&nbsp;</span><span class="v ZP1_13" data-id="ZP1_13">Pentru aceasta, averea lor va fi distrusă şi oasele lor pustiite; şi vor zidi case, dar nu le vor locui; vor sădi vii, şi din vinul lor nu vor bea.</span>
<span class="v-num v-14">14&nbsp;</span><span class="v ZP1_14" data-id="ZP1_14">Aproape este ziua cea mare a Domnului, aproape este şi zoreşte într-una. Se aude venind ziua Domnului! Viteazul va ţipa groaznic atunci.</span>
<span class="v-num v-15">15&nbsp;</span><span class="v ZP1_15" data-id="ZP1_15">Zi de mânie este ziua aceea, zi de strâmtorare şi de jale, zi de pustiire şi de nimicire, zi de întuneric şi de beznă, zi de nori şi de negură;</span>
<span class="v-num v-16">16&nbsp;</span><span class="v ZP1_16" data-id="ZP1_16">Zi cu sunet de trâmbiţă şi de strigăte de război împotriva cetăţilor întărite şi a turnurilor înalte.</span>
<span class="v-num v-17">17&nbsp;</span><span class="v ZP1_17" data-id="ZP1_17">Voi strâmtora pe oameni şi vor merge ca orbii, căci împotriva Domnului au săvârşit păcate; sângele lor vărsat va fi ca pulberea şi trupurile lor ca gunoiul.</span>
<span class="v-num v-18">18&nbsp;</span><span class="v ZP1_18" data-id="ZP1_18">Nici aurul, nici argintul nu vor putea să-i izbăvească în ziua mâniei Domnului, căci tot pământul va fi mistui. de focul mâniei Lui; căci El va distruge, da, va pierde într-o clipă pe toţi locuitorii pământului.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="HK3.html">&lt;</a>
<a class="home" href="index.html">=</a>
<a class="next" href="ZP2.html">&gt;</a>
</div></div>
</body>
</html>