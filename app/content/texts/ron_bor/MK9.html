<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>MARCU 9 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="MK.html">Biblia Ortodoxă Română Sinodală (2006)</a><a class="location" href="MK.html">MARCU 9</a><a class="prev" href="MK8.html">&lt;</a>
<a class="home" href="index.html">=</a>
<a class="next" href="MK10.html">&gt;</a>
</div></div>
<div class="section chapter MK MK9 ron_bor ron " dir="ltr" lang="ro" data-id="MK9" data-nextid="MK10" data-previd="MK8">
<div class="c">9</div>
<div class="p">
<span class="v-num v-1">1&nbsp;</span><span class="v MK9_1" data-id="MK9_1">Şi le zicea lor: Adevărat grăiesc vouă că sunt unii, din cei ce stau aici, care nu vor gusta moartea, până ce nu vor vedea împărăţia lui Dumnezeu, venind întru putere.</span>
<span class="v-num v-2">2&nbsp;</span><span class="v MK9_2" data-id="MK9_2">Şi după şase zile a luat Iisus cu Sine pe Petru şi pe Iacov şi pe Ioan şi i-a dus într-un munte înalt, de o parte, pe ei singuri, şi S-a schimbat la faţă înaintea lor.</span>
<span class="v-num v-3">3&nbsp;</span><span class="v MK9_3" data-id="MK9_3">Şi veşmintele Lui s-au făcut strălucitoare, albe foarte, ca zăpada, cum nu poate înălbi aşa pe pământ înălbitorul.</span>
<span class="v-num v-4">4&nbsp;</span><span class="v MK9_4" data-id="MK9_4">Şi li s-a arătat Ilie împreună cu Moise şi vorbeau cu Iisus.</span>
<span class="v-num v-5">5&nbsp;</span><span class="v MK9_5" data-id="MK9_5">Şi răspunzând Petru, a zis lui Iisus: Învăţătorule, bine este ca noi să fim aici; şi să facem trei colibe: Ţie una şi lui Moise una şi lui Ilie una.</span>
<span class="v-num v-6">6&nbsp;</span><span class="v MK9_6" data-id="MK9_6">Căci nu ştia ce să spună, fiindcă erau înspăimântaţi.</span>
<span class="v-num v-7">7&nbsp;</span><span class="v MK9_7" data-id="MK9_7">Şi s-a făcut un nor care îi umbrea, iar un glas din nor a venit zicând: Acesta este Fiul Meu cel iubit, pe Acesta să-L ascultaţi.</span>
<span class="v-num v-8">8&nbsp;</span><span class="v MK9_8" data-id="MK9_8">Dar, deodată, privind ei împrejur, n-au mai văzut pe nimeni decât pe Iisus, singur cu ei.</span>
<span class="v-num v-9">9&nbsp;</span><span class="v MK9_9" data-id="MK9_9">Şi coborându-se ei din munte, le-a poruncit ca nimănui să nu spună cele ce văzuseră, decât numai când Fiul Omului va învia din morţi.</span>
<span class="v-num v-10">10&nbsp;</span><span class="v MK9_10" data-id="MK9_10">Iar ei au ţinut cuvântul, întrebându-se între ei: Ce înseamnă a învia din morţi?</span>
<span class="v-num v-11">11&nbsp;</span><span class="v MK9_11" data-id="MK9_11">Şi L-au întrebat pe El, zicând: Pentru ce zic fariseii şi cărturarii că trebuie să vină mai întâi Ilie?</span>
<span class="v-num v-12">12&nbsp;</span><span class="v MK9_12" data-id="MK9_12">Iar El le-a răspuns: Ilie, venind întâi, va aşeza iarăşi toate. Şi cum este scris despre Fiul Omului că va să pătimească multe şi să fie defăimat?</span>
<span class="v-num v-13">13&nbsp;</span><span class="v MK9_13" data-id="MK9_13">Dar vă zic vouă că Ilie a şi venit şi i-au făcut toate câte au voit, precum s-a scris despre el.</span>
<span class="v-num v-14">14&nbsp;</span><span class="v MK9_14" data-id="MK9_14">Şi venind la ucenici, a văzut mulţime mare împrejurul lor şi pe cărturari sfădindu-se între ei.</span>
<span class="v-num v-15">15&nbsp;</span><span class="v MK9_15" data-id="MK9_15">Şi îndată toată mulţimea, văzându-L, s-a spăimântat şi, alergând, I se închina.</span>
<span class="v-num v-16">16&nbsp;</span><span class="v MK9_16" data-id="MK9_16">Şi Iisus a întrebat pe cărturari: Ce vă sfădiţi între voi?</span>
<span class="v-num v-17">17&nbsp;</span><span class="v MK9_17" data-id="MK9_17">Şi I-a răspuns Lui unul din mulţime: Învăţătorule, am adus la Tine pe fiul meu, care are duh mut.</span>
<span class="v-num v-18">18&nbsp;</span><span class="v MK9_18" data-id="MK9_18">Şi oriunde-l apucă, îl aruncă la pământ şi face spume la gură şi scrâşneşte din dinţi şi înţepeneşte. Şi am zis ucenicilor Tăi să-l alunge, dar ei n-au putut.</span>
<span class="v-num v-19">19&nbsp;</span><span class="v MK9_19" data-id="MK9_19">Iar El, răspunzând lor, a zis: O, neam necredincios, până când voi fi cu voi? Până când vă voi răbda pe voi? Aduceţi-l la Mine.</span>
<span class="v-num v-20">20&nbsp;</span><span class="v MK9_20" data-id="MK9_20">Şi l-au adus la El. Şi văzându-L pe Iisus, duhul îndată a zguduit pe copil, şi, căzând la pământ, se zvârcolea spumegând.</span>
<span class="v-num v-21">21&nbsp;</span><span class="v MK9_21" data-id="MK9_21">Şi l-a întrebat pe tatăl lui: Câtă vreme este de când i-a venit aceasta? Iar el a răspuns: din pruncie.</span>
<span class="v-num v-22">22&nbsp;</span><span class="v MK9_22" data-id="MK9_22">Şi de multe ori l-a aruncat şi în foc şi în apă ca să-l piardă. Dar de poţi ceva, ajută-ne, fiindu-Ţi milă de noi.</span>
<span class="v-num v-23">23&nbsp;</span><span class="v MK9_23" data-id="MK9_23">Iar Iisus i-a zis: De poţi crede, toate sunt cu putinţă celui ce crede.</span>
<span class="v-num v-24">24&nbsp;</span><span class="v MK9_24" data-id="MK9_24">Şi îndată strigând tatăl copilului, a zis cu lacrimi: Cred, Doamne! Ajută necredinţei mele.</span>
<span class="v-num v-25">25&nbsp;</span><span class="v MK9_25" data-id="MK9_25">Iar Iisus, văzând că mulţimea dă năvală, a certat duhul cel necurat, zicându-i: Duh mut şi surd, Eu îţi poruncesc: Ieşi din el şi să nu mai intri în el!</span>
<span class="v-num v-26">26&nbsp;</span><span class="v MK9_26" data-id="MK9_26">Şi răcnind şi zguduindu-l cu putere, duhul a ieşit; iar copilul a rămas ca mort, încât mulţi ziceau că a murit.</span>
<span class="v-num v-27">27&nbsp;</span><span class="v MK9_27" data-id="MK9_27">Dar Iisus, apucându-l de mână, l-a ridicat, şi el s-a sculat în picioare.</span>
<span class="v-num v-28">28&nbsp;</span><span class="v MK9_28" data-id="MK9_28">Iar după ce a intrat în casă, ucenicii Lui L-au întrebat, de o parte: Pentru ce noi n-am putut să-l izgonim?</span>
<span class="v-num v-29">29&nbsp;</span><span class="v MK9_29" data-id="MK9_29">El le-a zis: Acest neam de demoni cu nimic nu poate ieşi, decât numai cu rugăciune şi cu post.</span>
<span class="v-num v-30">30&nbsp;</span><span class="v MK9_30" data-id="MK9_30">Şi, ieşind ei de acolo, străbăteau Galileea, dar El nu voia să ştie cineva.</span>
<span class="v-num v-31">31&nbsp;</span><span class="v MK9_31" data-id="MK9_31">Căci învăţa pe ucenicii Săi şi le spunea că Fiul Omului se va da în mâinile oamenilor şi-L vor ucide, iar după ce-L vor ucide, a treia zi va învia.</span>
<span class="v-num v-32">32&nbsp;</span><span class="v MK9_32" data-id="MK9_32">Ei însă nu înţelegeau cuvântul şi se temeau să-L întrebe.</span>
<span class="v-num v-33">33&nbsp;</span><span class="v MK9_33" data-id="MK9_33">Şi au venit în Capernaum. Şi fiind în casă, i-a întrebat: Ce vorbeaţi între voi pe drum?</span>
<span class="v-num v-34">34&nbsp;</span><span class="v MK9_34" data-id="MK9_34">Iar ei tăceau, fiindcă pe cale se întrebaseră unii pe alţii cine dintre ei este mai mare.</span>
<span class="v-num v-35">35&nbsp;</span><span class="v MK9_35" data-id="MK9_35">Şi şezând jos, a chemat pe cei doisprezece şi le-a zis: Dacă cineva vrea să fie întâiul, să fie cel din urmă dintre toţi şi slujitor al tuturor.</span>
<span class="v-num v-36">36&nbsp;</span><span class="v MK9_36" data-id="MK9_36">Şi luând un copil, l-a pus în mijlocul lor şi, luându-l în braţe, le-a zis:</span>
<span class="v-num v-37">37&nbsp;</span><span class="v MK9_37" data-id="MK9_37">Oricine va primi, în numele Meu, pe unul din aceşti copii pe Mine Mă primeşte; şi oricine Mă primeşte, nu pe Mine Mă primeşte, ci pe Cel ce M-a trimis pe Mine.</span>
<span class="v-num v-38">38&nbsp;</span><span class="v MK9_38" data-id="MK9_38">Şi I-a zis Ioan: Învăţătorule, am văzut pe cineva scoţând demoni în numele Tău, care nu merge după noi, şi l-am oprit, pentru că nu merge după noi.</span>
<span class="v-num v-39">39&nbsp;</span><span class="v MK9_39" data-id="MK9_39">Iar Iisus a zis: Nu-l opriţi, căci nu e nimeni care, făcând vreo minune în numele Meu, să poată, degrabă, să Mă vorbească de rău.</span>
<span class="v-num v-40">40&nbsp;</span><span class="v MK9_40" data-id="MK9_40">Căci cine nu este împotriva noastră este pentru noi.</span>
<span class="v-num v-41">41&nbsp;</span><span class="v MK9_41" data-id="MK9_41">Iar oricine vă va da să beţi un pahar de apă, în numele Meu, fiindcă sunteţi ai lui Hristos, adevărat zic vouă că nu-şi va pierde plata sa.</span>
<span class="v-num v-42">42&nbsp;</span><span class="v MK9_42" data-id="MK9_42">Şi cine va sminti pe unul din aceştia mici, care cred în Mine, mai bine i-ar fi lui dacă şi-ar lega de gât o piatră de moară şi să fie aruncat în mare.</span>
<span class="v-num v-43">43&nbsp;</span><span class="v MK9_43" data-id="MK9_43">Şi de te sminteşte mâna ta, tai-o că mai bine îţi este să intri ciung în viaţă, decât, amândouă mâinile având, să te duci în gheena, în focul cel nestins.</span>
<span class="v-num v-44">44&nbsp;</span><span class="v MK9_44" data-id="MK9_44">Unde viermele lor nu moare şi focul nu se stinge.</span>
<span class="v-num v-45">45&nbsp;</span><span class="v MK9_45" data-id="MK9_45">Şi de te sminteşte piciorul tău, taie-l, că mai bine îţi este ţie să intri fără un picior în viaţă, decât având amândouă picioarele să fii azvârlit în gheena, în focul cel nestins,</span>
<span class="v-num v-46">46&nbsp;</span><span class="v MK9_46" data-id="MK9_46">Unde viermele lor nu moare şi focul nu se stinge.</span>
<span class="v-num v-47">47&nbsp;</span><span class="v MK9_47" data-id="MK9_47">Şi de te sminteşte ochiul tău, scoate-l, că mai bine îţi este ţie cu un singur ochi în împărăţia lui Dumnezeu, decât, având amândoi ochii, să fii aruncat în gheena focului.</span>
<span class="v-num v-48">48&nbsp;</span><span class="v MK9_48" data-id="MK9_48">Unde viermele lor nu moare şi focul nu se stinge.</span>
<span class="v-num v-49">49&nbsp;</span><span class="v MK9_49" data-id="MK9_49">Căci fiecare (om) va fi sărat cu foc, după cum orice jertfă va fi sărată cu sare.</span>
<span class="v-num v-50">50&nbsp;</span><span class="v MK9_50" data-id="MK9_50">Bună este sarea; dacă însă sarea îşi pierde puterea, cu ce o veţi drege? Aveţi sare întru voi şi trăiţi în pace unii cu alţii.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="MK8.html">&lt;</a>
<a class="home" href="index.html">=</a>
<a class="next" href="MK10.html">&gt;</a>
</div></div>
</body>
</html>