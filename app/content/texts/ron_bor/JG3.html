<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA JUDECĂTORILOR 3 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JG.html">Biblia Ortodoxă Română Sinodală (2006)</a><a class="location" href="JG.html">CARTEA JUDECĂTORILOR 3</a><a class="prev" href="JG2.html">&lt;</a>
<a class="home" href="index.html">=</a>
<a class="next" href="JG4.html">&gt;</a>
</div></div>
<div class="section chapter JG JG3 ron_bor ron " dir="ltr" lang="ron" data-id="JG3" data-nextid="JG4" data-previd="JG2">
<div class="c">3</div>
<div class="p">
<span class="v-num v-1">1&nbsp;</span><span class="v JG3_1" data-id="JG3_1">Iată popoarele acelea pe care le-a lăsat Domnul ca să ispitească prin ele pe Israel şi pe toţi aceia care nu cunoşteau toate războaiele Canaanului;</span>
<span class="v-num v-2">2&nbsp;</span><span class="v JG3_2" data-id="JG3_2">Pe care le lăsase numai pentru ca generaţiile viitoare de oameni ale fiilor lui Israel să ştie şi să înveţe războiul pe care nu-l cunoscuseră mai înainte:</span>
<span class="v-num v-3">3&nbsp;</span><span class="v JG3_3" data-id="JG3_3">Cinci stăpânitori Filisteni, toţi Canaaneii, Sidonienii şi Heveii care locuiau în munţii Libanului de la muntele Baal-Hermon până la intrarea Hamatului.</span>
<span class="v-num v-4">4&nbsp;</span><span class="v JG3_4" data-id="JG3_4">Acestea fuseseră lăsate ca să se încerce prin ele Israeliţii şi să se afle dacă se supun ei poruncilor Domnului, pe care le-a dat El părinţilor lor prin Moise.</span>
<span class="v-num v-5">5&nbsp;</span><span class="v JG3_5" data-id="JG3_5">Şi au trăit fiii lui Israel între Canaanei, Hetei, Amorei, Ferezei, Hevei, Gherghesei şi Iebusei,</span>
<span class="v-num v-6">6&nbsp;</span><span class="v JG3_6" data-id="JG3_6">Şi şi-au luat femei din fetele acelora şi pe fetele lor le-au dat după feciorii acelora şi au slujit dumnezeilor lor.</span>
<span class="v-num v-7">7&nbsp;</span><span class="v JG3_7" data-id="JG3_7">Deci au făcut rele înaintea ochilor Domnului fiii lui Israel şi au uitat pe Domnul Dumnezeul lor şi au slujit baalilor şi astartelor.</span>
<span class="v-num v-8">8&nbsp;</span><span class="v JG3_8" data-id="JG3_8">Atunci s-a aprins mânia Domnului asupra lui Israel şi i-a dat în mâinile lui Cuşan-Rişeataim, regele Mesopotamiei, şi fiii lui Israel au robit lui Cuşan-Rişeataim opt ani.</span>
<span class="v-num v-9">9&nbsp;</span><span class="v JG3_9" data-id="JG3_9">După aceea au strigat fiii lui Israel către Domnul şi a ridicat Domnul un izbăvitor pentru fiii lui Israel, care i-a izbăvit şi anume pe Otniel, fiul lui Chenaz, fratele mai mic al lui Caleb.</span>
<span class="v-num v-10">10&nbsp;</span><span class="v JG3_10" data-id="JG3_10">Şi a fost Duhul Domnului peste acesta şi a fost el judecător lui Israel. Acesta a ieşit la război împotriva lui Cuşan-Rişeataim şi Domnul a dat în mâinile lui pe Cuşan-Rişeataim, regele Mesopotamiei, şi a apăsat mâna lui pe Cuşan-Rişeataim.</span>
<span class="v-num v-11">11&nbsp;</span><span class="v JG3_11" data-id="JG3_11">După aceea s-a odihnit ţara patruzeci de ani şi apoi a murit Otniel, fiul lui Chenaz.</span>
<span class="v-num v-12">12&nbsp;</span><span class="v JG3_12" data-id="JG3_12">Apoi fiii lui Israel iarăşi s-au apucat să facă rele înaintea ochilor Domnului şi a întărit Domnul pe Eglon, regele Moabului, împotriva Israeliţilor, pentru că ei făceau rele înaintea ochilor Domnului.</span>
<span class="v-num v-13">13&nbsp;</span><span class="v JG3_13" data-id="JG3_13">Şi a adunat acela la sine pe toţi Moabiţii şi Amaleciţii şi a plecat să lovească pe Israel; şi au luat cetatea Palmierilor.</span>
<span class="v-num v-14">14&nbsp;</span><span class="v JG3_14" data-id="JG3_14">Iar fiii lui Israel au slujit lui Eglon, regele Moabului, optsprezece ani.</span>
<span class="v-num v-15">15&nbsp;</span><span class="v JG3_15" data-id="JG3_15">Atunci au strigat fiii lui Israel către Domnul şi Domnul le-a ridicat ca izbăvitor pe Aod, fiul lui Ghera, din neamul lui Veniamin, care era stângaci. Şi au trimis fiii lui Israel prin el daruri lui Eglon, regele Moabului.</span>
<span class="v-num v-16">16&nbsp;</span><span class="v JG3_16" data-id="JG3_16">Aod şi-a făcut sabie cu două ascuţişuri, lungă de un cot şi a încins-o sub mantaua sa la şoldul drept</span>
<span class="v-num v-17">17&nbsp;</span><span class="v JG3_17" data-id="JG3_17">Şi a mers cu daruri la Eglon, regele Moabului. Eglon însă era om foarte gras.</span>
<span class="v-num v-18">18&nbsp;</span><span class="v JG3_18" data-id="JG3_18">După ce a înfăţişat Aod toate darurile, a dat drumul oamenilor care aduseseră darurile,</span>
<span class="v-num v-19">19&nbsp;</span><span class="v JG3_19" data-id="JG3_19">Iar el însuşi, întorcându-se de la idolii de lângă Ghilgal, a zis regelui: "Cuvânt în taină am a-ţi spune, o rege!" Iar el a zis: "Mai încet!" Atunci au ieşit de la dânsul toţi cei ce stăteau pe lângă el.</span>
<span class="v-num v-20">20&nbsp;</span><span class="v JG3_20" data-id="JG3_20">Şi a intrat Aod la dânsul; căci el şedea într-un foişor răcoros, pe care îl avea acolo la o parte. Şi a zis Aod: "Eu, o rege, am către tine un cuvânt al lui Dumnezeu". Atunci Eglon s-a sculat de pe scaun înaintea lui.</span>
<span class="v-num v-21">21&nbsp;</span><span class="v JG3_21" data-id="JG3_21">Şi când s-a sculat el, Aod şi-a întins mâna sa stângă şi a scos sabia de la coapsa sa dreaptă şi a împlântat-o în pântecele lui,</span>
<span class="v-num v-22">22&nbsp;</span><span class="v JG3_22" data-id="JG3_22">Aşa încât a intrat după ascuţişul sabiei şi mânerul şi grăsimea a acoperit rana pe unde intrase sabia, căci Aod n-a scos-o din pântecele lui.</span>
<span class="v-num v-23">23&nbsp;</span><span class="v JG3_23" data-id="JG3_23">Apoi Aod a ieşit în tindă, trăgând după sine uşa foişorului şi încuind-o.</span>
<span class="v-num v-24">24&nbsp;</span><span class="v JG3_24" data-id="JG3_24">Iar după ce a ieşit el, au venit slugile lui Eglon şi, văzând uşa foişorului încuiată, au zis: "Se vede că el îşi acoperă picioarele În camera de vară".</span>
<span class="v-num v-25">25&nbsp;</span><span class="v JG3_25" data-id="JG3_25">Şi au aşteptat ei destulă vreme; dar văzând că nu mai deschide nimeni uşa foişorului, au adus o cheie şi au deschis şi iată stăpânul lor zăcea mort la pământ.</span>
<span class="v-num v-26">26&nbsp;</span><span class="v JG3_26" data-id="JG3_26">Până să se dumirească aceia, Aod a plecat şi nimeni nu se mai gândea la el; a trecut pe lângă idoli şi a scăpat în Seira.</span>
<span class="v-num v-27">27&nbsp;</span><span class="v JG3_27" data-id="JG3_27">Iar după ce a venit în ţara lui Israel, Aod a trâmbiţat din trâmbiţă pe muntele Efraim şi s-au coborât la dânsul fiii lui Israel din muntele Efraim şi el mergea înaintea lor.</span>
<span class="v-num v-28">28&nbsp;</span><span class="v JG3_28" data-id="JG3_28">Şi ţa zis el către dânşii: "Veniţi după mine, că a dat Domnul pe vrăjmaşii noştri Moabiţi în mâinile voastre". Şi s-au dus după dânsul şi au apucat vadul Iordanului spre Moab şi nu au lăsat pe nimeni să treacă.</span>
<span class="v-num v-29">29&nbsp;</span><span class="v JG3_29" data-id="JG3_29">Şi au ucis atunci din Moabiţi până la zece mii de oameni, toţi sănătoşi şi voinici, încât nimeni n-a scăpat.</span>
<span class="v-num v-30">30&nbsp;</span><span class="v JG3_30" data-id="JG3_30">Aşa au fost supuşi în ziua aceea Moabiţii înaintea lui Israel şi s-a liniştit ţara lui optzeci de ani. Iar Aod a fost judecătorul lor până la moartea sa.</span>
<span class="v-num v-31">31&nbsp;</span><span class="v JG3_31" data-id="JG3_31">După dânsul a fost judecător Şamgar, fiul lui Anat, care a ucis şase sute de Filisteni cu un băţ, cu bold de mânat boii, şi acesta a izbăvit de asemenea pe Israel.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JG2.html">&lt;</a>
<a class="home" href="index.html">=</a>
<a class="next" href="JG4.html">&gt;</a>
</div></div>
</body>
</html>