<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A DOUA PARALIPOMENA 19 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="R2.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="R2.html">CARTEA A DOUA PARALIPOMENA 19</a><a class="prev" href="R218.html">&lt;</a>
<a class="home" href="index.html">=</a>
<a class="next" href="R220.html">&gt;</a>
</div></div>
<div class="section chapter R2 R219 ron_roa ron " dir="ltr" lang="ron" data-id="R219" data-nextid="R220" data-previd="R218">
<div class="c">19</div>
<div class="p">
<span class="v-num v-1">1&nbsp;</span><span class="v R219_1" data-id="R219_1">Iosafat, regele lui Iuda, s'a întors cu pace la casa lui din Ierusalim.</span>
<span class="v-num v-2">2&nbsp;</span><span class="v R219_2" data-id="R219_2">Dar în întâmpinarea lui a ieşit profetul Iehu, fiul lui Hanani, şi i-a zis: "O, rege Iosafat, cum de-l ajuţi tu pe cel păcătos şi-l iubeşti pe cel urât de Domnul? De aceea a venit asupră-ţi mânia Domnului.</span>
<span class="v-num v-3">3&nbsp;</span><span class="v R219_3" data-id="R219_3">Cu toate acestea, în tine s'au găsit şi fapte bune, de vreme ce ai stârpit tufişurile din ţara lui Iuda şi ţi-ai îndreptat inima să-L caute pe Domnul".</span>
<span class="v-num v-4">4&nbsp;</span><span class="v R219_4" data-id="R219_4">Iar Iosafat, după ce s'a aşezat cu locuinţa în Ierusalim, şi-a cercetat din nou poporul, de la Beer-Şeba până la muntele lui Efraim; şi i-a întors către Domnul, Dumnezeul părinţilor lor.</span>
<span class="v-num v-5">5&nbsp;</span><span class="v R219_5" data-id="R219_5">Şi a aşezat judecători în toate cetăţile lui Iuda, cetate cu cetate.</span>
<span class="v-num v-6">6&nbsp;</span><span class="v R219_6" data-id="R219_6">Şi le-a zis judecătorilor: "Vedeţi ce faceţi; că nu pentru oameni faceţi voi judecată, ci pentru Domnul, iar El e cu voi când rostiţi judecata.</span>
<span class="v-num v-7">7&nbsp;</span><span class="v R219_7" data-id="R219_7">Şi acum, fie frica Domnului peste voi!, fiţi cu băgare de seamă, căci la Domnul, Dumnezeul nostru, nu se află nedreptate; El nu caută la faţa omului, nici nu ia mită".</span>
<span class="v-num v-8">8&nbsp;</span><span class="v R219_8" data-id="R219_8">Mai mult, Iosafat a aşezat în Ierusalim, pentru judecata Domnului, o seamă de preoţi şi leviţi şi căpetenii de familii ale lui Israel, ca să-i judece pe locuitorii Ierusalimului.</span>
<span class="v-num v-9">9&nbsp;</span><span class="v R219_9" data-id="R219_9">Şi le-a poruncit, zicând: "Aşa să faceţi: cu frică de Domnul, cu adevăr şi cu inimă dreaptă;</span>
<span class="v-num v-10">10&nbsp;</span><span class="v R219_10" data-id="R219_10">oricare dintre fraţii voştri care locuiesc în cetăţi va veni să se judece, fie pentru vărsare de sânge, fie pentru lege - adică porunci, rânduieli sau judecăţi -, voi sunteţi cei ce hotărâţi pentru ei, aşa ca ei să nu păcătuiască în faţa Domnului, iar peste voi şi peste fraţii voştri să nu se abată urgie; aşa să faceţi, şi nu veţi greşi.</span>
<span class="v-num v-11">11&nbsp;</span><span class="v R219_11" data-id="R219_11">Şi, iată, preotul Amaria va fi căpetenie peste voi pentru orice lucru al Domnului; iar Zebadia, fiul lui Ismael, este căpetenie peste casa lui Iuda pentru orice lucru al regelui; cât despre cărturari şi leviţi, îi aveţi în faţă; fiţi tari şi harnici, iar Domnul va fi cu cel bun".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="R218.html">&lt;</a>
<a class="home" href="index.html">=</a>
<a class="next" href="R220.html">&gt;</a>
</div></div>
</body>
</html>