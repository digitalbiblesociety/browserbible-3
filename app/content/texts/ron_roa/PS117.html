<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>PSALMII 117 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="PS.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="PS.html">PSALMII 117</a><a class="prev" href="PS116.html">&lt;</a>
<a class="home" href="index.html">=</a>
<a class="next" href="PS118.html">&gt;</a>
</div></div>
<div class="section chapter PS PS117 ron_roa ron " dir="ltr" lang="ron" data-id="PS117" data-nextid="PS118" data-previd="PS116">
<div class="c">Psalmul 117</div>
<div class="p">
<span class="v-num v-1">1&nbsp;</span><span class="v PS117_1" data-id="PS117_1">Mărturisiţi-vă Domnului, că e bun,că în veac este mila Lui .</span>
<span class="v-num v-2">2&nbsp;</span><span class="v PS117_2" data-id="PS117_2">Să spună dar casa lui Israel că e bun,că în veac este mila Lui.</span>
<span class="v-num v-3">3&nbsp;</span><span class="v PS117_3" data-id="PS117_3">Să spună dar casa lui Aaron că e bun,că în veac este mila Lui.</span>
<span class="v-num v-4">4&nbsp;</span><span class="v PS117_4" data-id="PS117_4">Să spună dar toţi cei ce se tem de Domnul că e bun,că în veac este mila Lui .</span>
<span class="v-num v-5">5&nbsp;</span><span class="v PS117_5" data-id="PS117_5">Eu din necaz L-am chemat pe Domnulşi El m'a auzit întru lărgimea auzului.</span>
<span class="v-num v-6">6&nbsp;</span><span class="v PS117_6" data-id="PS117_6">Domnul este ajutorul meu,nu mă voi teme de ce-mi va face mie omul.</span>
<span class="v-num v-7">7&nbsp;</span><span class="v PS117_7" data-id="PS117_7">Domnul este ajutorul meuşi eu de sus mă voi uita la vrăjmaşii mei.</span>
<span class="v-num v-8">8&nbsp;</span><span class="v PS117_8" data-id="PS117_8">Mai bine e să te încrezi în Domnuldecât să te încrezi în om.</span>
<span class="v-num v-9">9&nbsp;</span><span class="v PS117_9" data-id="PS117_9">Mai bine e să nădăjduieşti în Domnuldecât să nădăjduieşti în mai-marii pământului.</span>
<span class="v-num v-10">10&nbsp;</span><span class="v PS117_10" data-id="PS117_10">Toate neamurile m'au împresurat,iar eu în numele Domnului le-am biruit;</span>
<span class="v-num v-11">11&nbsp;</span><span class="v PS117_11" data-id="PS117_11">de jur-împrejur m'au împresurat,iar eu în numele Domnului le-am înfrânt;</span>
<span class="v-num v-12">12&nbsp;</span><span class="v PS117_12" data-id="PS117_12">m'au împresurat precum albinele un fagure şi s'au aţâţat ca focul între spini,iar eu în numele Domnului le-am biruit;</span>
<span class="v-num v-13">13&nbsp;</span><span class="v PS117_13" data-id="PS117_13">împins am fost şi răsucit să cad,dar Domnul mi-a sărit în sprijin.</span>
<span class="v-num v-14">14&nbsp;</span><span class="v PS117_14" data-id="PS117_14">Domnul e tăria mea şi cântecul meuşi El mi S'a făcut mie spre mântuire.</span>
<span class="v-num v-15">15&nbsp;</span><span class="v PS117_15" data-id="PS117_15">Glas de bucurie şi mântuire în corturile drepţilor:"Dreapta Domnului a lucrat putere,</span>
<span class="v-num v-16">16&nbsp;</span><span class="v PS117_16" data-id="PS117_16">dreapta Domnului m'a înălţat,dreapta Domnului a lucrat putere".</span>
<span class="v-num v-17">17&nbsp;</span><span class="v PS117_17" data-id="PS117_17">Nu voi muri, ci voi fi viuşi voi povesti lucrurile Domnului.</span>
<span class="v-num v-18">18&nbsp;</span><span class="v PS117_18" data-id="PS117_18">Certând m'a certat Domnul,dar morţii nu m'a dat.</span>
<span class="v-num v-19">19&nbsp;</span><span class="v PS117_19" data-id="PS117_19">Deschideţi-mi porţile dreptăţii:prin ele voi intra şi-L voi lăuda pe Domnul.</span>
<span class="v-num v-20">20&nbsp;</span><span class="v PS117_20" data-id="PS117_20">Aceasta este poarta Domnului,drepţii vor intra printr'însa .</span>
<span class="v-num v-21">21&nbsp;</span><span class="v PS117_21" data-id="PS117_21">Pe Tine Te voi mărturisi, că Tu m'ai auzitşi mie mi Te-ai făcut spre mântuire.</span>
<span class="v-num v-22">22&nbsp;</span><span class="v PS117_22" data-id="PS117_22">Piatra pe care au nesocotit-o ziditorii,aceasta a ajuns în capul unghiului;</span>
<span class="v-num v-23">23&nbsp;</span><span class="v PS117_23" data-id="PS117_23">de la Domnul s'a făcut aceastaşi minunată este în ochii noştri .</span>
<span class="v-num v-24">24&nbsp;</span><span class="v PS117_24" data-id="PS117_24">Aceasta este ziua pe care Domnul a făcut-o:să ne bucurăm şi să ne veselim într'însa!</span>
<span class="v-num v-25">25&nbsp;</span><span class="v PS117_25" data-id="PS117_25">O, Doamne, Te rog, mântuieşte!O, Doamne, Te rog, adu belşug!</span>
<span class="v-num v-26">26&nbsp;</span><span class="v PS117_26" data-id="PS117_26">Binecuvântat este cel ce vine întru numele Domnului;pe voi v'am binecuvântat, cei din casa Domnului.</span>
<span class="v-num v-27">27&nbsp;</span><span class="v PS117_27" data-id="PS117_27">Dumnezeu este Domnul şi S'a arătat nouă;sărbătoare rânduiţi în umbrarepână la coarnele jertfelnicului .</span>
<span class="v-num v-28">28&nbsp;</span><span class="v PS117_28" data-id="PS117_28">Dumnezeul meu eşti Tu, Ţie mă voi mărturisi;Dumnezeul meu eşti Tu, pe Tine Te voi înălţa;Ţie Îţi voi mulţumi, că Tu m'ai auzitşi mi Te-ai făcut mie spre mântuire.</span>
<span class="v-num v-29">29&nbsp;</span><span class="v PS117_29" data-id="PS117_29">Mărturisiţi-vă Domnului, că este bun,că în veac este mila Lui!</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="PS116.html">&lt;</a>
<a class="home" href="index.html">=</a>
<a class="next" href="PS118.html">&gt;</a>
</div></div>
</body>
</html>