<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEZECHIEL 31 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EK.html">Biblia Ortodoxă Română Sinodală (2006)</a><a class="location" href="EK.html">IEZECHIEL 31</a><a class="prev" href="EK30.html">&lt;</a>
<a class="home" href="index.html">=</a>
<a class="next" href="EK32.html">&gt;</a>
</div></div>
<div class="section chapter EK EK31 ron_bor ron " dir="ltr" lang="ron" data-id="EK31" data-nextid="EK32" data-previd="EK30">
<div class="c">31</div>
<div class="p">
<span class="v-num v-1">1&nbsp;</span><span class="v EK31_1" data-id="EK31_1">În anul al unsprezecelea, în ziua întâi a lunii a treia, a fost cuvântul Domnului către mine:</span>
<span class="v-num v-2">2&nbsp;</span><span class="v EK31_2" data-id="EK31_2">"Fiul omului, spune lui Faraon, regele Egiptului, şi poporului lui: Cu cine te asemeni tu în mărirea ta?</span>
<span class="v-num v-3">3&nbsp;</span><span class="v EK31_3" data-id="EK31_3">Iată Asiria era un cedru în Liban, cu ramuri frumoase, cu frunziş umbros şi cu trunchi înalt; vârful lui se ridicase până la nori.</span>
<span class="v-num v-4">4&nbsp;</span><span class="v EK31_4" data-id="EK31_4">Apele îl făcuseră să crească, adâncul îl ridicase şi râurile acestuia înconjurau locul unde fusese sădit şi trimiteau apele lor la toţi arborii câmpului.</span>
<span class="v-num v-5">5&nbsp;</span><span class="v EK31_5" data-id="EK31_5">De aceea înălţimea lui întrecuse pe toţi arborii câmpului şi avea pe dânsul mulţi lăstari şi ramurile lui se înmulţiseră; lăstarii lui se făcuseră înalţi, pentru că avuseseră apă multă la creşterea lor.</span>
<span class="v-num v-6">6&nbsp;</span><span class="v EK31_6" data-id="EK31_6">în lăstarii lui îşi împletiseră cuiburi tot felul de păsări de-ale cerului; sub ramurile lui îşi scoteau puii tot felul de fiare de ale pământului, iar la umbra lui trăiau numeroase şi felurite popoare.</span>
<span class="v-num v-7">7&nbsp;</span><span class="v EK31_7" data-id="EK31_7">El era frumos prin înălţimea trunchiului său, şi prin lungimea ramurilor sale, căci rădăcinile sale se aflau lângă nişte ape mari.</span>
<span class="v-num v-8">8&nbsp;</span><span class="v EK31_8" data-id="EK31_8">Cedrii din grădina lui Dumnezeu nu-l umbreau, chiparoşii nu se puteau asemăna cu crengile lui şi castanii nu erau la mărime ca ramurile lui; nici un copac din grădina lui Dumnezeu nu se asemăna cu el în frumuseţe.</span>
<span class="v-num v-9">9&nbsp;</span><span class="v EK31_9" data-id="EK31_9">Eu îl împodobisem cu mulţimea ramurilor lui, încât toţi arborii Edenului din grădina lui Dumnezeu îl pizmuiau.</span>
<span class="v-num v-10">10&nbsp;</span><span class="v EK31_10" data-id="EK31_10">De aceea, aşa a zis Domnul Dumnezeu: Pentru că s-a făcut înalt la statură şi creştetul lui şi l-a înălţat până la nori şi inima lui s-a îngâmfat cu înălţimea lui,</span>
<span class="v-num v-11">11&nbsp;</span><span class="v EK31_11" data-id="EK31_11">De aceea l-am dat în mâna regelui neamurilor, şi acesta s-a purtat cu el după răutatea lui; pentru nelegiuirea lui l-am lepădat.</span>
<span class="v-num v-12">12&nbsp;</span><span class="v EK31_12" data-id="EK31_12">Tăiatu-l-au străinii cei mai răi dintre popoare şi l-au prăvălit peste munţi; ramurile lui au căzut prin toate văile, iar lăstarii lui s-au frânt prin toate văgăunile pământului şi de sub umbra lui au fugit toate popoarele pământului şi l-au părăsit.</span>
<span class="v-num v-13">13&nbsp;</span><span class="v EK31_13" data-id="EK31_13">Pe dărâmăturile lui s-au aşezat toate păsările cerului şi în lăstarii lui erau toate fiarele câmpului.</span>
<span class="v-num v-14">14&nbsp;</span><span class="v EK31_14" data-id="EK31_14">Aceasta s-a făcut pentru ca nici unul dintre arborii de pe lângă ape să nu se îngâmfe cu statura sa înaltă şi să nu-şi înalţe vârful până la nori; ca toţi stejarii ce se adapă din ape să nu mai vadă înălţimea lor, căci toţi vor fi daţi morţii, în latura cea de dedesubt a pământului, împreună cu fiii oamenilor, care s-au coborât în mormânt.</span>
<span class="v-num v-15">15&nbsp;</span><span class="v EK31_15" data-id="EK31_15">Aşa zice Domnul Dumnezeu: "În ziua aceea, când s-a coborât el în locuinţa morţilor, în semn de jale, am închis peste el adâncul; am oprit râurile lui şi apele cele mari au secat; am întunecat Libanul pentru el şi toţi arborii câmpului s-au uscat din cauza lui.</span>
<span class="v-num v-16">16&nbsp;</span><span class="v EK31_16" data-id="EK31_16">La vuietul căderii lui am făcut să se cutremure neamurile, când l-am prăbuşit în locuinţa morţilor, la cei ce se coborâseră în mormânt, şi s-au bucurat în latura cea de dedesubt toţi arborii Edenului, cei mai aleşi şi mai buni ai Libanului, toţi cei adăpaţi cu apă;</span>
<span class="v-num v-17">17&nbsp;</span><span class="v EK31_17" data-id="EK31_17">Şi aceştia s-au coborât cu el în locuinţa morţilor la cei ucişi de sabie, care erau braţul lui şi trăiau în umbra lui, printre neamuri".</span>
<span class="v-num v-18">18&nbsp;</span><span class="v EK31_18" data-id="EK31_18">Deci, cu care din arborii Edenului te-ai asemănat tu în strălucire şi măreţie? Acum însă la rând cu arborii Edenului vei fi prăbuşit în adânc, vei. zăcea în mijlocul celor netăiaţi împrejur, cu cei ucişi de sabie. Iată pe Faraon şi toată mulţimea supuşilor săi", zice Domnul.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EK30.html">&lt;</a>
<a class="home" href="index.html">=</a>
<a class="next" href="EK32.html">&gt;</a>
</div></div>
</body>
</html>