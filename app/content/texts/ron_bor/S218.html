<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A DOUA A REGILOR 18 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="S2.html">Biblia Ortodoxă Română Sinodală (2006)</a><a class="location" href="S2.html">CARTEA A DOUA A REGILOR 18</a><a class="prev" href="S217.html">&lt;</a>
<a class="home" href="index.html">=</a>
<a class="next" href="S219.html">&gt;</a>
</div></div>
<div class="section chapter S2 S218 ron_bor ron " dir="ltr" lang="ro" data-id="S218" data-nextid="S219" data-previd="S217">
<div class="c">18</div>
<div class="p">
<span class="v-num v-1">1&nbsp;</span><span class="v S218_1" data-id="S218_1">Atunci a numărat David pe oamenii care erau cu el şi a pus căpetenii peste sute şi căpetenii peste mii.</span>
<span class="v-num v-2">2&nbsp;</span><span class="v S218_2" data-id="S218_2">Şi a trimis David pe oamenii săi: a treia parte sub comanda lui Ioab, a treia parte sub comanda lui Abişai, fiul Ţeruiei, fratele lui Ioab, şi a treia parte sub comanda lui Itai Gateul. Şi a zis regele către oameni "şi eu însumi voi merge cu voi".</span>
<span class="v-num v-3">3&nbsp;</span><span class="v S218_3" data-id="S218_3">"Să nu mergi; i-au zis oamenii, că noi chiar de vom fugi, nu se va tine seamă de aceasta; şi chiar de ar muri jumătate din noi, de asemenea nu se va line seamă; iar tu singur eşti cât noi, zece mii. Deci pentru noi este mai bine ca tu să ne dai ajutor din cetate!"</span>
<span class="v-num v-4">4&nbsp;</span><span class="v S218_4" data-id="S218_4">"Ce vi se pare că este bine, a răspuns regele, aceea voi face". Atunci a stat regele la poartă şi a ieşit tot poporul rânduit pe sute şi pe mii.</span>
<span class="v-num v-5">5&nbsp;</span><span class="v S218_5" data-id="S218_5">5</span>
<span class="v-num v-6">6&nbsp;</span><span class="v S218_6" data-id="S218_6">Au ieşit deci oamenii la câmp în întâmpinarea Israeliţilor, şi s-a dat bătălia în pădurea lui Efraim.</span>
<span class="v-num v-7">7&nbsp;</span><span class="v S218_7" data-id="S218_7">Acolo a fost în ziua aceea bătălie mare; poporul israelit a fost înfrânt de robii lui David, căzând ucişi douăzeci de mii de oameni.</span>
<span class="v-num v-8">8&nbsp;</span><span class="v S218_8" data-id="S218_8">Lupta s-a întins în tot ţinutul acela şi pădurea a mâncat în ziua aceea mai mulţi oameni decât a doborât sabia.</span>
<span class="v-num v-9">9&nbsp;</span><span class="v S218_9" data-id="S218_9">Când s-a întâlnit Abesalom cu oamenii lui David, era călare pe un catâr. Când catârul a fugit cu el pe sub crăcile unui stejar mare, părul lui Abesalom s-a încurcat în crengile stejarului şi el a rămas spânzurat în văzduh, iar catârul de sub el s-a dus înainte.</span>
<span class="v-num v-10">10&nbsp;</span><span class="v S218_10" data-id="S218_10">Atunci cineva a văzut aceasta şi a spus lui Ioab, zicând: "Iată, am văzut pe Abesalom spânzurat de un stejar".</span>
<span class="v-num v-11">11&nbsp;</span><span class="v S218_11" data-id="S218_11">"Dacă l-ai văzut, a zis Ioab către omul care-i adusese vestea, de ce nu l-ai doborât acolo, la pământ? ţi-aş fi dat zece sicli de argint şi o cingătoare!"</span>
<span class="v-num v-12">12&nbsp;</span><span class="v S218_12" data-id="S218_12">"De mi-ai fi pus în mână şi o mie de sicli de argint, a răspuns acela lui Ioab, nici atunci nu mi-aş fi ridicat mâna asupra fiului regelui, căci în auzul nostru ţi-a poruncit regele ţie şi lui Abişai şi lui Itai şi a zis: "Cruţaţi-mi pe băiatul Abesalom!"</span>
<span class="v-num v-13">13&nbsp;</span><span class="v S218_13" data-id="S218_13">Şi dacă eu însumi aş fi făcut altfel cu primejdia vieţii mele, aceasta nu s-ar fi putut ascunde de rege şi tu singur te-ai fi ridicat asupra mea".</span>
<span class="v-num v-14">14&nbsp;</span><span class="v S218_14" data-id="S218_14">"N-am la ce să mai zăbovesc cu tine", a zis Ioab. Apoi a luat în mână trei săgeţi şi le-a înfipt în inima lui Abesalom, care era încă viu în crengile stejarului.</span>
<span class="v-num v-15">15&nbsp;</span><span class="v S218_15" data-id="S218_15">Apoi au împresurat pe Abesalom zece tineri care duceau armele lui Ioab şi, lovindu-l, l-au ucis.</span>
<span class="v-num v-16">16&nbsp;</span><span class="v S218_16" data-id="S218_16">După aceea Ioab a sunat din trâmbiţă şi s-au întors oamenii de la urmărirea lui Israel, căci Ioab a cruţat poporul.</span>
<span class="v-num v-17">17&nbsp;</span><span class="v S218_17" data-id="S218_17">Apoi au luat pe Abesalom şi l-au aruncat acolo în pădure într-o groapă adâncă şi au aruncat deasupra lui o grămadă mare de pietre. Iar Israeliţii s-au împrăştiat cu toţii, ducându-se fiecare la casa sa.</span>
<span class="v-num v-18">18&nbsp;</span><span class="v S218_18" data-id="S218_18">Abesalom însă îşi făcuse un monument încă de pe când trăia, în Valea Regelui; căci îşi zisese: "Eu n-am fiu, ca să mi se păstreze amintirea!" şi a dat monumentului numele său, aşa că şi astăzi se numeşte el: Monumentul lui Abesalom.</span>
<span class="v-num v-19">19&nbsp;</span><span class="v S218_19" data-id="S218_19">Iar Ahimaaţ, fiul lui Ţadoc, a zis către Ioab: "Mă duc să vestesc pe regele că Domnul prin judecata Sa l-a izbăvit din mâinile duşmanilor lui".</span>
<span class="v-num v-20">20&nbsp;</span><span class="v S218_20" data-id="S218_20">"Astăzi, a răspuns Ioab, n-ai să fii un bun vestitor. Îl vei vesti în altă zi, iar nu astăzi, căci a murit fiul regelui".</span>
<span class="v-num v-21">21&nbsp;</span><span class="v S218_21" data-id="S218_21">"Du-te, a zis apoi Ioab către Huşai, du-te şi spune regelui ceea ce ai văzut". Huşai, închinându-se înaintea lui Ioab, s-a dus numaidecât,</span>
<span class="v-num v-22">22&nbsp;</span><span class="v S218_22" data-id="S218_22">Iar Ahimaaţ, fiul lui Ţadoc, a zis stăruitor către Ioab: "Fie ce-o fi, dar eu mă duc cu Huşai". "De ce să te duci, fiul meu? a zis Ioab. Nu duci o veste bună!"</span>
<span class="v-num v-23">23&nbsp;</span><span class="v S218_23" data-id="S218_23">"Fie şi aşa, a răspuns Ahimaaţ, dar eu tot mă duc". "Du-te", i-a zis Ioab. Şi a apucat Ahimaaţ la fugă pe un drum mai de-a dreptul şi a întrecut pe Huşai.</span>
<span class="v-num v-24">24&nbsp;</span><span class="v S218_24" data-id="S218_24">David şedea atunci între cele două porţi; iar straja se suise pe acoperişul porţii, pe zid, şi, ridicându-şi ochii, a văzut pe cel ce venea şi a strigat şi a zis către rege: "Iată un om vine în fugă".</span>
<span class="v-num v-25">25&nbsp;</span><span class="v S218_25" data-id="S218_25">"Dacă este numai unul, a zis regele, atunci ne aduce o veste". Omul însă se apropia din ce în ce mai mult.</span>
<span class="v-num v-26">26&nbsp;</span><span class="v S218_26" data-id="S218_26">Atunci straja a mai văzut un om venind în fugă; şi a strigat straja la portar şi a zis: "Iată că mai aleargă un om". "Şi acela este un vestitor", a zis regele. "Eu văd, a zis straja, că mersul omului dinainte seamănă cu mersul lui Ahimaaţ, fiul lui Ţadoc".</span>
<span class="v-num v-27">27&nbsp;</span><span class="v S218_27" data-id="S218_27">"Acesta este om bun, a zis regele, şi vine cu veste bună!"</span>
<span class="v-num v-28">28&nbsp;</span><span class="v S218_28" data-id="S218_28">Şi a strigat Ahimaaţ şi a zis către rege: "Pace!" Apoi s-a închinat regelui cu faţa până la pământ şi a zis: "Binecuvântat este Domnul Dumnezeul tău, Care a dat în mâinile noastre pe oamenii care îşi ridicaseră mâinile lor împotriva regelui, stăpânul meu!"</span>
<span class="v-num v-29">29&nbsp;</span><span class="v S218_29" data-id="S218_29">"Dar băiatul Abesalom este sănătos?" a întrebat regele. "Am văzut tulburare mare acolo când Ioab, robul regelui, a trimis pe robul tău, a zis Ahimaaţ, dar eu nu ştiu ce era acolo".</span>
<span class="v-num v-30">30&nbsp;</span><span class="v S218_30" data-id="S218_30">"Treci şi rămâi aici", a zis regele. Şi Ahimaaţ a trecut şi a stat acolo.</span>
<span class="v-num v-31">31&nbsp;</span><span class="v S218_31" data-id="S218_31">Atunci a sosit şi Huşai. Şi Huşai a zis către rege: "Veste bună aduc regelui, stăpânul meu! Domnul ţi-a făcut astăzi dreptate, izbăvindu-te din mâna tuturor celor ce s-au ridicat împotriva ta".</span>
<span class="v-num v-32">32&nbsp;</span><span class="v S218_32" data-id="S218_32">"Băiatul Abesalom este oare el sănătos?", a întrebat regele pe Huşai. "Întâmple-se duşmanilor regelui, stăpânul meu, a răspuns Huşai, şi tuturor celor ce au uneltit rele împotriva ta, ce i s-a întâmplat lui!"</span>
<span class="v-num v-33">33&nbsp;</span><span class="v S218_33" data-id="S218_33">Atunci regele s-a tulburat şi s-a dus în foişorul de deasupra porţii şi a plâns, iar când se ducea, zicea: "O, fiul meu Abesalom, Abesalom, fiul meu! Mai bine muream eu în locul tău! Abesalom, Abesalom, fiul meu!"</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="S217.html">&lt;</a>
<a class="home" href="index.html">=</a>
<a class="next" href="S219.html">&gt;</a>
</div></div>
</body>
</html>