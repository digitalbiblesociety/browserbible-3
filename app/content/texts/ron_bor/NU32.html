<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>NUMERII 32 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="NU.html">Biblia Ortodoxă Română Sinodală (2006)</a><a class="location" href="NU.html">NUMERII 32</a><a class="prev" href="NU31.html">&lt;</a>
<a class="home" href="index.html">=</a>
<a class="next" href="NU33.html">&gt;</a>
</div></div>
<div class="section chapter NU NU32 ron_bor ron " dir="ltr" lang="ro" data-id="NU32" data-nextid="NU33" data-previd="NU31">
<div class="c">32</div>
<div class="p">
<span class="v-num v-1">1&nbsp;</span><span class="v NU32_1" data-id="NU32_1">Iar fiii lui Ruben şi fiii lui Gad aveau foarte multe turme; dar văzând că pământul Iazer şi pământul Galaad sunt locuri bune pentru turme,</span>
<span class="v-num v-2">2&nbsp;</span><span class="v NU32_2" data-id="NU32_2">Au venit fiii lui Gad şi fiii lui Ruben şi au grăit cu Moise, cu Eleazar preotul şi cu căpeteniile obştii şi au zis:</span>
<span class="v-num v-3">3&nbsp;</span><span class="v NU32_3" data-id="NU32_3">"Atarotul, Dibonul, Iazerul, Nimra, Heşbonul, Eleale, Sevam, Nebo şi Beon,</span>
<span class="v-num v-4">4&nbsp;</span><span class="v NU32_4" data-id="NU32_4">Ţinuturile, pe care Domnul le-a lovit înaintea obştii lui Israel, sunt pământuri bune pentru turme, şi robii tăi au turme".</span>
<span class="v-num v-5">5&nbsp;</span><span class="v NU32_5" data-id="NU32_5">Şi au mai zis: "De-am aflat trecere în ochii tăi, dă pământurile acestea robilor tăi în stăpânire şi nu ne trece peste Iordan".</span>
<span class="v-num v-6">6&nbsp;</span><span class="v NU32_6" data-id="NU32_6">Moise însă a zis către fiii lui Gad şi către fiii lui Ruben: "Fraţii voştri se duc la război, iar voi să rămâneţi aici?</span>
<span class="v-num v-7">7&nbsp;</span><span class="v NU32_7" data-id="NU32_7">Pentru ce întoarceţi inima fiilor lui Israel să nu treacă în pământul pe care Domnul li-l dă?</span>
<span class="v-num v-8">8&nbsp;</span><span class="v NU32_8" data-id="NU32_8">Aşa au făcut şi părinţii voştri când i-am trimis din Cadeş-Barne ca să cerceteze ţara:</span>
<span class="v-num v-9">9&nbsp;</span><span class="v NU32_9" data-id="NU32_9">Au mers până în valea Eşcol, au văzut pământul şi au abătut inima fiilor lui Israel, ca să nu meargă aceştia în pământul pe care Domnul li-l dă.</span>
<span class="v-num v-10">10&nbsp;</span><span class="v NU32_10" data-id="NU32_10">Dar s-a aprins în ziua aceea mânia Domnului şi S-a jurat şi a zis:</span>
<span class="v-num v-11">11&nbsp;</span><span class="v NU32_11" data-id="NU32_11">"Oamenii aceştia, care au ieşit din Egipt şi care sunt de douăzeci de ani şi mai mari şi cunosc binele şi răul, nu vor vedea pământul, pentru care Eu M-am jurat lui Avraam şi lui Isaac şi lui Iacov.</span>
<span class="v-num v-12">12&nbsp;</span><span class="v NU32_12" data-id="NU32_12">Pentru că nu Mi s-au supus Mie, afară de Caleb, fiul lui Iefone Chenezul, şi de Iosua, fiul lui Navi, pentru că aceştia s-au supus Domnului".</span>
<span class="v-num v-13">13&nbsp;</span><span class="v NU32_13" data-id="NU32_13">S-a aprins atunci mânia Domnului asupra lui Israel şi i-a purtat prin pustie patruzeci de ani, până când s-a sfârşit tot neamul care făcuse rău înaintea Domnului.</span>
<span class="v-num v-14">14&nbsp;</span><span class="v NU32_14" data-id="NU32_14">Şi iată acum, în locul părinţilor voştri v-aţi ridicat voi, sămânţa păcătoşilor, ca să sporiţi încă şi mai mult iuţimea mâniei Domnului asupra lui Israel.</span>
<span class="v-num v-15">15&nbsp;</span><span class="v NU32_15" data-id="NU32_15">Dacă vă veţi abate de la El, iarăşi va lăsa pe Israel în pustie şi veţi pierde tot poporul acesta".</span>
<span class="v-num v-16">16&nbsp;</span><span class="v NU32_16" data-id="NU32_16">Iar ei, apropiindu-se de el, au zis: "Noi ne vom face aici staule pentru turmele noastre şi cetăţi pentru copiii noştri;</span>
<span class="v-num v-17">17&nbsp;</span><span class="v NU32_17" data-id="NU32_17">Iar noi înşine cei dintâi ne vom înarma şi vom merge înaintea fiilor lui Israel, până ce îi vom duce la locurile lor; iar copiii noştri vor rămâne în cetăţile întărite, pentru ca să nu fie în primejdie din partea oamenilor locului.</span>
<span class="v-num v-18">18&nbsp;</span><span class="v NU32_18" data-id="NU32_18">Nu ne vom întoarce la casele noastre, până când fiii lui Israel nu vor intra fiecare în moştenirea sa;</span>
<span class="v-num v-19">19&nbsp;</span><span class="v NU32_19" data-id="NU32_19">Căci nu vom lua împreună cu ei moştenire dincolo de Iordan şi nici mai departe, dacă ni se va da parte dincoace de Iordan, spre răsărit".</span>
<span class="v-num v-20">20&nbsp;</span><span class="v NU32_20" data-id="NU32_20">Atunci a zis Moise către ei: "De veţi face aceasta, de veţi merge înarmaţi la război înaintea Domnului,</span>
<span class="v-num v-21">21&nbsp;</span><span class="v NU32_21" data-id="NU32_21">De va trece fiecare din voi înarmat peste Iordan înaintea Domnului, până când va pierde El pe vrăjmaşii Săi înaintea Sa şi până când va fi cuprins pământul înaintea Lui,</span>
<span class="v-num v-22">22&nbsp;</span><span class="v NU32_22" data-id="NU32_22">Atunci, după ce vă veţi întoarce, veţi fi fără vină înaintea Domnului şi înaintea lui Israel şi veţi avea pământul acesta moştenire înaintea Domnului.</span>
<span class="v-num v-23">23&nbsp;</span><span class="v NU32_23" data-id="NU32_23">Iar de nu veţi face aşa, veţi greşi înaintea Domnului şi veţi suferi pedeapsa care vă va ajunge pentru păcatul vostru.</span>
<span class="v-num v-24">24&nbsp;</span><span class="v NU32_24" data-id="NU32_24">Zidiţi-vă cetăţi pentru copiii voştri şi staule pentru oile voastre şi faceţi cele ce aţi rostit cu buzele voastre".</span>
<span class="v-num v-25">25&nbsp;</span><span class="v NU32_25" data-id="NU32_25">Zis-au fiii lui Gad şi fiii lui Ruben către Moise: "Robii tăi vor face cum porunceşte domnul nostru.</span>
<span class="v-num v-26">26&nbsp;</span><span class="v NU32_26" data-id="NU32_26">Copiii noştri, femeile noastre, turmele noastre şi toate vitele noastre vor rămâne aici în cetăţile Galaadului;</span>
<span class="v-num v-27">27&nbsp;</span><span class="v NU32_27" data-id="NU32_27">Iar robii tăi, înarmaţi cu toţii ca oşteni, vor merge înaintea Domnului la război, cum zice domnul nostru".</span>
<span class="v-num v-28">28&nbsp;</span><span class="v NU32_28" data-id="NU32_28">Atunci a dat Moise poruncă pentru ei lui Eleazar preotul, lui Iosua, fiul lui Navi, şi căpeteniilor seminţiilor fiilor lui Israel,</span>
<span class="v-num v-29">29&nbsp;</span><span class="v NU32_29" data-id="NU32_29">Şi le-a zis Moise: "Dacă fiii lui Gad şi fiii lui Ruben vor trece cu voi peste Iordan, întrarmându-se cu toţii pentru război înaintea Domnului, după ce tara va fi supusă înaintea voastră, să le daţi pământul Galaad în stăpânire.</span>
<span class="v-num v-30">30&nbsp;</span><span class="v NU32_30" data-id="NU32_30">Iar dacă ei nu vor merge cu voi înarmaţi pentru război înaintea Domnului, să trimiteţi înaintea voastră averea lor, femeile lor şi vitele lor în pământul Canaan şi ei să primească moşie împreună cu voi în pământul Canaanului".</span>
<span class="v-num v-31">31&nbsp;</span><span class="v NU32_31" data-id="NU32_31">Iar fiii lui Gad şi fiii lui Ruben au răspuns şi au zis: "Cum a zis domnul robilor tăi aşa vom şi face.</span>
<span class="v-num v-32">32&nbsp;</span><span class="v NU32_32" data-id="NU32_32">Vom merge înarmaţi înaintea Domnului în pământul Canaan, iar partea noastră de moşie să fie de astă parte de Iordan".</span>
<span class="v-num v-33">33&nbsp;</span><span class="v NU32_33" data-id="NU32_33">Atunci Moise le-a dat fiilor lui Gad, fiilor lui Ruben şi la jumătate din seminţia lui Manase, fiul lui Iosif, tara lui Sihon, regele Amoreilor, şi ţara lui Og, regele Vasanului, pământul cu oraşele lui şi împrejurimile şi cetăţile din toate părţile jării.</span>
<span class="v-num v-34">34&nbsp;</span><span class="v NU32_34" data-id="NU32_34">Şi au zidit fiii lui Gad: Dibonul, Atarotul, Aroerul,</span>
<span class="v-num v-35">35&nbsp;</span><span class="v NU32_35" data-id="NU32_35">Atarot-Şofanul, Iazerul, Iogbeha,</span>
<span class="v-num v-36">36&nbsp;</span><span class="v NU32_36" data-id="NU32_36">Bet-Nimra şi Bet-Haran, cetăţi întărite şi staule pentru oi.</span>
<span class="v-num v-37">37&nbsp;</span><span class="v NU32_37" data-id="NU32_37">Fiii lui Ruben au zidit Heşbonul, Eleale, Chiriataimul,</span>
<span class="v-num v-38">38&nbsp;</span><span class="v NU32_38" data-id="NU32_38">Nebo, Baal-Meonul şi Sibma, ale căror nume au fost schimbate şi au dat alte nume oraşelor pe care le-au zidit ei.</span>
<span class="v-num v-39">39&nbsp;</span><span class="v NU32_39" data-id="NU32_39">Iar fiii lui Machir, fiul lui Manase, s-au dus în Galaad şi l-au luat şi au alungat pe Amoreii care erau acolo.</span>
<span class="v-num v-40">40&nbsp;</span><span class="v NU32_40" data-id="NU32_40">Iar Moise a dat Galaadul lui Machir, fiul lui Manase, şi s-a aşezat acela acolo.</span>
<span class="v-num v-41">41&nbsp;</span><span class="v NU32_41" data-id="NU32_41">Iair, fiul lui Manase, s-a dus şi a luat sălaşurile lor şi le-a numit sălaşurile lui Iair.</span>
<span class="v-num v-42">42&nbsp;</span><span class="v NU32_42" data-id="NU32_42">Iar Nobah s-a dus şi a luat Chenatul şi cetăţile care ţineau de el şi l-a numit după numele său: Nobah.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="NU31.html">&lt;</a>
<a class="home" href="index.html">=</a>
<a class="next" href="NU33.html">&gt;</a>
</div></div>
</body>
</html>