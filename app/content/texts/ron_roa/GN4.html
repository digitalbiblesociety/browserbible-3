<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FACEREA ÎNTÂIA CARTE A LUI MOISE 4 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="GN.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="GN.html">FACEREA ÎNTÂIA CARTE A LUI MOISE 4</a><a class="prev" href="GN3.html">&lt;</a>
<a class="home" href="index.html">=</a>
<a class="next" href="GN5.html">&gt;</a>
</div></div>
<div class="section chapter GN GN4 ron_roa ron " dir="ltr" lang="ro" data-id="GN4" data-nextid="GN5" data-previd="GN3">
<div class="c">4</div>
<div class="p">
<span class="v-num v-1">1&nbsp;</span><span class="v GN4_1" data-id="GN4_1">Iar Adam a cunoscut-o pe Eva, femeia sa; şi ea, zămislind, l-a născut pe Cain şi a zis: "Am dobândit om de la Dumnezeu" .</span>
<span class="v-num v-2">2&nbsp;</span><span class="v GN4_2" data-id="GN4_2">Şi l-a mai născut pe fratele său, Abel. Abel era păstor de oi, iar Cain, lucrător de pământ.</span>
<span class="v-num v-3">3&nbsp;</span><span class="v GN4_3" data-id="GN4_3">Şi a fost că, după un timp, Cain a adus din roadele pământului jertfă lui Dumnezeu.</span>
<span class="v-num v-4">4&nbsp;</span><span class="v GN4_4" data-id="GN4_4">Şi a adus şi Abel din cele întâi-născute ale oilor sale şi din grăsimea lor. Şi Domnul a căutat spre Abel şi spre darurile lui,</span>
<span class="v-num v-5">5&nbsp;</span><span class="v GN4_5" data-id="GN4_5">dar spre Cain şi spre darurile lui n'a căutat. Şi s'a umplut Cain de mânie şi faţa-i era posomorâtă.</span>
<span class="v-num v-6">6&nbsp;</span><span class="v GN4_6" data-id="GN4_6">Şi Domnul Dumnezeu ia zis lui Cain: "De ce te-ai mâniat şi de ce-ţi este faţa posomorâtă?</span>
<span class="v-num v-7">7&nbsp;</span><span class="v GN4_7" data-id="GN4_7">Dacă tu faci bine, nu vei fi oare bine primit? Dar de nu faci bine, păcatul stă pitit la uşă: pe tine te pofteşte, dar tu cată săi fii stăpân!"</span>
<span class="v-num v-8">8&nbsp;</span><span class="v GN4_8" data-id="GN4_8">Şi Cain a zis către Abel, fratele său: "Să ieşim la câmp!" Şi a fost că'n timp ce erau ei pe câmp, Cain s'a aruncat asupra lui Abel, fratele său, şi l-a omorât.</span>
<span class="v-num v-9">9&nbsp;</span><span class="v GN4_9" data-id="GN4_9">Şi a zis Domnul Dumnezeu către Cain: "Unde este Abel, fratele tău?" Iar el a zis: "Nu ştiu; nu cumva sunt eu paznicul fratelui meu?...".</span>
<span class="v-num v-10">10&nbsp;</span><span class="v GN4_10" data-id="GN4_10">Şi a zis Domnul: "Ce-ai făcut? Glasul sângelui fratelui tău strigă spre Mine din pământ.</span>
<span class="v-num v-11">11&nbsp;</span><span class="v GN4_11" data-id="GN4_11">Şi acum, blestemat să fii de pământul ce şi-a deschis gura ca să primească din mâna ta sângele fratelui tău.</span>
<span class="v-num v-12">12&nbsp;</span><span class="v GN4_12" data-id="GN4_12">Când vei munci pământul, el nu-ţi va mai da puterea lui; rătăcitor vei fi şi fugar pe pământ!"</span>
<span class="v-num v-13">13&nbsp;</span><span class="v GN4_13" data-id="GN4_13">Şi a zis Cain către Domnul Dumnezeu: "Pedeapsa mea e mai mare decât aş putea eu să duc.</span>
<span class="v-num v-14">14&nbsp;</span><span class="v GN4_14" data-id="GN4_14">Dacă Tu mă izgoneşti astăzi de la faţa pământului, şi de la faţa Ta voi fi ascuns; rătăcitor voi fi eu şi fugar pe pământ, şi va fi că oricine mă va întâlni, mă va ucide" .</span>
<span class="v-num v-15">15&nbsp;</span><span class="v GN4_15" data-id="GN4_15">Şi i-a zis Domnul Dumnezeu: "Nu aşa, ci oricine-l va ucide pe Cain, înşeptită răzbunare va cădea asupră-i". Şi Domnul Dumnezeu i-a pus lui Cain un semn, ca tot cel care-l va întâlni să nu-l omoare.</span>
<span class="v-num v-16">16&nbsp;</span><span class="v GN4_16" data-id="GN4_16">Şi s'a dus Cain de la faţa lui Dumnezeu şi a locuit în ţinutul Nod , la răsărit de Eden.</span>
<span class="v-num v-17">17&nbsp;</span><span class="v GN4_17" data-id="GN4_17">Şi Cain a cunoscut-o pe femeia sa; şi ea, zămislind, l-a născut pe Enoh; şi a zidit o cetate şi a numit cetatea după numele fiului său, Enoh.</span>
<span class="v-num v-18">18&nbsp;</span><span class="v GN4_18" data-id="GN4_18">Iar lui Enoh i s'a născut Irad ; lui Irad i s'a născut Maleleil; lui Maleleil i s'a născut Matusal, iar lui Matusal i s'a născut Lameh.</span>
<span class="v-num v-19">19&nbsp;</span><span class="v GN4_19" data-id="GN4_19">Lameh şi-a luat două femei: numele uneia era Ada şi numele celeilalte era Sela.</span>
<span class="v-num v-20">20&nbsp;</span><span class="v GN4_20" data-id="GN4_20">Ada l-a născut pe Iabal; acesta a fost tatăl celor ce trăiesc în corturi, la turme.</span>
<span class="v-num v-21">21&nbsp;</span><span class="v GN4_21" data-id="GN4_21">Fratele lui se numea Iubal; acesta este tatăl tuturor celor ce cântă din fluier şi din ţiteră.</span>
<span class="v-num v-22">22&nbsp;</span><span class="v GN4_22" data-id="GN4_22">Cât despre Sela, ea l-a născut pe Tubal-Cain, care a fost părintele celor ce lucrează arama şi fierul. Iar sora lui Tubal-Cain era Noema.</span>
<span class="v-num v-23">23&nbsp;</span><span class="v GN4_23" data-id="GN4_23">Lameh le-a zis femeilor sale:"Ada şi Sela, ascultaţi glasul meu;femei ale lui Lameh, luaţi aminte la cuvintele mele:Am ucis un om pentru rana meaşi un tânăr pentru vânătaia mea.</span>
<span class="v-num v-24">24&nbsp;</span><span class="v GN4_24" data-id="GN4_24">Dacă pentru Cain fi-va răzbunarea de şapte ori,pentru Lameh de şaptezeci de ori câte şapte" .</span>
<span class="v-num v-25">25&nbsp;</span><span class="v GN4_25" data-id="GN4_25">Adam a cunoscut-o iarăşi pe Eva, femeia sa; şi ea, zămislind, a născut un fiu şi i-a pus numele Set, pentru că şi-a zis: "Datu-mi-a Dumnezeu un alt vlăstar în locul lui Abel, pe care l-a ucis Cain".</span>
<span class="v-num v-26">26&nbsp;</span><span class="v GN4_26" data-id="GN4_26">Lui Set, de asemenea, i s'a născut un fiu şi i-a pus numele Enos. De atunci au început oamenii să cheme numele Domnului Dumnezeu .</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="GN3.html">&lt;</a>
<a class="home" href="index.html">=</a>
<a class="next" href="GN5.html">&gt;</a>
</div></div>
</body>
</html>