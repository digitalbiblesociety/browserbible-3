<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FACEREA 16 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="GN.html">Biblia Ortodoxă Română Sinodală (2006)</a><a class="location" href="GN.html">FACEREA 16</a><a class="prev" href="GN15.html">&lt;</a>
<a class="home" href="index.html">=</a>
<a class="next" href="GN17.html">&gt;</a>
</div></div>
<div class="section chapter GN GN16 ron_bor ron " dir="ltr" lang="ron" data-id="GN16" data-nextid="GN17" data-previd="GN15">
<div class="c">16</div>
<div class="p">
<span class="v-num v-1">1&nbsp;</span><span class="v GN16_1" data-id="GN16_1">Sarai însă, femeia lui Avram, nu-i năştea. Dar avea ea o slujnică egipteancă, al cărei nume era Agar.</span>
<span class="v-num v-2">2&nbsp;</span><span class="v GN16_2" data-id="GN16_2">Atunci a zis Sarai către Avram: "Iată m-a închis Domnul, ca să nu nasc. Intră dar la slujnica mea; poate vei dobândi copii de la ea!" Şi a ascultat Avram vorba Saraii.</span>
<span class="v-num v-3">3&nbsp;</span><span class="v GN16_3" data-id="GN16_3">A luat deci Sarai, femeia lui Avram, pe Agar egipteanca, slujnica sa, la zece ani după venirea lui Avram în pământul Canaan, şi a dat-o de femeie lui Avram, bărbatul său.</span>
<span class="v-num v-4">4&nbsp;</span><span class="v GN16_4" data-id="GN16_4">Şi a intrat acesta la Agar şi ea a zămislit; şi văzând că a zămislit, ea a început a dispreţui pe stăpâna sa.</span>
<span class="v-num v-5">5&nbsp;</span><span class="v GN16_5" data-id="GN16_5">Atunci a zis Sarai către Avram: "Nedreptate mi se face de către tine. Eu ti-am dat pe slujnica mea la sân, iar ea, văzând că a zămislit, a început să mă dispreţuiască. Dumnezeu să judece între mine şi între tine!"</span>
<span class="v-num v-6">6&nbsp;</span><span class="v GN16_6" data-id="GN16_6">Iar Avram a zis către Sarai: "Iată, slujnica ta e în mâinile tale, fă cu ea ce-ti place!" şi Sarai a necăjit-o şi ea a fugit de la faţa ei.</span>
<span class="v-num v-7">7&nbsp;</span><span class="v GN16_7" data-id="GN16_7">Şi a găsit-o îngerul Domnului la un izvor de apă în pustiu, la izvorul de lângă calea ce duce spre Sur.</span>
<span class="v-num v-8">8&nbsp;</span><span class="v GN16_8" data-id="GN16_8">şi i-a zis îngerul Domnului: "Agar, slujnica Saraii, de unde vii şi unde te duci?" Iar ea a răspuns: "Fug de la faţa Saraii, stăpâna mea".</span>
<span class="v-num v-9">9&nbsp;</span><span class="v GN16_9" data-id="GN16_9">Şi îngerul Domnului i-a zis iarăşi: "Întoarce-te la stăpâna ta şi te supune sub mâna ei!"</span>
<span class="v-num v-10">10&nbsp;</span><span class="v GN16_10" data-id="GN16_10">Apoi i-a mai zis îngerul Domnului: "Voi înmulţi pe urmaşii tăi foarte tare, încât nu se vor putea număra din pricina mulţimii.</span>
<span class="v-num v-11">11&nbsp;</span><span class="v GN16_11" data-id="GN16_11">Iată, tu ai rămas grea - îi zise îngerul Domnului - şi vei naşte un fiu şi-i vei pune numele Ismael, pentru că a auzit Domnul suferinţa ta.</span>
<span class="v-num v-12">12&nbsp;</span><span class="v GN16_12" data-id="GN16_12">Acela va fi ca un asin sălbatic între oameni; mâinile lui vor fi asupra tuturor şi mâinile tuturor asupra lui, dar el va sta dârz în faţa tuturor fraţilor lui".</span>
<span class="v-num v-13">13&nbsp;</span><span class="v GN16_13" data-id="GN16_13">Şi a numit Agar pe Domnul, Cel ce-i grăise, cu numele acesta: Ata-El-Roi (care se tâlcuieşte: Tu eşti Dumnezeu atotvăzător), căci zicea ea: "N-am văzut eu, oare, în faţă pe Cel ce m-a văzut?"</span>
<span class="v-num v-14">14&nbsp;</span><span class="v GN16_14" data-id="GN16_14">De aceea se numeşte fântâna aceasta: Beer-Lahai-Roi (care se tâlcuieşte: Izvorul Celui viu, Care m-a văzut), şi se află între Cadeş şi Bared.</span>
<span class="v-num v-15">15&nbsp;</span><span class="v GN16_15" data-id="GN16_15">După aceea a născut Agar lui Avram un fiu şi Avram a pus fiului său, pe care i-l născuse Agar, numele Ismael.</span>
<span class="v-num v-16">16&nbsp;</span><span class="v GN16_16" data-id="GN16_16">Avram însă era de optzeci şi şase de ani când i-a născut Agar pe Ismael.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="GN15.html">&lt;</a>
<a class="home" href="index.html">=</a>
<a class="next" href="GN17.html">&gt;</a>
</div></div>
</body>
</html>