<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IOAN 7 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JN.html">Biblia Ortodoxă Română Sinodală (2006)</a><a class="location" href="JN.html">IOAN 7</a><a class="prev" href="JN6.html">&lt;</a>
<a class="home" href="index.html">=</a>
<a class="next" href="JN8.html">&gt;</a>
</div></div>
<div class="section chapter JN JN7 ron_bor ron " dir="ltr" lang="ron" data-id="JN7" data-nextid="JN8" data-previd="JN6">
<div class="c">7</div>
<div class="p">
<span class="v-num v-1">1&nbsp;</span><span class="v JN7_1" data-id="JN7_1">Şi după aceea mergea Iisus prin Galileea, căci nu voia să meargă prin Iudeea, deoarece iudeii căutau să-L ucidă.</span>
<span class="v-num v-2">2&nbsp;</span><span class="v JN7_2" data-id="JN7_2">Şi era aproape sărbătoarea iudaică a corturilor.</span>
<span class="v-num v-3">3&nbsp;</span><span class="v JN7_3" data-id="JN7_3">Au zis deci către El fraţii Lui: Pleacă de aici şi du-Te în Iudeea, pentru ca şi ucenicii Tăi să vadă lucrurile pe care Tu le faci.</span>
<span class="v-num v-4">4&nbsp;</span><span class="v JN7_4" data-id="JN7_4">Căci nimeni nu lucrează ceva în ascuns, ci caută să se facă cunoscut. Dacă faci acestea, arată-Te pe Tine lumii.</span>
<span class="v-num v-5">5&nbsp;</span><span class="v JN7_5" data-id="JN7_5">Pentru că nici fraţii Lui nu credeau în El.</span>
<span class="v-num v-6">6&nbsp;</span><span class="v JN7_6" data-id="JN7_6">Deci le-a zis Iisus: Vremea Mea încă n-a sosit; dar vremea voastră totdeauna este gata.</span>
<span class="v-num v-7">7&nbsp;</span><span class="v JN7_7" data-id="JN7_7">Pe voi lumea nu poate să vă urască, dar pe Mine Mă urăşte, pentru că Eu mărturisesc despre ea că lucrurile ei sunt rele.</span>
<span class="v-num v-8">8&nbsp;</span><span class="v JN7_8" data-id="JN7_8">Voi duceţi-vă la sărbătoare; Eu nu merg la sărbătoarea aceasta, căci vremea Mea nu s-a împlinit încă.</span>
<span class="v-num v-9">9&nbsp;</span><span class="v JN7_9" data-id="JN7_9">Acestea spunându-le, a rămas în Galileea.</span>
<span class="v-num v-10">10&nbsp;</span><span class="v JN7_10" data-id="JN7_10">Dar după ce fraţii Săi s-au dus la sărbătoare, atunci S-a suit şi El, dar nu pe faţă, ci pe ascuns.</span>
<span class="v-num v-11">11&nbsp;</span><span class="v JN7_11" data-id="JN7_11">În timpul sărbătorii iudeii Îl căutau şi ziceau: Unde este Acela?</span>
<span class="v-num v-12">12&nbsp;</span><span class="v JN7_12" data-id="JN7_12">Şi cârtire multă era despre El în mulţime; unii ziceau: Este bun; iar alţii ziceau: Nu, ci amăgeşte mulţimea.</span>
<span class="v-num v-13">13&nbsp;</span><span class="v JN7_13" data-id="JN7_13">Totuşi, de frica iudeilor, nimeni nu vorbea despre El pe faţă.</span>
<span class="v-num v-14">14&nbsp;</span><span class="v JN7_14" data-id="JN7_14">Iar la jumătatea praznicului Iisus S-a suit în templu şi învăţa.</span>
<span class="v-num v-15">15&nbsp;</span><span class="v JN7_15" data-id="JN7_15">Şi iudeii se mirau zicând: Cum ştie Acesta carte fără să fi învăţat?</span>
<span class="v-num v-16">16&nbsp;</span><span class="v JN7_16" data-id="JN7_16">Deci le-a răspuns Iisus şi a zis: Învăţătura Mea nu este a Mea, ci a Celui ce M-a trimis.</span>
<span class="v-num v-17">17&nbsp;</span><span class="v JN7_17" data-id="JN7_17">De vrea cineva să facă voia Lui, va cunoaşte despre învăţătura aceasta dacă este de la Dumnezeu sau dacă Eu vorbesc de la Mine Însumi.</span>
<span class="v-num v-18">18&nbsp;</span><span class="v JN7_18" data-id="JN7_18">Cel care vorbeşte de la sine îşi caută slava sa; iar cel care caută slava celui ce l-a trimis pe el, acela este adevărat şi nedreptate nu este în el.</span>
<span class="v-num v-19">19&nbsp;</span><span class="v JN7_19" data-id="JN7_19">Oare nu Moise v-a dat Legea? Şi nimeni dintre voi nu ţine Legea. De ce căutaţi să Mă ucideţi?</span>
<span class="v-num v-20">20&nbsp;</span><span class="v JN7_20" data-id="JN7_20">Şi mulţimea a răspuns: Ai demon. Cine caută să te ucidă?</span>
<span class="v-num v-21">21&nbsp;</span><span class="v JN7_21" data-id="JN7_21">Iisus a răspuns şi le-a zis: Un lucru am făcut şi toţi vă miraţi.</span>
<span class="v-num v-22">22&nbsp;</span><span class="v JN7_22" data-id="JN7_22">De aceea Moise v-a dat tăierea împrejur, nu că este de la Moise, ci de la părinţi, şi sâmbăta tăiaţi împrejur pe om.</span>
<span class="v-num v-23">23&nbsp;</span><span class="v JN7_23" data-id="JN7_23">Dacă omul primeşte tăierea împrejur sâmbăta, ca să nu se strice Legea lui Moise, vă mâniaţi pe Mine că am făcut sâmbăta un om întreg sănătos?</span>
<span class="v-num v-24">24&nbsp;</span><span class="v JN7_24" data-id="JN7_24">Nu judecaţi după înfăţişare, ci judecaţi judecată dreaptă.</span>
<span class="v-num v-25">25&nbsp;</span><span class="v JN7_25" data-id="JN7_25">Deci ziceau unii dintre ierusalimiteni: Nu este, oare, Acesta pe care-L căutau să-L ucidă?</span>
<span class="v-num v-26">26&nbsp;</span><span class="v JN7_26" data-id="JN7_26">Şi iată că vorbeşte pe faţă şi ei nu-I zic nimic. Nu cumva căpeteniile au cunoscut cu adevărat că Acesta e Hristos?</span>
<span class="v-num v-27">27&nbsp;</span><span class="v JN7_27" data-id="JN7_27">Dar pe Acesta Îl ştim de unde este. Însă Hristosul, când va veni, nimeni nu ştie de unde este.</span>
<span class="v-num v-28">28&nbsp;</span><span class="v JN7_28" data-id="JN7_28">Deci a strigat Iisus în templu, învăţând şi zicând: Şi pe Mine Mă ştiţi şi ştiţi de unde sunt; şi Eu n-am venit de la Mine, dar adevărat este Cel ce M-a trimis pe Mine şi pe Care voi nu-L ştiţi.</span>
<span class="v-num v-29">29&nbsp;</span><span class="v JN7_29" data-id="JN7_29">Eu Îl ştiu pe El, căci de la El sunt şi El M-a trimis pe Mine.</span>
<span class="v-num v-30">30&nbsp;</span><span class="v JN7_30" data-id="JN7_30">Deci căutau să-L prindă, dar nimeni n-a pus mâna pe El, pentru că nu venise încă ceasul Lui.</span>
<span class="v-num v-31">31&nbsp;</span><span class="v JN7_31" data-id="JN7_31">Dar mulţi din mulţime au crezut în El şi ziceau: Hristosul când va veni va face El minuni mai multe decât a făcut Acesta?</span>
<span class="v-num v-32">32&nbsp;</span><span class="v JN7_32" data-id="JN7_32">Au auzit fariseii mulţimea murmurând acestea despre El şi au trimis arhiereii şi fariseii slujitori ca să-L prindă.</span>
<span class="v-num v-33">33&nbsp;</span><span class="v JN7_33" data-id="JN7_33">Dar Iisus le-a zis: Puţin timp mai sunt cu voi şi Mă duc la Cel ce M-a trimis.</span>
<span class="v-num v-34">34&nbsp;</span><span class="v JN7_34" data-id="JN7_34">Mă veţi căuta şi nu Mă veţi găsi; şi unde sunt Eu, voi nu puteţi să veniţi.</span>
<span class="v-num v-35">35&nbsp;</span><span class="v JN7_35" data-id="JN7_35">Deci au zis iudeii, între ei: Unde are să Se ducă Acesta, ca noi să nu-L găsim? Nu cumva va merge la cei împrăştiaţi printre elini şi va învăţa pe elini?</span>
<span class="v-num v-36">36&nbsp;</span><span class="v JN7_36" data-id="JN7_36">Ce înseamnă acest cuvânt pe care l-a spus: Mă veţi căuta şi nu Mă veţi găsi şi unde sunt Eu, voi nu puteţi să veniţi?</span>
<span class="v-num v-37">37&nbsp;</span><span class="v JN7_37" data-id="JN7_37">Iar în ziua cea din urmă - ziua cea mare a sărbătorii - Iisus a stat între ei şi a strigat, zicând: Dacă însetează cineva, să vină la Mine şi să bea.</span>
<span class="v-num v-38">38&nbsp;</span><span class="v JN7_38" data-id="JN7_38">Cel ce crede în Mine, precum a zis Scriptura: râuri de apă vie vor curge din pântecele lui.</span>
<span class="v-num v-39">39&nbsp;</span><span class="v JN7_39" data-id="JN7_39">Iar aceasta a zis-o despre Duhul pe Care aveau să-L primească acei ce cred în El. Căci încă nu era (dat) Duhul, pentru că Iisus încă nu fusese preaslăvit.</span>
<span class="v-num v-40">40&nbsp;</span><span class="v JN7_40" data-id="JN7_40">Deci din mulţime, auzind cuvintele acestea, ziceau: Cu adevărat, Acesta este Proorocul.</span>
<span class="v-num v-41">41&nbsp;</span><span class="v JN7_41" data-id="JN7_41">Iar alţii ziceau: Acesta este Hristosul. Iar alţii ziceau: Nu cumva din Galileea va să vină Hristos?</span>
<span class="v-num v-42">42&nbsp;</span><span class="v JN7_42" data-id="JN7_42">N-a zis, oare, Scriptura că Hristos va să vină din sămânţa lui David şi din Betleem, cetatea lui David?</span>
<span class="v-num v-43">43&nbsp;</span><span class="v JN7_43" data-id="JN7_43">Şi s-a făcut dezbinare în mulţime pentru El.</span>
<span class="v-num v-44">44&nbsp;</span><span class="v JN7_44" data-id="JN7_44">Şi unii dintre ei voiau să-L prindă, dar nimeni n-a pus mâinile pe El.</span>
<span class="v-num v-45">45&nbsp;</span><span class="v JN7_45" data-id="JN7_45">Deci slugile au venit la arhierei şi farisei, şi le-au zis aceia: De ce nu L-aţi adus?</span>
<span class="v-num v-46">46&nbsp;</span><span class="v JN7_46" data-id="JN7_46">Slugile au răspuns: Niciodată n-a vorbit un om aşa cum vorbeşte Acest Om.</span>
<span class="v-num v-47">47&nbsp;</span><span class="v JN7_47" data-id="JN7_47">Şi le-au răspuns deci fariseii: Nu cumva aţi fost şi voi amăgiţi?</span>
<span class="v-num v-48">48&nbsp;</span><span class="v JN7_48" data-id="JN7_48">Nu cumva a crezut în El cineva dintre căpetenii sau dintre farisei?</span>
<span class="v-num v-49">49&nbsp;</span><span class="v JN7_49" data-id="JN7_49">Dar mulţimea aceasta, care nu cunoaşte Legea, este blestemată!</span>
<span class="v-num v-50">50&nbsp;</span><span class="v JN7_50" data-id="JN7_50">A zis către ei Nicodim, cel ce venise mai înainte la El, noaptea, fiind unul dintre ei:</span>
<span class="v-num v-51">51&nbsp;</span><span class="v JN7_51" data-id="JN7_51">Nu cumva Legea noastră judecă pe om, dacă nu-l ascultă mai întâi şi nu ştie ce a făcut?</span>
<span class="v-num v-52">52&nbsp;</span><span class="v JN7_52" data-id="JN7_52">Ei au răspuns şi i-au zis: Nu cumva şi tu eşti din Galileea? Cercetează şi vezi că din Galileea nu s-a ridicat prooroc.</span>
<span class="v-num v-53">53&nbsp;</span><span class="v JN7_53" data-id="JN7_53">Şi s-a dus fiecare la casa sa.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JN6.html">&lt;</a>
<a class="home" href="index.html">=</a>
<a class="next" href="JN8.html">&gt;</a>
</div></div>
</body>
</html>