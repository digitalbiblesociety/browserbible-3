<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A DOUA A REGILOR 11 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="S2.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="S2.html">CARTEA A DOUA A REGILOR 11</a><a class="prev" href="S210.html">&lt;</a>
<a class="home" href="index.html">=</a>
<a class="next" href="S212.html">&gt;</a>
</div></div>
<div class="section chapter S2 S211 ron_roa ron " dir="ltr" lang="ron" data-id="S211" data-nextid="S212" data-previd="S210">
<div class="c">11</div>
<div class="p">
<span class="v-num v-1">1&nbsp;</span><span class="v S211_1" data-id="S211_1">Şi a fost că la întoarcerea anului , la vremea când regii se pornesc în războaie , regele David l-a trimis pe Ioab - şi împreună cu el pe slujitorii lui şi întregul Israel - şi i-au nimicit pe fiii lui Amon şi au împresurat Raba; iar David a rămas în Ierusalim.</span>
<span class="v-num v-2">2&nbsp;</span><span class="v S211_2" data-id="S211_2">Şi a fost că spre seară, când David s'a sculat din aşternutul său şi se plimba pe acoperişul casei regale , a văzut de acolo, de pe acoperiş, o femeie scăldându-se; iar femeia era foarte frumoasă la vedere.</span>
<span class="v-num v-3">3&nbsp;</span><span class="v S211_3" data-id="S211_3">Atunci David a trimis şi a cercetat să vadă cine este acea femeie. Şi unul i-a spus: "Oare nu este aceasta Batşeba, fiica lui Eliam, femeia lui Urie Heteul?"</span>
<span class="v-num v-4">4&nbsp;</span><span class="v S211_4" data-id="S211_4">Iar David a trimis soli şi a luat-o; şi a intrat la ea şi s'a culcat cu ea. Şi după ce ea s'a curăţit de necurăţia ei, s'a întors la casa sa.</span>
<span class="v-num v-5">5&nbsp;</span><span class="v S211_5" data-id="S211_5">Femeia a zămislit; şi a trimis şi i-a dat de ştire lui David, zicând: "Iată, eu sunt însărcinată".</span>
<span class="v-num v-6">6&nbsp;</span><span class="v S211_6" data-id="S211_6">Atunci David a trimis la Ioab, zicând: "Trimite-mi-l pe Urie Heteul!" Iar Ioab l-a trimis pe Urie la David.</span>
<span class="v-num v-7">7&nbsp;</span><span class="v S211_7" data-id="S211_7">Urie a sosit şi s'a dus la el, iar David l-a întrebat despre ce face Ioab, ce face poporul, cum merge războiul.</span>
<span class="v-num v-8">8&nbsp;</span><span class="v S211_8" data-id="S211_8">Şi a zis David către Urie: "Du-te la casa ta şi spală-ţi picioarele!" Iar Urie a ieşit din casa regelui, în timp ce pe urma lui venea un mertic de la masa regală.</span>
<span class="v-num v-9">9&nbsp;</span><span class="v S211_9" data-id="S211_9">Urie a dormit la uşa casei regelui, laolaltă cu toţi slujitorii stăpânului său, şi nu s'a dus la casa lui.</span>
<span class="v-num v-10">10&nbsp;</span><span class="v S211_10" data-id="S211_10">Şi i s'a spus lui David că Urie nu se dusese la casa lui. Atunci David a zis către Urie: "Oare nu vii de pe drum? de ce nu te-ai dus la casa ta?"</span>
<span class="v-num v-11">11&nbsp;</span><span class="v S211_11" data-id="S211_11">Iar Urie a zis către David: "Chivotul şi Israel şi Iuda locuiesc în corturi, stăpânul meu Ioab şi slujitorii stăpânului meu îşi au tabăra pe pământ gol; cum să intru eu în casa mea şi să mănânc şi să beau şi să mă culc cu femeia mea? Aşa cum sufletul tău e viu, eu nu voi face aşa ceva!"</span>
<span class="v-num v-12">12&nbsp;</span><span class="v S211_12" data-id="S211_12">Şi a zis David către Urie: "Mai rămâi aici, astăzi, iar mâine o să-ţi dau drumul". Şi a rămas Urie în Ierusalim, în ziua aceea şi în cea următoare.</span>
<span class="v-num v-13">13&nbsp;</span><span class="v S211_13" data-id="S211_13">Apoi David l-a poftit la el, iar acela a mâncat şi a băut în faţa lui; şi l-a îmbătat, dar, când a venit seara, acela s'a dus să doarmă în aşternutul lui, cu slujitorii stăpânului său, şi nu s'a dus acasă la el.</span>
<span class="v-num v-14">14&nbsp;</span><span class="v S211_14" data-id="S211_14">Şi dacă s'a făcut dimineaţă, David a făcut o scrisoare către Ioab şi i-a trimis-o prin mâna lui Urie.</span>
<span class="v-num v-15">15&nbsp;</span><span class="v S211_15" data-id="S211_15">Iar în scrisoare se spunea: "Pune-l pe Urie în fruntea primei linii de bătaie, apoi retrageţi-vă de dinapoia lui, în aşa fel încât el să fie rănit şi să moară".</span>
<span class="v-num v-16">16&nbsp;</span><span class="v S211_16" data-id="S211_16">Şi a fost că atunci când Ioab pusese cetatea sub pândă, l-a pus pe Urie într'un loc unde ştia el că sunt ostaşi mai viteji.</span>
<span class="v-num v-17">17&nbsp;</span><span class="v S211_17" data-id="S211_17">Atunci ostaşii cetăţii au ieşit şi s'au bătut cu Ioab; şi au căzut câţiva din popor, dintre oamenii lui David, şi a murit şi Urie Heteul.</span>
<span class="v-num v-18">18&nbsp;</span><span class="v S211_18" data-id="S211_18">Apoi Ioab a trimis şi l-a înştiinţat pe David despre toate trebile războiului, aşa cum trebuiau ele spuse regelui.</span>
<span class="v-num v-19">19&nbsp;</span><span class="v S211_19" data-id="S211_19">Şi i-a poruncit solului, zicând: "După ce vei sfârşi cu toate trebile războiului şi i le vei spune regelui,</span>
<span class="v-num v-20">20&nbsp;</span><span class="v S211_20" data-id="S211_20">dacă el se va aprinde de mânie şi-ţi va zice: - De ce aţi mers atât de aproape de cetate ca s'o loviţi? oare nu ştiaţi că aceia vor săgeta de pe zid?</span>
<span class="v-num v-21">21&nbsp;</span><span class="v S211_21" data-id="S211_21">Cine l-a lovit pe Abimelec, fiul lui Ierubaal? oare nu o femeie a aruncat de pe zid asupră-i o piatră de râşniţă, şi el a murit la Teveţ? de ce s'a apropiat el de zid?... Atunci să zici: - A murit şi slujitorul tău Urie Heteul".</span>
<span class="v-num v-22">22&nbsp;</span><span class="v S211_22" data-id="S211_22">Solul lui Ioab a mers la rege în Ierusalim şi a venit şi i-a spus lui David tot ceea ce îi spusese Ioab, despre toate trebile războiului. Iar David s'a mâniat foarte tare pe Ioab. Şi a zis David către sol: "De ce v'aţi apropiat de cetate să vă luptaţi? Oare nu ştiaţi că veţi fi răniţi de pe zid? Cine l-a lovit pe Abimelec, fiul lui Ierubaal? Oare nu o femeie a aruncat de pe zid asupră-i o piatră de râşniţă, şi el a murit la Teveţ? De ce v'aţi apropiat de zid?"</span>
<span class="v-num v-23">23&nbsp;</span><span class="v S211_23" data-id="S211_23">Şi a zis solul către David: "Oamenii aceia au fost mai tari decât noi şi au ieşit la câmp împotriva noastră, iar noi i-am gonit până la poarta cetăţii.</span>
<span class="v-num v-24">24&nbsp;</span><span class="v S211_24" data-id="S211_24">Acolo arcaşii au tras de pe zid asupra slujitorilor tăi şi au murit câţiva dintre slujitorii regelui şi a murit şi slujitorul tău Urie Heteul".</span>
<span class="v-num v-25">25&nbsp;</span><span class="v S211_25" data-id="S211_25">Şi a zis David către sol: "Aşa să-i spui lui Ioab: - Faptul acesta să nu te tulbure, căci sabia ucide o dată într'un fel şi altă dată în alt fel. Înteţeşte lupta împotriva cetăţii şi nimiceşte-o! Aşa să-l încurajezi!"</span>
<span class="v-num v-26">26&nbsp;</span><span class="v S211_26" data-id="S211_26">Şi dacă femeia lui Urie a auzit că Urie, bărbatul ei, a murit, a plâns după bărbatul ei.</span>
<span class="v-num v-27">27&nbsp;</span><span class="v S211_27" data-id="S211_27">Şi când s'a isprăvit vremea jelitului, David a trimis şi a adus-o în casa lui; iar ea i-a devenit soţie şi i-a născut un fiu. Dar fapta lui David s'a arătat rea în ochii Domnului.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="S210.html">&lt;</a>
<a class="home" href="index.html">=</a>
<a class="next" href="S212.html">&gt;</a>
</div></div>
</body>
</html>