<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A DOUA PARALIPOMENA (SAU CARTEA A DOUA A CRONICILOR) 12 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="R2.html">Biblia Ortodoxă Română Sinodală (2006)</a><a class="location" href="R2.html">CARTEA A DOUA PARALIPOMENA (SAU CARTEA A DOUA A CRONICILOR) 12</a><a class="prev" href="R211.html">&lt;</a>
<a class="home" href="index.html">=</a>
<a class="next" href="R213.html">&gt;</a>
</div></div>
<div class="section chapter R2 R212 ron_bor ron " dir="ltr" lang="ro" data-id="R212" data-nextid="R213" data-previd="R211">
<div class="c">12</div>
<div class="p">
<span class="v-num v-1">1&nbsp;</span><span class="v R212_1" data-id="R212_1">După ce s-a întărit regatul lui Roboam şi a ajuns destul de puternic, Roboam a părăsit legea Domnului şi dimpreună cu el şi tot Israelul.</span>
<span class="v-num v-2">2&nbsp;</span><span class="v R212_2" data-id="R212_2">Dar pentru că s-au abătut ei de la Domnul, de aceea în anul al cincilea al domniei lui Roboam, Şişac, regele Egiptului, a plecat cu război împotriva Ierusalimului,</span>
<span class="v-num v-3">3&nbsp;</span><span class="v R212_3" data-id="R212_3">Cu o mie două sute de care de război şi cu şaizeci de mii de călăreţi; iar poporul, care venise cu el din Egipt: Libieni, Suchieni şi Etiopieni, era foarte numeros.</span>
<span class="v-num v-4">4&nbsp;</span><span class="v R212_4" data-id="R212_4">Aceştia au luat cetăţile întărite din Iuda şi au venit la Ierusalim.</span>
<span class="v-num v-5">5&nbsp;</span><span class="v R212_5" data-id="R212_5">Atunci Şemaia proorocul a venit la Roboam şi la căpeteniile lui Iuda, care se strânseseră la Ierusalim din pricina lui Şişac şi le-a zis: "Aşa zice Domnul: Pentru că M-aţi părăsit, de aceea vă las pe mâinile lui Şişac".</span>
<span class="v-num v-6">6&nbsp;</span><span class="v R212_6" data-id="R212_6">Iar căpeteniile lui Israel şi regele s-au smerit şi au zis: "Drept este Domnul!"</span>
<span class="v-num v-7">7&nbsp;</span><span class="v R212_7" data-id="R212_7">Când a văzut Domnul că ei s-au smerit, atunci a fost cuvântul Domnului din nou către Şemaia şi a zis: "S-au smerit; nu-i voi mai stârpi şi în curând le voi da şi izbăvire. Mânia Mea nu se va mai vărsa asupra Ierusalimului prin mâna lui Şişac.</span>
<span class="v-num v-8">8&nbsp;</span><span class="v R212_8" data-id="R212_8">Dar ei tot vor fi slugile lui ca să cunoască ce înseamnă să-Mi slujească Mie şi ce înseamnă să slujească regatelor pământului".</span>
<span class="v-num v-9">9&nbsp;</span><span class="v R212_9" data-id="R212_9">Atunci a venit Şişac, regele Egiptului, la Ierusalim şi a luat vistieriile templului Domnului şi vistieriile casei regelui; tot ce a găsit, a luat; a luat şi scuturile cele de aur, pe care le făcuse Solomon.</span>
<span class="v-num v-10">10&nbsp;</span><span class="v R212_10" data-id="R212_10">Iar regele Roboam a făcut în locul lor scuturi de aramă şi le-a dat în mâinile căpeteniilor de peste gărzi, care păzeau intrarea la casa regelui.</span>
<span class="v-num v-11">11&nbsp;</span><span class="v R212_11" data-id="R212_11">Şi numai când mergea regele la templul Domnului, numai atunci venea garda şi le purta şi pe urmă le aducea iarăşi în casa de gardă.</span>
<span class="v-num v-12">12&nbsp;</span><span class="v R212_12" data-id="R212_12">După ce s-a smerit Roboam, s-a îndepărtat mânia Domnului de la el şi nu l-a nimicit cu totul. Afară de aceasta şi în Iuda se găsea câte ceva bun.</span>
<span class="v-num v-13">13&nbsp;</span><span class="v R212_13" data-id="R212_13">Aşa s-a întărit iar regele Roboam în Ierusalim şi a domnit. Roboam era de patruzeci şi unu de ani când s-a făcut rege şi a domnit şaptesprezece ani în Ierusalim, în cetatea pe care o alesese Domnul dintre toate seminţiile lui Israel, ca să-şi pună numele în ea. Pe mama lui Roboam o chema Naama Amonita.</span>
<span class="v-num v-14">14&nbsp;</span><span class="v R212_14" data-id="R212_14">Dar a făcut el rele, pentru că nu şi-a îndreptat inima sa ca să caute pe Domnul.</span>
<span class="v-num v-15">15&nbsp;</span><span class="v R212_15" data-id="R212_15">Faptele lui Roboam, cele dintâi şi cele de pe urmă, sunt scrise în amintirile lui Şemaia proorocul şi ale lui Ido văzătorul în spiţele neamurilor. Roboam a purtat războaie cu Ieroboam în toate zilele vieţii lor.</span>
<span class="v-num v-16">16&nbsp;</span><span class="v R212_16" data-id="R212_16">Apoi a răposat Roboam cu părinţii săi şi a fost îngropat în cetatea lui David. Iar în locul lui s-a făcut rege Abia, fiul său.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="R211.html">&lt;</a>
<a class="home" href="index.html">=</a>
<a class="next" href="R213.html">&gt;</a>
</div></div>
</body>
</html>