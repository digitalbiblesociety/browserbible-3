<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A DOUA A REGILOR 15 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="S2.html">Biblia Ortodoxă Română Sinodală (2006)</a><a class="location" href="S2.html">CARTEA A DOUA A REGILOR 15</a><a class="prev" href="S214.html">&lt;</a>
<a class="home" href="index.html">=</a>
<a class="next" href="S216.html">&gt;</a>
</div></div>
<div class="section chapter S2 S215 ron_bor ron " dir="ltr" lang="ro" data-id="S215" data-nextid="S216" data-previd="S214">
<div class="c">15</div>
<div class="p">
<span class="v-num v-1">1&nbsp;</span><span class="v S215_1" data-id="S215_1">După aceasta Abesalom şi-a înjghebat care şi cai şi cincizeci de bărbaţi, care mergeau înaintea sa.</span>
<span class="v-num v-2">2&nbsp;</span><span class="v S215_2" data-id="S215_2">Şi se scula Abesalom dis-de-dimineaţă, se oprea la poartă lângă cale, şi, când venea cineva la rege să se judece pentru vreo pricină, Abesalom îl chema la sine şi-l întreba: "Din ce cetate eşti tu?" Şi când acela îi răspundea: "Robul tău este din cutare trib al lui Israel",</span>
<span class="v-num v-3">3&nbsp;</span><span class="v S215_3" data-id="S215_3">Atunci Abesalom îi zicea: "Iată pricina ta este bună şi dreaptă, dar la rege n-are cine să te asculte".</span>
<span class="v-num v-4">4&nbsp;</span><span class="v S215_4" data-id="S215_4">Şi mai zicea Abesalom: "O, de m-ar pune pe mine judecător în ţara aceasta, ar veni la mine oricine ar avea neînţelegeri şi judecată şi eu l-aş judeca drept".</span>
<span class="v-num v-5">5&nbsp;</span><span class="v S215_5" data-id="S215_5">Şi de se apropia cineva să i se închine, el îşi întindea mâna şi-l îmbrăţişa şi-l săruta.</span>
<span class="v-num v-6">6&nbsp;</span><span class="v S215_6" data-id="S215_6">Aşa se purta Abesalom cu tot israelitul care venea pentru judecată la rege şi a intrat Abesalom la inima Israeliţilor.</span>
<span class="v-num v-7">7&nbsp;</span><span class="v S215_7" data-id="S215_7">După patruzeci de ani de domnie a lui David, a zis Abesalom către rege: "Mă duc la Hebron să-mi împlinesc o făgăduinţă, pe care am făcut-o Domnului,</span>
<span class="v-num v-8">8&nbsp;</span><span class="v S215_8" data-id="S215_8">Căci eu, robul tău, pe când trăiam la Gheşur în Siria, am făcut făgăduinţa aceasta: De mă va întoarce Domnul la Ierusalim, voi aduce jertfă Domnului".</span>
<span class="v-num v-9">9&nbsp;</span><span class="v S215_9" data-id="S215_9">Şi i-a zis regele: "Du-te cu pace!" Şi el s-a sculat şi s-a dus la Hebron.</span>
<span class="v-num v-10">10&nbsp;</span><span class="v S215_10" data-id="S215_10">Atunci a trimis Abesalom şapte fete la toate triburile lui Israel, zicând: "Când veţi auzi sunetul cornului, să ziceţi: Abesalom s-a făcut rege în Hebron".</span>
<span class="v-num v-11">11&nbsp;</span><span class="v S215_11" data-id="S215_11">Şi s-au dus cu Abesalom două sute de oameni din Ierusalim, care fuseseră poftiţi de el, dar s-au dus din nevinovăţie, neştiind ce este la mijloc.</span>
<span class="v-num v-12">12&nbsp;</span><span class="v S215_12" data-id="S215_12">În timpul jertfei, Abesalom a trimis şi a chemat pe Ahitofel Ghiloneanul, sfetnicul lui David, din cetatea lui, Ghilo. Şi s-a făcut răzvrătire mare şi curgea poporul şi se înmulţea împrejurul lui Abesalom.</span>
<span class="v-num v-13">13&nbsp;</span><span class="v S215_13" data-id="S215_13">Deci a venit un vestitor la David şi a zis: "Inima Israeliţilor a înclinat în partea lui Abesalom".</span>
<span class="v-num v-14">14&nbsp;</span><span class="v S215_14" data-id="S215_14">Iar David a zis către toate slugile sale, care erau cu el în Ierusalim: "Sculaţi-vă să fugim, căci nu vom scăpa de Abesalom. Grăbiţi-vă să plecăm, ca să nu ne ajungă şi să ne prindă, ca să nu aducă necaz asupra noastră şi să strice cetăţile cu sabia".</span>
<span class="v-num v-15">15&nbsp;</span><span class="v S215_15" data-id="S215_15">Şi slugile regelui au zis către rege: "La tot ce va voi regele, stăpânul nostru, noi slugile tale suntem gata".</span>
<span class="v-num v-16">16&nbsp;</span><span class="v S215_16" data-id="S215_16">Şi a ieşit regele pe jos şi după el a mers toată casa lui. Regele însă a lăsat zece femei din concubinele sale, ca să păzească casa.</span>
<span class="v-num v-17">17&nbsp;</span><span class="v S215_17" data-id="S215_17">Şi au plecat regele şi tot poporul pe jos şi s-au oprit la Bet-Merhac.</span>
<span class="v-num v-18">18&nbsp;</span><span class="v S215_18" data-id="S215_18">Toate slugile lui mergeau pe lângă el, iar toţi Cheretienii şi toţi Peletienii şi toţi Gateienii, ca la şase sute de oameni, care veniseră împreună cu el din Gat, mergeau înaintea regelui.</span>
<span class="v-num v-19">19&nbsp;</span><span class="v S215_19" data-id="S215_19">"Pentru ce mergi şi tu cu noi? a zis regele către Itai din Gat. Întoarce-te şi rămâi cu regele, căci tu eşti străin şi ai venit aici din ţara ta.</span>
<span class="v-num v-20">20&nbsp;</span><span class="v S215_20" data-id="S215_20">Ieri ai venit şi astăzi să te silesc să mergi cu noi? Eu mă duc unde se va întâmpla. Întoarce-te şi întoarce şi pe fraţii tăi cu tine. Domnul să facă milă şi dreptate cu tine".</span>
<span class="v-num v-21">21&nbsp;</span><span class="v S215_21" data-id="S215_21">"Precum e adevărat că Domnul este viu, a răspuns Itai regelui, şi precum este viu regele, stăpânul meu, tot aşa este de adevărat că oriunde va fi regele, stăpânul meu, la viaţă şi la moarte, acolo va fi şi robul tău".</span>
<span class="v-num v-22">22&nbsp;</span><span class="v S215_22" data-id="S215_22">"Atunci, a zis regele David către Itai, vino şi umblă cu mine". Şi s-a dus Itai din Gat şi toţi oamenii lui şi toţi copiii care erau cu el.</span>
<span class="v-num v-23">23&nbsp;</span><span class="v S215_23" data-id="S215_23">Şi a plâns toată ţara cu glas mare şi tot poporul a trecut pârâul Chedron şi a trecut şi regele pârâul Chedron şi s-a dus tot poporul cu regele pe calea spre pustiu.</span>
<span class="v-num v-24">24&nbsp;</span><span class="v S215_24" data-id="S215_24">Şi iată era acolo şi Ţadoc preotul, împreună cu toţi Leviţii care duceau chivotul legământului Domnului din Betar şi au pus acolo chivotul lui Dumnezeu; iar Abiatar a stat pe un loc înalt până ce a ieşit tot poporul din cetate.</span>
<span class="v-num v-25">25&nbsp;</span><span class="v S215_25" data-id="S215_25">"Întoarce chivotul lui Dumnezeu în cetate, a zis regele către Ţadoc, ca să stea la locul lui. De voi afla milă în ochii Domnului, mă va întoarce şi-mi va da să-L văd pe El şi locaşul Lui.</span>
<span class="v-num v-26">26&nbsp;</span><span class="v S215_26" data-id="S215_26">Iar dacă El îmi va zice: "Nu mai este bunăvoinţa Mea cu tine", atunci iată-mă, facă cu mine ce va binevoi".</span>
<span class="v-num v-27">27&nbsp;</span><span class="v S215_27" data-id="S215_27">"Înţelegi tu? a mai zis regele către Ţadoc preotul, întoarce-te cu pace în cetate, cu Ahimaaţ, fiul tău şi cu Ionatan, fiul lui Abiatar, amândoi fiii voştri.</span>
<span class="v-num v-28">28&nbsp;</span><span class="v S215_28" data-id="S215_28">Să ştiţi, eu am să rămân în câmpia din pustiu până îmi va veni veste de la voi".</span>
<span class="v-num v-29">29&nbsp;</span><span class="v S215_29" data-id="S215_29">Atunci Ţadoc şi Abiatar au întors chivotul lui Dumnezeu în Ierusalim şi au rămas acolo.</span>
<span class="v-num v-30">30&nbsp;</span><span class="v S215_30" data-id="S215_30">Iar David s-a dus în Muntele Eleonului şi, mergând, plângea; capul îi era acoperit şi picioarele desculţe. Şi toţi oamenii care erau cu el îşi acoperiseră fiecare capul şi mergeau plângând.</span>
<span class="v-num v-31">31&nbsp;</span><span class="v S215_31" data-id="S215_31">Atunci s-a spus lui David: "Şi Ahitofel este în numărul răzvrătiţilor cu Abesalom". "Doamne, Dumnezeul meu, a zis atunci David, risipeşte planurile lui Ahitofel!"</span>
<span class="v-num v-32">32&nbsp;</span><span class="v S215_32" data-id="S215_32">Iar când David a ajuns pe vârful muntelui, unde s-a închinat lui Dumnezeu, iată a venit în întâmpinarea lui Huşai Archianul, cel mai bun prieten al lui David. Acesta avea haina sfâşiată şi pe cap cenuşă.</span>
<span class="v-num v-33">33&nbsp;</span><span class="v S215_33" data-id="S215_33">"De vei merge cu mine, i-a zis David, îmi vei fi o povară.</span>
<span class="v-num v-34">34&nbsp;</span><span class="v S215_34" data-id="S215_34">Iar de te vei întoarce în cetate şi vei zice lui Abesalom: "Rege, fraţii tăi au trecut; a trecut şi regele, tatăl tău, şi acum eu sunt robul tău; iasă-mă cu viaţă. Până acum am fast robul tatălui tău, iar acum sunt robul tău". Atunci vei strica planurile lui Ahitofel cele împotriva mea.</span>
<span class="v-num v-35">35&nbsp;</span><span class="v S215_35" data-id="S215_35">Iată este acolo cu tine Ţadoc şi Abiatar preoţii şi tot cuvântul ce vei auzi la casa regelui să-l spui preoţilor Ţadoc şi Abiatar.</span>
<span class="v-num v-36">36&nbsp;</span><span class="v S215_36" data-id="S215_36">Acolo sunt şi cei doi fii ai lor: Ahimaaţ, fiul lui Ţadoc şi Ionatan, fiul lui Abiatar. Prin aceştia să trimiteţi la mine orice veste veţi auzi".</span>
<span class="v-num v-37">37&nbsp;</span><span class="v S215_37" data-id="S215_37">Şi a venit Huşai, prietenul lui David, în cetate. Abesalom însă intra atunci în Ierusalim.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="S214.html">&lt;</a>
<a class="home" href="index.html">=</a>
<a class="next" href="S216.html">&gt;</a>
</div></div>
</body>
</html>