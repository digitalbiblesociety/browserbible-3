<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA JUDECĂTORILOR 14 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JG.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="JG.html">CARTEA JUDECĂTORILOR 14</a><a class="prev" href="JG13.html">&lt;</a>
<a class="home" href="index.html">=</a>
<a class="next" href="JG15.html">&gt;</a>
</div></div>
<div class="section chapter JG JG14 ron_roa ron " dir="ltr" lang="ron" data-id="JG14" data-nextid="JG15" data-previd="JG13">
<div class="c">14</div>
<div class="p">
<span class="v-num v-1">1&nbsp;</span><span class="v JG14_1" data-id="JG14_1">Samson s'a coborât la Timna ; iar în Timna a văzut o femeie dintre fiicele Filistenilor şi i-a plăcut.</span>
<span class="v-num v-2">2&nbsp;</span><span class="v JG14_2" data-id="JG14_2">Şi s'a suit şi le-a spus tatălui său şi mamei sale, zicând: "Am văzut în Timna o femeie dintre fiicele Filistenilor; aşadar, luaţi-mi-o de femeie!"</span>
<span class="v-num v-3">3&nbsp;</span><span class="v JG14_3" data-id="JG14_3">Dar tatăl său, ca şi mama sa, i-a zis: "Oare printre fiicele fraţilor tăi şi'n tot poporul meu nu-i nici o femeie? De ce să te duci tu şi să-ţi iei femeie dintre Filisteni, de la cei ce sunt netăiaţi-împrejur ?" Iar Samson a zis către tatăl său: "Pe aceasta să mi-o iei, fiindcă ochii mei pe ea au plăcut-o!"</span>
<span class="v-num v-4">4&nbsp;</span><span class="v JG14_4" data-id="JG14_4">Dar tatăl său şi mama sa nu ştiau că de la Domnul este aceasta, că adică el caută să se răzbune pe Filisteni - fiindcă la acea vreme Israel se afla sub stăpânirea Filistenilor.</span>
<span class="v-num v-5">5&nbsp;</span><span class="v JG14_5" data-id="JG14_5">Aşadar, Samson, împreună cu tatăl său şi cu mama sa, s'a dus la Timna. Şi dacă a ajuns el la viile Timnei, acolo i-a ieşit înainte un leu tânăr răcnind la el.</span>
<span class="v-num v-6">6&nbsp;</span><span class="v JG14_6" data-id="JG14_6">Atunci Duhul Domnului S'a repezit asupră-i, iar el a sfâşiat leul ca pe un ied, fără să aibă nimic în mâini. Dar tatălui şi mamei sale nu le-a spus ce făcuse.</span>
<span class="v-num v-7">7&nbsp;</span><span class="v JG14_7" data-id="JG14_7">Apoi s'a coborât şi i-a vorbit femeii, iar ea a plăcut în ochii lui Samson.</span>
<span class="v-num v-8">8&nbsp;</span><span class="v JG14_8" data-id="JG14_8">Şi după câtăva vreme s'a întors ca s'o ia. Şi s'a abătut să vadă stârvul leului; şi iată că'n gura leului era un roi de albine, şi miere .</span>
<span class="v-num v-9">9&nbsp;</span><span class="v JG14_9" data-id="JG14_9">Şi a luat-o în mâinile sale şi mergea mâncând. Şi a venit la tatăl său şi la mama sa şi le-a dat, iar ei au mâncat; dar nu le-a spus că din gura leului luase mierea.</span>
<span class="v-num v-10">10&nbsp;</span><span class="v JG14_10" data-id="JG14_10">Şi s'a coborât tatăl său la femeie, iar Samson a făcut acolo un ospăţ de şapte zile, căci aşa făceau tinerii.</span>
<span class="v-num v-11">11&nbsp;</span><span class="v JG14_11" data-id="JG14_11">Şi a fost că atunci când l-au văzut cei de acolo, au ales treizeci de nuntaşi; şi aceştia erau împreună cu el.</span>
<span class="v-num v-12">12&nbsp;</span><span class="v JG14_12" data-id="JG14_12">Iar Samson le-a zis: "Am să vă spun o ghicitoare; şi dacă'n aceste şapte zile ale ospăţului mi-o veţi descoperi şi mi-o veţi dezlega, vă voi da treizeci de trâmbe de pânză şi treizeci de rânduri de haine;</span>
<span class="v-num v-13">13&nbsp;</span><span class="v JG14_13" data-id="JG14_13">dar dacă nu veţi fi în stare să mi-o descoperiţi, atunci voi îmi veţi da mie treizeci de trâmbe de pânză şi treizeci de rânduri de haine". Iar ei au zis: "Spune-ne ghicitoarea, s'o auzim!"</span>
<span class="v-num v-14">14&nbsp;</span><span class="v JG14_14" data-id="JG14_14">Atunci el le-a zis:"Din cel ce mănâncă a ieşit mâncareşi din cel puternic a ieşit dulceaţă".Dar ei, timp de trei zile, n'au putut să-i ghicească ghicitoarea.</span>
<span class="v-num v-15">15&nbsp;</span><span class="v JG14_15" data-id="JG14_15">Şi a fost că'n cea de a patra zi au zis ei către femeia lui Samson: "Păcăleşte-l pe bărbatul tău ca să-ţi dezlege ghicitoarea; că dacă nu, cu foc te vom arde, pe tine şi casa tatălui tău; oare de-aceea ne-aţi chemat, ca să ne sărăciţi?"</span>
<span class="v-num v-16">16&nbsp;</span><span class="v JG14_16" data-id="JG14_16">Atunci femeia lui Samson a plâns în faţa lui şi i-a zis: "Tu nu faci decât să mă urăşti, nu să mă iubeşti, de vreme ce ghicitoarea pe care le-ai pus-o fiilor poporului meu nu mi-o spui şi mie...". Iar Samson i-a zis: "Dacă eu n'am spus-o nici tatălui meu şi nici mamei mele, cum o să ţi-o spun ţie?"</span>
<span class="v-num v-17">17&nbsp;</span><span class="v JG14_17" data-id="JG14_17">Şi ea i s'a tot plâns în acele şapte zile cât a durat ospăţul. Şi a fost că în cea de a şaptea zi, de vreme ce ea nu-l slăbea, i-a spus; iar ea le-a spus-o fiilor poporului său.</span>
<span class="v-num v-18">18&nbsp;</span><span class="v JG14_18" data-id="JG14_18">Iar în ziua a şaptea, înainte de asfinţitul soarelui, oamenii cetăţii i-au zis:"Ce e mai dulce decât miereaşi ce e mai puternic decât leul?"Iar Samson le-a zis:"Dacă nu mi-aţi fi pus juninca să are,ghicitoarea nu mi-aţi fi ghicit-o".</span>
<span class="v-num v-19">19&nbsp;</span><span class="v JG14_19" data-id="JG14_19">Atunci s'a năpustit asupră-i Duhul Domnului; şi s'a coborât el în Ascalon şi acolo a bătut treizeci de oameni şi le-a luat hainele, iar rândurile de haine le-a dat celor ce-i spuseseră ghicitoarea. Cu mare aprindere s'a mâniat atunci Samson şi s'a suit în casa tatălui său.</span>
<span class="v-num v-20">20&nbsp;</span><span class="v JG14_20" data-id="JG14_20">Cât despre femeia lui Samson, ea s'a măritat cu fratele lui de mână , care-i era prieten.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JG13.html">&lt;</a>
<a class="home" href="index.html">=</a>
<a class="next" href="JG15.html">&gt;</a>
</div></div>
</body>
</html>