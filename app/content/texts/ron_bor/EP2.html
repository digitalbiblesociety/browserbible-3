<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>EFESENI 2 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EP.html">Biblia Ortodoxă Română Sinodală (2006)</a><a class="location" href="EP.html">EFESENI 2</a><a class="prev" href="EP1.html">&lt;</a>
<a class="home" href="index.html">=</a>
<a class="next" href="EP3.html">&gt;</a>
</div></div>
<div class="section chapter EP EP2 ron_bor ron " dir="ltr" lang="ron" data-id="EP2" data-nextid="EP3" data-previd="EP1">
<div class="c">2</div>
<div class="p">
<span class="v-num v-1">1&nbsp;</span><span class="v EP2_1" data-id="EP2_1">Iar pe voi v-a făcut vii, cei ce eraţi morţi prin greşealele şi prin păcatele voastre,</span>
<span class="v-num v-2">2&nbsp;</span><span class="v EP2_2" data-id="EP2_2">În care aţi umblat mai înainte, potrivit veacului lumii acesteia, potrivit stăpânitorului puterii văzduhului, a duhului care lucrează acum în fiii neascultării,</span>
<span class="v-num v-3">3&nbsp;</span><span class="v EP2_3" data-id="EP2_3">Întru care şi noi toţi am petrecut odinioară, în poftele trupului nostru, făcând voile trupului şi ale simţurilor şi, din fire, eram fiii mâniei ca şi ceilalţi.</span>
<span class="v-num v-4">4&nbsp;</span><span class="v EP2_4" data-id="EP2_4">Dar Dumnezeu, bogat fiind în milă, pentru multa Sa iubire cu care ne-a iubit,</span>
<span class="v-num v-5">5&nbsp;</span><span class="v EP2_5" data-id="EP2_5">Pe noi cei ce eram morţi prin greşealele noastre, ne-a făcut vii împreună cu Hristos - prin har sunteţi mântuiţi! -</span>
<span class="v-num v-6">6&nbsp;</span><span class="v EP2_6" data-id="EP2_6">Şi împreună cu El ne-a sculat şi împreună ne-a aşezat întru ceruri, în Hristos Iisus,</span>
<span class="v-num v-7">7&nbsp;</span><span class="v EP2_7" data-id="EP2_7">Ca să arate în veacurile viitoare covârşitoarea bogăţie a harului Său, prin bunătatea ce a avut către noi întru Hristos Iisus.</span>
<span class="v-num v-8">8&nbsp;</span><span class="v EP2_8" data-id="EP2_8">Căci în har sunteţi mântuiţi, prin credinţă, şi aceasta nu e de la voi: este darul lui Dumnezeu;</span>
<span class="v-num v-9">9&nbsp;</span><span class="v EP2_9" data-id="EP2_9">Nu din fapte, ca să nu se laude nimeni.</span>
<span class="v-num v-10">10&nbsp;</span><span class="v EP2_10" data-id="EP2_10">Pentru că a Lui făptură suntem, zidiţi în Hristos Iisus spre fapte bune, pe care Dumnezeu le-a gătit mai înainte, ca să umblăm întru ele.</span>
<span class="v-num v-11">11&nbsp;</span><span class="v EP2_11" data-id="EP2_11">De aceea, aduceţi-vă aminte că, odinioară, voi, păgânii cu trupul, numiţi netăiere-împrejur de către cei numiţi tăiere-împrejur, făcută de mână în trup,</span>
<span class="v-num v-12">12&nbsp;</span><span class="v EP2_12" data-id="EP2_12">Eraţi, în vremea aceea, în afară de Hristos, înstrăinaţi de cetăţenia lui Israel, lipsiţi de nădejde şi fără de Dumnezeu, în lume.</span>
<span class="v-num v-13">13&nbsp;</span><span class="v EP2_13" data-id="EP2_13">Acum însă, fiind în Hristos Iisus, voi care altădată eraţi departe, v-aţi apropiat prin sângele lui Hristos,</span>
<span class="v-num v-14">14&nbsp;</span><span class="v EP2_14" data-id="EP2_14">Căci El este pacea noastră, El care a făcut din cele două - una, surpând peretele din mijloc al despărţiturii,</span>
<span class="v-num v-15">15&nbsp;</span><span class="v EP2_15" data-id="EP2_15">Desfiinţând vrăjmăşia în trupul Său, legea poruncilor şi învăţăturile ei, ca, întru Sine, pe cei doi să-i zidească într-un singur om nou şi să întemeieze pacea,</span>
<span class="v-num v-16">16&nbsp;</span><span class="v EP2_16" data-id="EP2_16">Şi să-i împace cu Dumnezeu pe amândoi, uniţi într-un trup, prin cruce, omorând prin ea vrăjmăşia.</span>
<span class="v-num v-17">17&nbsp;</span><span class="v EP2_17" data-id="EP2_17">Şi, venind, a binevestit pace, vouă celor de departe şi pace celor de aproape;</span>
<span class="v-num v-18">18&nbsp;</span><span class="v EP2_18" data-id="EP2_18">Că prin El avem şi unii şi alţii apropierea către Tatăl, într-un Duh.</span>
<span class="v-num v-19">19&nbsp;</span><span class="v EP2_19" data-id="EP2_19">Deci, dar, nu mai sunteţi străini şi locuitori vremelnici, ci sunteţi împreună cetăţeni cu sfinţii şi casnici ai lui Dumnezeu,</span>
<span class="v-num v-20">20&nbsp;</span><span class="v EP2_20" data-id="EP2_20">Zidiţi fiind pe temelia apostolilor şi a proorocilor, piatra cea din capul unghiului fiind însuşi Iisus Hristos.</span>
<span class="v-num v-21">21&nbsp;</span><span class="v EP2_21" data-id="EP2_21">Întru El, orice zidire bine alcătuită creşte ca să ajungă un locaş sfânt în Domnul,</span>
<span class="v-num v-22">22&nbsp;</span><span class="v EP2_22" data-id="EP2_22">În Care voi împreună sunteţi zidiţi, spre a fi locaş al lui Dumnezeu în Duh.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EP1.html">&lt;</a>
<a class="home" href="index.html">=</a>
<a class="next" href="EP3.html">&gt;</a>
</div></div>
</body>
</html>