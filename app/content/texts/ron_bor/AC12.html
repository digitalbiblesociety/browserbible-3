<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FAPTE 12 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="AC.html">Biblia Ortodoxă Română Sinodală (2006)</a><a class="location" href="AC.html">FAPTE 12</a><a class="prev" href="AC11.html">&lt;</a>
<a class="home" href="index.html">=</a>
<a class="next" href="AC13.html">&gt;</a>
</div></div>
<div class="section chapter AC AC12 ron_bor ron " dir="ltr" lang="ron" data-id="AC12" data-nextid="AC13" data-previd="AC11">
<div class="c">12</div>
<div class="p">
<span class="v-num v-1">1&nbsp;</span><span class="v AC12_1" data-id="AC12_1">Şi în vremea aceea, regele Irod (Agripa) a pus mâna pe unii din Biserică, ca să-i piardă.</span>
<span class="v-num v-2">2&nbsp;</span><span class="v AC12_2" data-id="AC12_2">Şi a ucis cu sabia pe Iacov, fratele lui Ioan.</span>
<span class="v-num v-3">3&nbsp;</span><span class="v AC12_3" data-id="AC12_3">Şi văzând că este pe placul iudeilor, a mai luat şi pe Petru, (şi erau zilele Azimelor)</span>
<span class="v-num v-4">4&nbsp;</span><span class="v AC12_4" data-id="AC12_4">Pe care şi prinzându-l l-a băgat în temniţă, dându-l la patru străji de câte patru ostaşi, ca să-l păzească, vrând să-l scoată la popor după Paşti.</span>
<span class="v-num v-5">5&nbsp;</span><span class="v AC12_5" data-id="AC12_5">Deci Petru era păzit în temniţă şi se făcea necontenit rugăciune către Dumnezeu pentru el, de către Biserică.</span>
<span class="v-num v-6">6&nbsp;</span><span class="v AC12_6" data-id="AC12_6">Dar când Irod era să-l scoată afară, în noaptea aceea, Petru dormea între doi ostaşi, legat cu două lanţuri, iar înaintea uşii paznicii păzeau temniţa.</span>
<span class="v-num v-7">7&nbsp;</span><span class="v AC12_7" data-id="AC12_7">Şi iată un înger al Domnului a venit deodată, iar în cameră a strălucit lumină. Şi lovind pe Petru în coastă, îngerul l-a deşteptat, zicând: Scoală-te degrabă! Şi lanţurile i-au căzut de la mâini.</span>
<span class="v-num v-8">8&nbsp;</span><span class="v AC12_8" data-id="AC12_8">Şi a zis îngerul către el: Încinge-te şi încalţă-te cu sandalele. Şi el a făcut aşa. Şi i-a zis lui: Pune haina pe tine şi vino după mine.</span>
<span class="v-num v-9">9&nbsp;</span><span class="v AC12_9" data-id="AC12_9">Şi, ieşind, mergea după înger, dar nu ştia că ceea ce s-a făcut prin înger este adevărat, ci i se părea că vede vedenie.</span>
<span class="v-num v-10">10&nbsp;</span><span class="v AC12_10" data-id="AC12_10">Şi trecând de straja întâi şi de a doua, au ajuns la poarta cea de fier care duce în cetate, şi poarta s-a deschis singură. Şi ieşind, au trecut o uliţă şi îndată îngerul s-a depărtat de la el.</span>
<span class="v-num v-11">11&nbsp;</span><span class="v AC12_11" data-id="AC12_11">Şi Petru, venindu-şi în sine, a zis: Acum ştiu cu adevărat că Domnul a trimis pe îngerul Său şi m-a scos din mâna lui Irod şi din toate câte aştepta poporul iudeilor.</span>
<span class="v-num v-12">12&nbsp;</span><span class="v AC12_12" data-id="AC12_12">Şi chibzuind, a venit la casa Mariei, mama lui Ioan, cel numit Marcu, unde erau adunaţi mulţi şi se rugau.</span>
<span class="v-num v-13">13&nbsp;</span><span class="v AC12_13" data-id="AC12_13">Şi bătând Petru la uşa de la poartă, o slujnică cu numele Rodi, s-a dus să asculte.</span>
<span class="v-num v-14">14&nbsp;</span><span class="v AC12_14" data-id="AC12_14">Şi recunoscând glasul lui Petru, de bucurie nu a deschis uşa, ci, alergând înăuntru, a spus că Petru stă înaintea porţii.</span>
<span class="v-num v-15">15&nbsp;</span><span class="v AC12_15" data-id="AC12_15">Iar ei au zis către ea: Ai înnebunit. Dar ea stăruia că este aşa. Iar ei ziceau: Este îngerul lui.</span>
<span class="v-num v-16">16&nbsp;</span><span class="v AC12_16" data-id="AC12_16">Dar Petru bătea mereu în poartă. Şi deschizându-i, l-au văzut şi au rămas uimiţi.</span>
<span class="v-num v-17">17&nbsp;</span><span class="v AC12_17" data-id="AC12_17">Şi făcându-le semn cu mâna să tacă, le-a istorisit cum l-a scos Domnul pe el din temniţă. Şi a zis: Vestiţi acestea lui Iacov şi fraţilor. Şi ieşind, s-a dus în alt loc.</span>
<span class="v-num v-18">18&nbsp;</span><span class="v AC12_18" data-id="AC12_18">Şi făcându-se ziuă, mare a fost tulburarea între ostaşi: Ce s-a făcut, oare, cu Petru?</span>
<span class="v-num v-19">19&nbsp;</span><span class="v AC12_19" data-id="AC12_19">Iar Irod cerându-l şi negăsindu-l, după ce au fost cercetaţi paznicii, a poruncit să fie ucişi. Şi el, coborând din Iudeea la Cezareea, a rămas acolo.</span>
<span class="v-num v-20">20&nbsp;</span><span class="v AC12_20" data-id="AC12_20">Şi Irod era mânios pe locuitorii din Tir şi din Sidon. Dar ei, înţelegându-se între ei, au venit la el şi câştigând pe Vlast, care era cămăraşul regelui, cereau pace, pentru că ţara lor se hrănea din cea a regelui.</span>
<span class="v-num v-21">21&nbsp;</span><span class="v AC12_21" data-id="AC12_21">Şi într-o zi rânduită, Irod, îmbrăcându-se în veşminte regeşti şi şezând la tribună, vorbea către ei;</span>
<span class="v-num v-22">22&nbsp;</span><span class="v AC12_22" data-id="AC12_22">Iar poporul striga: Acesta e glas dumnezeiesc, nu omenesc!</span>
<span class="v-num v-23">23&nbsp;</span><span class="v AC12_23" data-id="AC12_23">Şi îndată îngerul Domnului l-a lovit, pentru că nu a dat slavă lui Dumnezeu. Şi mâncându-l viermii, a murit.</span>
<span class="v-num v-24">24&nbsp;</span><span class="v AC12_24" data-id="AC12_24">Iar cuvântul lui Dumnezeu creştea şi se înmulţea.</span>
<span class="v-num v-25">25&nbsp;</span><span class="v AC12_25" data-id="AC12_25">Iar Barnaba şi Saul, după ce au îndeplinit slujba lor, s-au întors de la Ierusalim la Antiohia, luând cu ei pe Ioan, cel numit Marcu.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="AC11.html">&lt;</a>
<a class="home" href="index.html">=</a>
<a class="next" href="AC13.html">&gt;</a>
</div></div>
</body>
</html>