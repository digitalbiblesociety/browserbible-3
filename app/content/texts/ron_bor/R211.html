<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A DOUA PARALIPOMENA (SAU CARTEA A DOUA A CRONICILOR) 11 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="R2.html">Biblia Ortodoxă Română Sinodală (2006)</a><a class="location" href="R2.html">CARTEA A DOUA PARALIPOMENA (SAU CARTEA A DOUA A CRONICILOR) 11</a><a class="prev" href="R210.html">&lt;</a>
<a class="home" href="index.html">=</a>
<a class="next" href="R212.html">&gt;</a>
</div></div>
<div class="section chapter R2 R211 ron_bor ron " dir="ltr" lang="ro" data-id="R211" data-nextid="R212" data-previd="R210">
<div class="c">11</div>
<div class="p">
<span class="v-num v-1">1&nbsp;</span><span class="v R211_1" data-id="R211_1">Atunci a venit Roboam la Ierusalim şi a strâns din casa lui Iuda şi a lui Veniamin o sută şaptezeci de mii de ostaşi aleşi, ca să lupte în Israel şi să întoarcă regatul iarăşi sub stăpânirea lui Roboam.</span>
<span class="v-num v-2">2&nbsp;</span><span class="v R211_2" data-id="R211_2">Şi a fost cuvântul Domnului spre Şemaia, omul lui Dumnezeu şi i-a zis:</span>
<span class="v-num v-3">3&nbsp;</span><span class="v R211_3" data-id="R211_3">"Spune lui Roboam, fiul lui Solomon, regele Iudei şi la tot Israelul din neamul lui Iuda şi al lui Veniamin:</span>
<span class="v-num v-4">4&nbsp;</span><span class="v R211_4" data-id="R211_4">Aşa zice Domnul: Să nu mergeţi şi să nu faceţi război cu fraţii voştri. Întoarceţi-vă fiecare la casa voastră, căci de Mine s-a făcut acest lucru!" şi au ascultat ei de cuvintele Domnului şi s-au întors înapoi din drumul lor împotriva lui Ieroboam.</span>
<span class="v-num v-5">5&nbsp;</span><span class="v R211_5" data-id="R211_5">Roboam şedea în Ierusalim şi a împrejmuit cetăţile lui Iuda cu ziduri.</span>
<span class="v-num v-6">6&nbsp;</span><span class="v R211_6" data-id="R211_6">El a întărit Betleemul, Etamul şi Tecoa;</span>
<span class="v-num v-7">7&nbsp;</span><span class="v R211_7" data-id="R211_7">Bet-Ţurul, Soco şi Adulamul,</span>
<span class="v-num v-8">8&nbsp;</span><span class="v R211_8" data-id="R211_8">Gatul, Mareşa şi Ziful,</span>
<span class="v-num v-9">9&nbsp;</span><span class="v R211_9" data-id="R211_9">Adoraimul, Lachişul şi Azeca,</span>
<span class="v-num v-10">10&nbsp;</span><span class="v R211_10" data-id="R211_10">Ţora, Aialonul şi Hebronul, care se aflau în neamul lui Iuda şi al lui Veniamin.</span>
<span class="v-num v-11">11&nbsp;</span><span class="v R211_11" data-id="R211_11">Cetăţile acestea le-a întărit el cu ziduri şi a aşezat în ele căpetenii şi magazii pentru ţinut pâine, untdelemn şi vin.</span>
<span class="v-num v-12">12&nbsp;</span><span class="v R211_12" data-id="R211_12">Fiecărei cetăţi i-a dat scuturi şi suliţe şi le-a întărit cu foarte mare tărie. Şi aşa a rămas cu el Iuda şi Veniamin.</span>
<span class="v-num v-13">13&nbsp;</span><span class="v R211_13" data-id="R211_13">Apoi s-au adunat la el din toate părţile preoţii şi leviţii, care erau în tot pământul lui Israel,</span>
<span class="v-num v-14">14&nbsp;</span><span class="v R211_14" data-id="R211_14">Căci leviţii şi-au părăsit aşezările şi locurile lor, stăpânite de ei, şi au venit în Iuda şi la Ierusalim, din pricină că Ieroboam şi fiii lui îi îndepărtaseră din dregătoria preoţiei Domnului</span>
<span class="v-num v-15">15&nbsp;</span><span class="v R211_15" data-id="R211_15">Şi pentru că Ieroboam îşi pusese preoţi pentru înălţimi şi pentru ţapii şi viţeii pe care îi făcuse el.</span>
<span class="v-num v-16">16&nbsp;</span><span class="v R211_16" data-id="R211_16">Iar după ei au venit la Ierusalim din toate seminţiile lui Israel şi aceia care îşi aveau inima îndreptată să caute pe Domnul Dumnezeul lui Israel, pentru ca să aducă jertfă Domnului Dumnezeului părinţilor lor.</span>
<span class="v-num v-17">17&nbsp;</span><span class="v R211_17" data-id="R211_17">Şi aşa au întărit aceştia regatul lui Iuda şi l-au sprijinit pe Roboam, fiul lui Solomon, timp de trei ani., pentru că trei ani a umblat el pe căile lui David şi ale lui Solomon.</span>
<span class="v-num v-18">18&nbsp;</span><span class="v R211_18" data-id="R211_18">Roboam şi-a luat de femeie pe Mahalat, fiica lui Ierimot, fiul lui David şi al Abihailei, fiica lui Eliab, fiul lui Iesei.</span>
<span class="v-num v-19">19&nbsp;</span><span class="v R211_19" data-id="R211_19">Aceasta i-a născut fii pe Ieuş, pe Şemaria şi pe Zaham.</span>
<span class="v-num v-20">20&nbsp;</span><span class="v R211_20" data-id="R211_20">După ea a mai luat pe Maaca, fiica lui Abesalom, care i-a născut pe Abia, pe Atai, pe Ziza şi pe Şelomit.</span>
<span class="v-num v-21">21&nbsp;</span><span class="v R211_21" data-id="R211_21">Roboam însă iubea pe Maaca, fiica lui Abesalom, mai mult decât pe toate femeile şi decât pe toate concubinele sale, căci el a avut optsprezece femei şi şaizeci de concubine şi a născut cu ele douăzeci şi opt de băieţi şi şaizeci de fete.</span>
<span class="v-num v-22">22&nbsp;</span><span class="v R211_22" data-id="R211_22">Şi a pus Roboam pe Abia, fiul Maacăi, conducător peste fraţii lui, pentru că pe el voia să-l facă rege.</span>
<span class="v-num v-23">23&nbsp;</span><span class="v R211_23" data-id="R211_23">Şi a lucrat înţelepţeşte, căci şi-a împărţit toţi feciorii săi în toate cetăţile întărite din tot pământul lui Iuda şi al lui Veniamin şi le-a dat întreţinere mare şi le-a căutat mulţime de femei.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="R210.html">&lt;</a>
<a class="home" href="index.html">=</a>
<a class="next" href="R212.html">&gt;</a>
</div></div>
</body>
</html>