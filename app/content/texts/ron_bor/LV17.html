<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>LEVITICUL 17 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="LV.html">Biblia Ortodoxă Română Sinodală (2006)</a><a class="location" href="LV.html">LEVITICUL 17</a><a class="prev" href="LV16.html">&lt;</a>
<a class="home" href="index.html">=</a>
<a class="next" href="LV18.html">&gt;</a>
</div></div>
<div class="section chapter LV LV17 ron_bor ron " dir="ltr" lang="ro" data-id="LV17" data-nextid="LV18" data-previd="LV16">
<div class="c">17</div>
<div class="p">
<span class="v-num v-1">1&nbsp;</span><span class="v LV17_1" data-id="LV17_1">Grăit-a Domnul cu Moise şi a zis:</span>
<span class="v-num v-2">2&nbsp;</span><span class="v LV17_2" data-id="LV17_2">"Vorbeşte lui Aaron, fiilor lui şi tuturor fiilor lui Israel şi zi către ei: Iată ce porunceşte Domnul:</span>
<span class="v-num v-3">3&nbsp;</span><span class="v LV17_3" data-id="LV17_3">Orice om dintre fiii lui Israel sau dintre străinii ce s-au lipit de voi, care va junghia bou, sau oaie, sau capră, în tabără, sau care va junghia afară din tabără,</span>
<span class="v-num v-4">4&nbsp;</span><span class="v LV17_4" data-id="LV17_4">Şi nu le va înfăţişa la uşa cortului adunării, ca să le aducă ardere de tot sau jertfă de izbăvire, plăcută Domnului, cu miros de bună mireasmă; sau care le va junghia afară din tabără şi la uşa cortului adunării nu le va aduce, ca să le facă jertfă Domnului, înaintea locaşului Domnului, omului aceluia i se va cere sângele, că a vărsat sânge şi se va stârpi sufletul acela din poporul său;</span>
<span class="v-num v-5">5&nbsp;</span><span class="v LV17_5" data-id="LV17_5">Pentru ca fiii lui Israel să-şi aducă jertfele lor, câte le junghie ei în câmp, şi să le înfăţişeze Domnului la uşa cortului adunării, la preot, şi să le facă Domnului jertfă de mântuire.</span>
<span class="v-num v-6">6&nbsp;</span><span class="v LV17_6" data-id="LV17_6">Şi va stropi preotul cu sânge jertfelnicul împrejur, înaintea Domnului, la uşa cortului adunării, iar grăsimea o va arde spre miros de bună mireasmă Domnului,</span>
<span class="v-num v-7">7&nbsp;</span><span class="v LV17_7" data-id="LV17_7">Ca să nu-şi mai aducă ei jertfele lor la idolii după care umblă desfrânând. Aceasta să fie pentru ei aşezământ veşnic în neamul lor.</span>
<span class="v-num v-8">8&nbsp;</span><span class="v LV17_8" data-id="LV17_8">Să le spui de asemenea: Dacă un om dintre fiii lui Israel sau dintre fiii străinilor care locuiesc între ei va face ardere de tot sau jertfă</span>
<span class="v-num v-9">9&nbsp;</span><span class="v LV17_9" data-id="LV17_9">Şi nu o va aduce la uşa cortului adunării, ca să o aducă jertfă înaintea Domnului, omul acela se va stârpi din poporul său.</span>
<span class="v-num v-10">10&nbsp;</span><span class="v LV17_10" data-id="LV17_10">Dacă un om dintre fiii lui Israel şi dintre străinii care trăiesc între voi va mânca orice fel de sânge, Îmi voi întoarce faţa Mea împotriva sufletului celui ce va mânca sânge şi-l voi stârpi din poporul său,</span>
<span class="v-num v-11">11&nbsp;</span><span class="v LV17_11" data-id="LV17_11">Pentru că viaţa a tot trupul este în sânge şi pe acesta vi l-am dat pentru jertfelnic, ca să vă curăţiri sufletele voastre, că sângele acesta curăţeşte sufletul.</span>
<span class="v-num v-12">12&nbsp;</span><span class="v LV17_12" data-id="LV17_12">De aceea am şi zis fiilor lui Israel: Nimeni din voi să nu mănânce sânge şi nici străinul, care locuieşte la voi, să nu mănânce sânge.</span>
<span class="v-num v-13">13&nbsp;</span><span class="v LV17_13" data-id="LV17_13">Oricine dintre fiii lui Israel şi dintre străinii ce locuiesc la voi va vâna fiară sau pasăre, care se mănâncă, acela să scurgă sângele ei şi să-l acopere cu pământ, căci viaţa oricărui trup este în sângele lui.</span>
<span class="v-num v-14">14&nbsp;</span><span class="v LV17_14" data-id="LV17_14">De aceea am zis fiilor lui Israel: Să nu mâncaţi sângele nici unui trup, pentru că viaţa oricărui trup este în sângele lui: tot cel ce-l va mânca se va stârpi,</span>
<span class="v-num v-15">15&nbsp;</span><span class="v LV17_15" data-id="LV17_15">Şi tot cel ce va mânca mortăciune sau sfâşiat de fiară, acela, fie băştinaş sau străin, să-şi spele hainele, să se spele cu apă şi necurat va fi până seara, iar apoi va fi curat;</span>
<span class="v-num v-16">16&nbsp;</span><span class="v LV17_16" data-id="LV17_16">Iar de nu-şi va spăla hainele sale şi nu-şi va spăla trupul său, va purta asupra sa vina sa".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="LV16.html">&lt;</a>
<a class="home" href="index.html">=</a>
<a class="next" href="LV18.html">&gt;</a>
</div></div>
</body>
</html>