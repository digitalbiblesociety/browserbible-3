<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A DOUA PARALIPOMENA 15 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="R2.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="R2.html">CARTEA A DOUA PARALIPOMENA 15</a><a class="prev" href="R214.html">&lt;</a>
<a class="home" href="index.html">=</a>
<a class="next" href="R216.html">&gt;</a>
</div></div>
<div class="section chapter R2 R215 ron_roa ron " dir="ltr" lang="ro" data-id="R215" data-nextid="R216" data-previd="R214">
<div class="c">15</div>
<div class="p">
<span class="v-num v-1">1&nbsp;</span><span class="v R215_1" data-id="R215_1">Şi a fost Duhul Domnului peste Azaria, fiul lui Obed.</span>
<span class="v-num v-2">2&nbsp;</span><span class="v R215_2" data-id="R215_2">Acesta i-a ieşit înainte lui Asa şi întregului Iuda şi lui Veniamin şi a zis: "Ascultaţi-mă pe mine!: Domnul este cu voi în timp ce voi sunteţi cu El; dacă voi Îl veţi căuta, El vi Se va descoperi, dar dacă-L veţi părăsi, El vă va părăsi.</span>
<span class="v-num v-3">3&nbsp;</span><span class="v R215_3" data-id="R215_3">Multă vreme va fi Israel fără Dumnezeul cel adevărat, fără preot-învăţător şi fără lege;</span>
<span class="v-num v-4">4&nbsp;</span><span class="v R215_4" data-id="R215_4">dar când ei se vor întoarce spre Domnul, Dumnezeul lui Israel, şi-L vor căuta, El li Se va descoperi.</span>
<span class="v-num v-5">5&nbsp;</span><span class="v R215_5" data-id="R215_5">În vremea aceea nu va fi pace nici pentru cel care iese, nici pentru cel care intră, căci spaima Domnului se va afla peste toţi locuitorii ţărilor;</span>
<span class="v-num v-6">6&nbsp;</span><span class="v R215_6" data-id="R215_6">un neam se va lupta cu altul şi o cetate împotriva alteia, căci Dumnezeu i-a înspăimântat cu tot felul de necazuri.</span>
<span class="v-num v-7">7&nbsp;</span><span class="v R215_7" data-id="R215_7">Voi însă fiţi tari, iar mâinile voastre să nu slăbească: pentru lucrul vostru există o răsplată".</span>
<span class="v-num v-8">8&nbsp;</span><span class="v R215_8" data-id="R215_8">Şi dacă [Asa] a auzit aceste cuvinte şi profeţia lui Azaria profetul, a prins curaj şi a azvârlit toate urâciunile din toată ţara lui Iuda şi a lui Veniamin şi din cetăţile pe care le stăpânise Ieroboam în muntele lui Efraim; şi a înnoit jertfelnicul Domnului, cel ce se afla în faţa templului Domnului.</span>
<span class="v-num v-9">9&nbsp;</span><span class="v R215_9" data-id="R215_9">Şi i-a adunat pe cei din triburile lui Iuda şi Veniamin, ca şi pe străinii care locuiau cu ei în Efraim şi în Manase şi în Simeon (căci mulţi din Israel i se alăturaseră când au văzut că Domnul, Dumnezeul său este cu el).</span>
<span class="v-num v-10">10&nbsp;</span><span class="v R215_10" data-id="R215_10">Şi s'au adunat în Ierusalim în luna a treia din cel de al cincisprezecelea an al domniei lui Asa;</span>
<span class="v-num v-11">11&nbsp;</span><span class="v R215_11" data-id="R215_11">şi'n ziua aceea I-au adus Domnului jertfe din prăzile pe care le aduseseră: şapte sute de viţei şi şapte mii de oi.</span>
<span class="v-num v-12">12&nbsp;</span><span class="v R215_12" data-id="R215_12">Şi s'au legat între ei să-L caute pe Domnul, Dumnezeul părinţilor lor, cu toată inima lor şi cu tot sufletul lor;</span>
<span class="v-num v-13">13&nbsp;</span><span class="v R215_13" data-id="R215_13">iar cel care nu-L va căuta pe Domnul, Dumnezeul lui Israel, acela trebuie să moară, fie că-i tânăr sau bătrân, fie că-i bărbat sau femeie.</span>
<span class="v-num v-14">14&nbsp;</span><span class="v R215_14" data-id="R215_14">Şi I s'au jurat Domnului cu glas mare şi cu trâmbiţe şi cu buciume;</span>
<span class="v-num v-15">15&nbsp;</span><span class="v R215_15" data-id="R215_15">şi'ntregul Iuda s'a veselit de acest jurământ, căci din toată inima s'au jurat şi cu întreaga lor dorinţă L-au căutat, iar El li S'a descoperit. Şi le-a dat Domnul odihnă din toate părţile.</span>
<span class="v-num v-16">16&nbsp;</span><span class="v R215_16" data-id="R215_16">Pe Maaca, mama sa, a îndepărtat-o din slujirea de preoteasă a Astartei ; şi a retezat idolul şi l-a ars în pârâul Cedrilor.</span>
<span class="v-num v-17">17&nbsp;</span><span class="v R215_17" data-id="R215_17">Cu toate acestea, înălţimile nu le-a surpat: ele încă mai erau în Israel; dar inima lui Asa a rămas deplină toată viaţa lui.</span>
<span class="v-num v-18">18&nbsp;</span><span class="v R215_18" data-id="R215_18">El a adus în templul lui Dumnezeu lucrurile cele sfinte ale lui David, părintele său, şi lucrurile sfinte ale templului Domnului, aur, argint şi vase.</span>
<span class="v-num v-19">19&nbsp;</span><span class="v R215_19" data-id="R215_19">Şi nici un război n'a fost până în cel de al treizeci şi cincilea an al domniei lui Asa.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="R214.html">&lt;</a>
<a class="home" href="index.html">=</a>
<a class="next" href="R216.html">&gt;</a>
</div></div>
</body>
</html>