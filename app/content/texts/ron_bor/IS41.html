<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>ISAIA 41 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="IS.html">Biblia Ortodoxă Română Sinodală (2006)</a><a class="location" href="IS.html">ISAIA 41</a><a class="prev" href="IS40.html">&lt;</a>
<a class="home" href="index.html">=</a>
<a class="next" href="IS42.html">&gt;</a>
</div></div>
<div class="section chapter IS IS41 ron_bor ron " dir="ltr" lang="ron" data-id="IS41" data-nextid="IS42" data-previd="IS40">
<div class="c">41</div>
<div class="p">
<span class="v-num v-1">1&nbsp;</span><span class="v IS41_1" data-id="IS41_1">Tăceţi înaintea Mea, ostroave, şi ascultaţi-Mă; popoarele să-şi împrospăteze puterea, să vină mai lângă Mine şi să grăiască; apoi să intrăm la judecată!</span>
<span class="v-num v-2">2&nbsp;</span><span class="v IS41_2" data-id="IS41_2">Cine a ridicat din Răsărit pe acela pe care biruinţa îl întâmpină pas cu pas? Cine i-a dat în stăpânire neamuri şi i-a supus regi? Cu sabia lui în pulbere îi preface, şi cu arcul ii risipeşte ca pe pleava cea măruntă.</span>
<span class="v-num v-3">3&nbsp;</span><span class="v IS41_3" data-id="IS41_3">El ii urmăreşte şi trece în pace pe căi pe unde n-au mai călcat picioarele lui.</span>
<span class="v-num v-4">4&nbsp;</span><span class="v IS41_4" data-id="IS41_4">Cine a făcut aceasta şi cine a pus-o la cale? Cel ce dintru început cheamă neamurile; Eu, Domnul Care sunt cel dintâi şi voi fi cu cei din urmă.</span>
<span class="v-num v-5">5&nbsp;</span><span class="v IS41_5" data-id="IS41_5">Ostroavele Îl văd şi sunt cuprinse de spaimă, marginile pământului tremură, se apropie, vin, intră la judecată!</span>
<span class="v-num v-6">6&nbsp;</span><span class="v IS41_6" data-id="IS41_6">Fiecare se ajută unul pe altul şi-şi zic: "Curaj!"</span>
<span class="v-num v-7">7&nbsp;</span><span class="v IS41_7" data-id="IS41_7">Turnătorul îmbărbătează pe argintar şi cel ce bate aurul, pe cel care bate pe nicovală, zicând: "Îmbinarea este bună". Şi ţintuieşte idolul în cuie ca să nu se clatine.</span>
<span class="v-num v-8">8&nbsp;</span><span class="v IS41_8" data-id="IS41_8">Dar tu, Israele, sluga Mea, Iacove, pe care te-am ales, sămânţa lui Avraam, iubitul Meu!...</span>
<span class="v-num v-9">9&nbsp;</span><span class="v IS41_9" data-id="IS41_9">Pe tine care te-am smuls din cele mai depărtate margini ale pământului şi te-am chemat din cele mai depărtate colţuri, şi ţi-am zis: Tu eşti robul Meu, pe tine te-am ales şi nu te-am lepădat;</span>
<span class="v-num v-10">10&nbsp;</span><span class="v IS41_10" data-id="IS41_10">Nu te teme, că Eu sunt cu tine, nu privi cu îngrijorare, că Eu sunt Dumnezeul tău. Eu îţi dau tărie şi te ocrotesc şi dreapta Mea cea tare te va sprijini.</span>
<span class="v-num v-11">11&nbsp;</span><span class="v IS41_11" data-id="IS41_11">Iată că se vor ruşina şi de ocară se vor face toţi cei ce sunt aprinşi împotriva ta; toţi vor fi nimiciţi şi vor pieri cei ce se fac vrăjmaşi ai tăi!</span>
<span class="v-num v-12">12&nbsp;</span><span class="v IS41_12" data-id="IS41_12">Căuta-vei şi nu vei găsi pe cei ce te urăsc pe tine şi ca o nimica vor fi cei ce vor să se lupte cu tine.</span>
<span class="v-num v-13">13&nbsp;</span><span class="v IS41_13" data-id="IS41_13">Că Eu sunt Dumnezeul tău, Eu întăresc dreapta ta şi îţi zic ţie: "Nu te teme, căci Eu sunt ajutorul tău!"</span>
<span class="v-num v-14">14&nbsp;</span><span class="v IS41_14" data-id="IS41_14">Nu-îi fie frică, vierme al lui Iacov, viermişor al lui Israel, Eu sunt ajutorul tău, zice Domnul, Mântuitorul tău şi Sfântul lui Israel.</span>
<span class="v-num v-15">15&nbsp;</span><span class="v IS41_15" data-id="IS41_15">Iată voi face din tine o grapă cu dinţi, ascuţită şi nouă. Vei merge peste munţi şi-i vei preface în pulbere şi văile în pleavă măruntă.</span>
<span class="v-num v-16">16&nbsp;</span><span class="v IS41_16" data-id="IS41_16">Tu le vei vântura, vântul le va lua şi vijelia le va risipi. Iar tu te vei bucura întru Domnul şi întru Sfântul lui Israel te vei preamări!</span>
<span class="v-num v-17">17&nbsp;</span><span class="v IS41_17" data-id="IS41_17">Cei săraci şi lipsiţi caută apă, dar nu o găsesc; limba lor este uscată de sete, Eu, Domnul lor, îi voi auzi; Eu, Dumnezeul lui Israel, nu-i voi părăsi!</span>
<span class="v-num v-18">18&nbsp;</span><span class="v IS41_18" data-id="IS41_18">Pe dealuri înalte voi da drumul la râuri şi la izvoare în mijlocul văilor, pustiul îl voi preface în iaz şi pământul uscat în pâraie de apă!</span>
<span class="v-num v-19">19&nbsp;</span><span class="v IS41_19" data-id="IS41_19">Sădi-voi în pustiu: cedri, salcâmi, mirţi şi măslini şi în lacuri neumblate: chiparoşi, platani şi ienuperi laolaltă,</span>
<span class="v-num v-20">20&nbsp;</span><span class="v IS41_20" data-id="IS41_20">Ca să vadă şi să-şi dea seama, să cerceteze şi să priceapă cu toţii că mâna Domnului a făcut acestea şi că Sfântul lui Israel le-a zidit!</span>
<span class="v-num v-21">21&nbsp;</span><span class="v IS41_21" data-id="IS41_21">Veniţi şi vă apăraţi pricina voastră, zice Domnul; apropiaţi-vă cu dovezile voastre, zice regele lui Iacov.</span>
<span class="v-num v-22">22&nbsp;</span><span class="v IS41_22" data-id="IS41_22">Să se apropie şi să ne spună mai dinainte ceea ce va fi! Vremea cea străveche, aşa cum ne-au dat de ştire, cu de-amănuntul o vom cerceta şi viitorul pe care-l proorocesc vom vedea ce este.</span>
<span class="v-num v-23">23&nbsp;</span><span class="v IS41_23" data-id="IS41_23">Vestiţi cele ce vor fi în vremile mai de pe urmă, ca să ştim că sunteţi dumnezei! Haidem! Bine sau rău, faceţi ceva ca să ne putem încerca puterea!</span>
<span class="v-num v-24">24&nbsp;</span><span class="v IS41_24" data-id="IS41_24">Dar iată că lucrarea voastră este nimic şi nimic sânte]i şi voi, urâciune este a vă alege!</span>
<span class="v-num v-25">25&nbsp;</span><span class="v IS41_25" data-id="IS41_25">De la miazănoapte l-am chemat ca să vină, de la răsărit l-am chemat pe nume. El a călcat în picioare pe satrapi ca pe noroi, cum calcă olarul lutul.</span>
<span class="v-num v-26">26&nbsp;</span><span class="v IS41_26" data-id="IS41_26">Cine l-a descoperit odinioară ca să-l ştim şi cu mult înainte ca să zicem: "Este adevărat?" Dar nimeni n-a descoperit nimic, nimeni n-a vestit nimic şi nimeni n-a auzit cuvintele voastre.</span>
<span class="v-num v-27">27&nbsp;</span><span class="v IS41_27" data-id="IS41_27">Eu Cel dintâi am zis Sionului: "Iată-i, iată-i!" şi Ierusalimului am adus veste nouă.</span>
<span class="v-num v-28">28&nbsp;</span><span class="v IS41_28" data-id="IS41_28">Privesc şi nu este nimeni; printre ei nu se află nici un profet. Eu îi întreb: "De unde vine el?" Dar ei nu răspund nimic!</span>
<span class="v-num v-29">29&nbsp;</span><span class="v IS41_29" data-id="IS41_29">Drept aceea, toţi sunt nimic, lucrările lor deşertăciune, idolii lor sunt vânare de vânt!</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="IS40.html">&lt;</a>
<a class="home" href="index.html">=</a>
<a class="next" href="IS42.html">&gt;</a>
</div></div>
</body>
</html>