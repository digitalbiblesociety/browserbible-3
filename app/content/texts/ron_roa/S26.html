<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A DOUA A REGILOR 6 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="S2.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="S2.html">CARTEA A DOUA A REGILOR 6</a><a class="prev" href="S25.html">&lt;</a>
<a class="home" href="index.html">=</a>
<a class="next" href="S27.html">&gt;</a>
</div></div>
<div class="section chapter S2 S26 ron_roa ron " dir="ltr" lang="ro" data-id="S26" data-nextid="S27" data-previd="S25">
<div class="c">6</div>
<div class="p">
<span class="v-num v-1">1&nbsp;</span><span class="v S26_1" data-id="S26_1">David i-a adunat din nou pe tinerii din Israel, ca la vreo şaptezeci de mii.</span>
<span class="v-num v-2">2&nbsp;</span><span class="v S26_2" data-id="S26_2">Şi s'a ridicat David, el şi tot poporul care era cu el, precum şi o seamă din dregătorii lui Iuda, şi au mers pe calea urcuşului ca să aducă de acolo chivotul lui Dumnezeu, deasupra căruia este chemat numele Domnului puterilor, Cel ce şade pe heruvimii de deasupra .</span>
<span class="v-num v-3">3&nbsp;</span><span class="v S26_3" data-id="S26_3">Şi a pus chivotul Domnului într'un car nou, luându-l din casa lui Aminadab - care locuia pe deal; iar Uza şi fraţii săi, fiii lui Aminadab, mânau carul,</span>
<span class="v-num v-4">4&nbsp;</span><span class="v S26_4" data-id="S26_4">în timp ce fraţii săi mergeau înaintea chivotului,</span>
<span class="v-num v-5">5&nbsp;</span><span class="v S26_5" data-id="S26_5">iar David şi toţi fiii lui Israel erau jucând înaintea Domnului, cu instrumente răsunătoare şi cu cântări şi cu harpe şi cu alăute şi cu tobe şi cu ţimbale şi cu fluiere .</span>
<span class="v-num v-6">6&nbsp;</span><span class="v S26_6" data-id="S26_6">Au venit astfel până la aria de treierat a lui Nachon; acolo Uza şi-a întins mâna spre chivotul lui Dumnezeu, ca să-l sprijine, şi s'a ţinut de el, fiindcă boii îl făcuseră să se mişte 'ntr'o rână.</span>
<span class="v-num v-7">7&nbsp;</span><span class="v S26_7" data-id="S26_7">Dar Domnul S'a mâniat pe Uza cu mare aprindere; şi din pricina acestei îndrăzneli l-a lovit Dumnezeu chiar acolo; şi acolo a murit, lângă chivotul Domnului, înaintea lui Dumnezeu .</span>
<span class="v-num v-8">8&nbsp;</span><span class="v S26_8" data-id="S26_8">Şi s'a mâhnit David pentru aceea că Domnul făcuse o astfel de ruptură asupra lui Uza; şi locul acela s'a numit Ruptura lui Uza, până'n ziua de azi.</span>
<span class="v-num v-9">9&nbsp;</span><span class="v S26_9" data-id="S26_9">Şi'n ziua aceea s'a temut David de Domnul, zicând: "Cum va intra la mine chivotul Domnului?"</span>
<span class="v-num v-10">10&nbsp;</span><span class="v S26_10" data-id="S26_10">Şi n'a vrut David să aducă la sine chivotul legii Domnului, în cetatea lui David, ci l-a adus David în casa lui Obed-Edom Gateanul.</span>
<span class="v-num v-11">11&nbsp;</span><span class="v S26_11" data-id="S26_11">Şi a rămas chivotul Domnului vreme de trei luni în casa lui Obed-Edom Gateanul şi a binecuvântat Domnul casa lui Obed-Edom şi tot ce avea el.</span>
<span class="v-num v-12">12&nbsp;</span><span class="v S26_12" data-id="S26_12">Şi i s'a spus regelui David, zicând: "Domnul a binecuvântat casa lui Obed-Edom, şi tot ce are el, pentru chivotul lui Dumnezeu". Atunci David a mers şi a ridicat cu veselie chivotul Domnului din casa lui Obed-Edom în cetatea lui David.</span>
<span class="v-num v-13">13&nbsp;</span><span class="v S26_13" data-id="S26_13">Şi împreună cu el, purtând chivotul Domnului, erau şapte cete; şi viţei şi miei pentru jertfă.</span>
<span class="v-num v-14">14&nbsp;</span><span class="v S26_14" data-id="S26_14">Şi David cânta cu mare răsunet din instrumente muzicale înaintea Domnului; şi era îmbrăcat în vestmânt luminat.</span>
<span class="v-num v-15">15&nbsp;</span><span class="v S26_15" data-id="S26_15">Şi David şi toată casa lui Israel au ridicat chivotul Domnului în strigăte şi glasuri de trâmbiţă.</span>
<span class="v-num v-16">16&nbsp;</span><span class="v S26_16" data-id="S26_16">Şi a fost că atunci când chivotul Domnului a sosit în cetatea lui David, Micol, fiica lui Saul, s'a uitat pe fereastră şi l-a văzut pe regele David dănţuind şi cântând înaintea Domnului; şi l-a dispreţuit în inima ei .</span>
<span class="v-num v-17">17&nbsp;</span><span class="v S26_17" data-id="S26_17">Şi au adus chivotul Domnului şi l-au aşezat înlăuntru, la locul lui, în mijlocul cortului pe care David îl ridicase pentru el; atunci David a adus în faţa Domnului arderi-de-tot şi jertfe de pace.</span>
<span class="v-num v-18">18&nbsp;</span><span class="v S26_18" data-id="S26_18">Iar după ce David a săvârşit aducerea arderilor-de-tot şi a jertfelor de pace, a binecuvântat poporul întru numele Domnului Puterilor.</span>
<span class="v-num v-19">19&nbsp;</span><span class="v S26_19" data-id="S26_19">Şi a împărţit la tot poporul - şi chiar oştirii lui Israel - de la Dan până la Beer-Şeba, fiecăruia, atât bărbaţi cât şi femei, câte o bucată de pâine şi câte o ciozvârtă de carne friptă şi câte o clătită din tigaie; şi tot poporul a plecat, fiecare la casa lui.</span>
<span class="v-num v-20">20&nbsp;</span><span class="v S26_20" data-id="S26_20">Şi David s'a întors să-şi binecuvinteze propria sa casă. Iar Micol, fiica lui Saul, a ieşit în întâmpinarea lui David şi l-a salutat şi a zis: "Câtă cinste astăzi pentru regele lui Israel, cel ce s'a descoperit astăzi în ochii slujnicelor şi slugilor lui aşa cum li se descoperă oricare din cei ce ţopăie ca nebunii !"</span>
<span class="v-num v-21">21&nbsp;</span><span class="v S26_21" data-id="S26_21">Iar David a zis către Micol: "Eu voi juca în faţa Domnului. Binecuvântat este Domnul, Cel ce m'a ales, peste capul tatălui tău şi peste capul casei acestuia, să facă din mine cârmuitor peste poporul Său, peste Israel! Şi voi juca şi voi sălta în faţa Domnului,</span>
<span class="v-num v-22">22&nbsp;</span><span class="v S26_22" data-id="S26_22">şi aşa încă mă voi mai descoperi, şi netrebnic voi fi în ochii tăi, dar împreună cu slujnicele în ochii cărora ziceai că n'aş fi în cinste".</span>
<span class="v-num v-23">23&nbsp;</span><span class="v S26_23" data-id="S26_23">Iar Micol, fiica lui Saul, nu a avut nici un copil până'n ziua când a murit.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="S25.html">&lt;</a>
<a class="home" href="index.html">=</a>
<a class="next" href="S27.html">&gt;</a>
</div></div>
</body>
</html>