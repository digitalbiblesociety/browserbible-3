<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>LEVITICUL 5 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="LV.html">Biblia Ortodoxă Română Sinodală (2006)</a><a class="location" href="LV.html">LEVITICUL 5</a><a class="prev" href="LV4.html">&lt;</a>
<a class="home" href="index.html">=</a>
<a class="next" href="LV6.html">&gt;</a>
</div></div>
<div class="section chapter LV LV5 ron_bor ron " dir="ltr" lang="ro" data-id="LV5" data-nextid="LV6" data-previd="LV4">
<div class="c">5</div>
<div class="p">
<span class="v-num v-1">1&nbsp;</span><span class="v LV5_1" data-id="LV5_1">Dacă vreun suflet va păcătui prin aceea că, fiind pus să jure ca martor, nu va spune ceea ce a auzit sau ce ştie, acela va lua asupra sa păcat.</span>
<span class="v-num v-2">2&nbsp;</span><span class="v LV5_2" data-id="LV5_2">Sau de se va atinge cineva de orice lucru necurat, sau de trup necurat de fiară, sau de stârv de dobitoc necurat, sau de stârv de târâtoare necurată, fără să ştie, se face necurat şi vinovat;</span>
<span class="v-num v-3">3&nbsp;</span><span class="v LV5_3" data-id="LV5_3">Sau de se va atinge cineva de necurăţenie omenească, sau de orice fel de necurăţenie care spurcă, şi nu va şti, dar apoi va afla, acela e vinovat.</span>
<span class="v-num v-4">4&nbsp;</span><span class="v LV5_4" data-id="LV5_4">Sau de se va jura cineva cu buzele sale nebuneşte să facă ceva rău sau bine, orice fel ar fi fapta pentru care se jură oamenii fără socoteală, de nu va şti că aceasta este rău, ci va afla în urmă, e vinovat.</span>
<span class="v-num v-5">5&nbsp;</span><span class="v LV5_5" data-id="LV5_5">Deci, de se va face cineva vinovat de ceva din acestea şi îşi va mărturisi păcatul,</span>
<span class="v-num v-6">6&nbsp;</span><span class="v LV5_6" data-id="LV5_6">Atunci, pentru păcatul său, pe care l-a săvârşit, să aducă Domnului jertfă din turmă, o oaie sau o capră din caprele sale, pentru vina păcatului, şi-l va curăţi preotul prin aceasta de păcatul său şi i se va ierta păcatul.</span>
<span class="v-num v-7">7&nbsp;</span><span class="v LV5_7" data-id="LV5_7">Iar de nu va fi în stare să aducă jertfă o oaie, pentru vina păcatului său, să aducă Domnului două turturele sau doi pui de porumbel: unul jertfă pentru păcat, iar altul ardere de tot.</span>
<span class="v-num v-8">8&nbsp;</span><span class="v LV5_8" data-id="LV5_8">Aceste păsări să le aducă la preot şi preotul să jertfească mai întâi pe cea pentru păcat, să-i frângă gâtul, fără să despartă capul de trup,</span>
<span class="v-num v-9">9&nbsp;</span><span class="v LV5_9" data-id="LV5_9">Şi să stropească cu sângele acestei jertfe pentru păcat peretele jertfelnicului, iar celălalt sânge să-l scurgă jos lângă jertfelnic; aceasta e jertfă pentru păcat.</span>
<span class="v-num v-10">10&nbsp;</span><span class="v LV5_10" data-id="LV5_10">Iar pe cealaltă pasăre s-o aducă ardere de tot, după rânduială. Şi aşa îl va curăţi preotul de păcatul lui şi i se va ierta.</span>
<span class="v-num v-11">11&nbsp;</span><span class="v LV5_11" data-id="LV5_11">Dacă însă nu-i va da mâna să aducă nici o pereche de turturele sau doi pui de porumbel, atunci să aducă pentru greşeala sa a zecea parte dintr-o efă de făină bună de grâu, ca jertfă pentru păcat, dar să nu toarne pe ea untdelemn, nici tămâie să nu pună pe ea, că aceasta este jertfă pentru păcat.</span>
<span class="v-num v-12">12&nbsp;</span><span class="v LV5_12" data-id="LV5_12">S-o aducă la preot şi preotul să ia din ea un pumn plin, spre pomenire, şi s-o ardă pe jertfelnic, ca jertfă Domnului; aceasta este jertfă pentru păcat.</span>
<span class="v-num v-13">13&nbsp;</span><span class="v LV5_13" data-id="LV5_13">Prin aceasta îl va curăţi preotul de păcatul lui, pe care l-a săvârşit în una din întâmplările acelea, şi i se va ierta păcatul; rămăşiţa de făină va fi a preotului, ca la prinosul de făină".</span>
<span class="v-num v-14">14&nbsp;</span><span class="v LV5_14" data-id="LV5_14">Apoi a grăit Domnul cu Moise şi a zis:</span>
<span class="v-num v-15">15&nbsp;</span><span class="v LV5_15" data-id="LV5_15">De va face cineva greşeală şi din neştiinţă va păcătui împotriva celor afierosite Domnului, acela, pentru vina sa, să ia din turma de oi şi să aducă Domnului jertfă pentru vină, un berbec fără meteahnă, preţuit la doi sicli de argint, după preţul siclului sfânt.</span>
<span class="v-num v-16">16&nbsp;</span><span class="v LV5_16" data-id="LV5_16">Şi ce a greşit împotriva lucrului sfânt, va plăti şi va mai adăuga peste preţul lui a cincea parte din preţ şi va da aceasta preotului şi preotul îl va curăţi prin berbecul jertfei pentru vină şi i se va ierta.</span>
<span class="v-num v-17">17&nbsp;</span><span class="v LV5_17" data-id="LV5_17">De va greşi cineva împotriva uneia din toate poruncile Domnului şi va face ce nu se cuvine să facă şi din neştiinţă s-a făcut vinovat şi va fi sub păcat,</span>
<span class="v-num v-18">18&nbsp;</span><span class="v LV5_18" data-id="LV5_18">Acela să aducă la preot din turma de oi, jertfă pentru vină, un berbec fără meteahnă, după preţuirea ta, şi-i va curăţi preotul greşeala, în care a căzut el din neştiinţă şi i se va ierta.</span>
<span class="v-num v-19">19&nbsp;</span><span class="v LV5_19" data-id="LV5_19">Aceasta este jertfă pentru greşeala cu care s-a făcut vinovat el înaintea Domnului".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="LV4.html">&lt;</a>
<a class="home" href="index.html">=</a>
<a class="next" href="LV6.html">&gt;</a>
</div></div>
</body>
</html>