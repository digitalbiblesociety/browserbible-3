<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A TREIA A REGILOR 14 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="K1.html">Biblia Ortodoxă Română Sinodală (2006)</a><a class="location" href="K1.html">CARTEA A TREIA A REGILOR 14</a><a class="prev" href="K113.html">&lt;</a>
<a class="home" href="index.html">=</a>
<a class="next" href="K115.html">&gt;</a>
</div></div>
<div class="section chapter K1 K114 ron_bor ron " dir="ltr" lang="ron" data-id="K114" data-nextid="K115" data-previd="K113">
<div class="c">14</div>
<div class="p">
<span class="v-num v-1">1&nbsp;</span><span class="v K114_1" data-id="K114_1">În acel timp s-a îmbolnăvit Abia, fiul lui Ieroboam.</span>
<span class="v-num v-2">2&nbsp;</span><span class="v K114_2" data-id="K114_2">Şi a zis Ieroboam femeii sale: "Scoală-te şi te schimbă de haine, ca să nu te cunoască nimeni că tu eşti femeia lui Ieroboam, şi du-te la Şilo. Acolo este proorocul Ahia; el mi-a spus că voi fi rege peste acest popor.</span>
<span class="v-num v-3">3&nbsp;</span><span class="v K114_3" data-id="K114_3">Ia cu tine pentru omul lui Dumnezeu: zece pâini, turte şi un ulcior cu miere şi du-te la el, că el îţi va spune ce se va întâmpla cu copilul acesta".</span>
<span class="v-num v-4">4&nbsp;</span><span class="v K114_4" data-id="K114_4">Femeia lui Ieroboam aşa a şi făcut; s-a sculat şi s-a dus la Şilo şi a tras la casa lui Ahia. Acum însă Ahia nu putea să vadă, căci ochii i se întunecaseră de bătrâneţe.</span>
<span class="v-num v-5">5&nbsp;</span><span class="v K114_5" data-id="K114_5">Şi a zis Domnul lui Ahia: "Iată, vine femeia lui Ieroboam, ca să te întrebe de fiul ei, că este bolnav; aşa şi aşa îi vei spune; ea vine schimbată de haine".</span>
<span class="v-num v-6">6&nbsp;</span><span class="v K114_6" data-id="K114_6">Ahia auzind zgomotul paşilor ei, când a intrat pe uşă, a zis: "Intră femeie a lui Ieroboam. Ce gând ai avut de n-ai schimbat hainele? Eu sunt trimis să-ţi vestesc lucruri grozave.</span>
<span class="v-num v-7">7&nbsp;</span><span class="v K114_7" data-id="K114_7">Du-te şi spune-i lui Ieroboam: Aşa zice Domnul Dumnezeul lui Israel: Te-am ridicat din mijlocul poporului de jos şi te-am pus conducător peste poporul Meu Israel.</span>
<span class="v-num v-8">8&nbsp;</span><span class="v K114_8" data-id="K114_8">Şi am rupt regatul de la casa lui David şi Zi l-am dat ţie; iar tu nu te-ai purtat aşa cum s-a purtat robul Meu David, care a păzit poruncile Mele şi a umblat după Mine cu toată inima lui, făcând numai lucrurile care sunt plăcute înaintea ochilor Mei.</span>
<span class="v-num v-9">9&nbsp;</span><span class="v K114_9" data-id="K114_9">Tu însă ai întrecut în răutate pe toţi care au fost înaintea ta, căci te-ai dus şi ţi-ai făcut alţi dumnezei şi chipuri turnate, ca să Mă întărâţi la mânie, iar pe Mine M-ai aruncat înapoia ta.</span>
<span class="v-num v-10">10&nbsp;</span><span class="v K114_10" data-id="K114_10">Pentru aceasta voi aduce necazuri peste casa lui Ieroboam şi voi stârpi din casa lui Ieroboam pe toţi cei de parte bărbătească, rob sau liber în Israel, şi voi curăţa casa lui Ieroboam cum se mătură gunoiul, de rămâne curat.</span>
<span class="v-num v-11">11&nbsp;</span><span class="v K114_11" data-id="K114_11">Cine va muri dintre cei care sunt ai lui Ieroboam în cetate, pe acela câinii îl vor mânca; cine va muri în câmp, pe acela păsările cerului îl vor ciuguli, pentru că aşa a grăit Domnul.</span>
<span class="v-num v-12">12&nbsp;</span><span class="v K114_12" data-id="K114_12">Scoală-te dar, şi du-te la casa ta; şi îndată ce piciorul tău va călca în cetate, copilul va muri.</span>
<span class="v-num v-13">13&nbsp;</span><span class="v K114_13" data-id="K114_13">Şi-l vor plânge ton Israeliţii şi-l vor înmormânta; căci el singur dintre acei care sunt ai lui Ieroboam va fi îngropat în mormânt, fiindcă numai în el, din casa lui Ieroboam, s-a găsit ceva bun înaintea Domnului Dumnezeului lui Israel.</span>
<span class="v-num v-14">14&nbsp;</span><span class="v K114_14" data-id="K114_14">Şi îşi va aşeza Domnul un rege peste Israel care va nimici casa lui Ieroboam în acea zi. Dar când? Chiar acum începe necazul.</span>
<span class="v-num v-15">15&nbsp;</span><span class="v K114_15" data-id="K114_15">Şi va lovi Domnul pe Israel şi va fi el ca trestia, care se clatină în apă, şi va azvârli pe Israeliţi din acest pământ bun pe care l-a dat părinţilor lor şi-i va spulbera dincolo de Eufrat, pentru că ei şi-au făcut dumbrăvi închinate Astartei, întărâtând la mânie pe Domnul.</span>
<span class="v-num v-16">16&nbsp;</span><span class="v K114_16" data-id="K114_16">Domnul va vinde pe Israel pentru păcatele lui Ieroboam pe care el însuşi le-a făcut şi cu care a dus la păcat pe Israel".</span>
<span class="v-num v-17">17&nbsp;</span><span class="v K114_17" data-id="K114_17">Atunci s-a sculat femeia lui Ieroboam şi a plecat şi a venit la Tirţa şi când a păşit ea cu piciorul peste pragul casei, copilul a murit.</span>
<span class="v-num v-18">18&nbsp;</span><span class="v K114_18" data-id="K114_18">Şi l-au înmormântat şi l-au jelit toţi Israeliţii, după cuvântul Domnului, încredinţat robului Său Ahia proorocul.</span>
<span class="v-num v-19">19&nbsp;</span><span class="v K114_19" data-id="K114_19">Celelalte fapte ale lui Ieroboam, cum a purtat războaie şi cum a domnit, sunt scrise în cronica regilor lui Israel.</span>
<span class="v-num v-20">20&nbsp;</span><span class="v K114_20" data-id="K114_20">Timpul domniei lui Ieroboam a fost de douăzeci şi doi de ani; şi a adormit cu părinţii lui, iar în locul lui s-a făcut rege Nadab, fiul lui.</span>
<span class="v-num v-21">21&nbsp;</span><span class="v K114_21" data-id="K114_21">Iar în Iuda domnea Roboam, fiul lui Solomon. Roboam, când s-a făcut rege, era ca de patruzeci şi unu de ani; şi a domnit şaptesprezece ani în Ierusalim, în cetatea pe care a ales-o Domnul din toate seminţiile lui Israel, ca să petreacă numele Lui acolo. Pe mama lui o chema Naama Amonita.</span>
<span class="v-num v-22">22&nbsp;</span><span class="v K114_22" data-id="K114_22">Şi a făcut şi Iuda lucruri foarte rele înaintea ochilor Domnului şi L-au mâniat cu păcatele lor, pe care le-au făcut mai mult decât părinţii lor;</span>
<span class="v-num v-23">23&nbsp;</span><span class="v K114_23" data-id="K114_23">Căci şi aceştia şi-au făcut înălţimi, idoli şi Astarte, pe orice deal înalt şi sub orice copac umbros.</span>
<span class="v-num v-24">24&nbsp;</span><span class="v K114_24" data-id="K114_24">Şi erau de asemenea şi sodomiţi în această tară, şi făceau toate ticăloşiile păgânilor, pe care Domnul îi gonise din faţa fiilor lui Israel.</span>
<span class="v-num v-25">25&nbsp;</span><span class="v K114_25" data-id="K114_25">Iar în anul al cincilea al domniei lui Roboam, Şişac, regele Egiptului, a pornit război asupra Ierusalimului,</span>
<span class="v-num v-26">26&nbsp;</span><span class="v K114_26" data-id="K114_26">Şi a luat vistieriile templului Domnului şi vistieriile casei regelui şi scuturile cele de aur pe care le luase David din mâna robilor lui Hadad Ezer, regele din Ţoba, şi le adusese în Ierusalim; toate le-a luat şi a prădat toate scuturile de aur pe care le făcuse Solomon.</span>
<span class="v-num v-27">27&nbsp;</span><span class="v K114_27" data-id="K114_27">Şi a făcut regele Roboam în locul lor scuturi de aramă şi le-a dat în mâinile căpitanilor de gărzi, care păzeau intrarea casei regelui.</span>
<span class="v-num v-28">28&nbsp;</span><span class="v K114_28" data-id="K114_28">Numai când regele mergea la templul Domnului, numai atunci garda le purta; şi pe urmă le ducea iarăşi în casa de gardă.</span>
<span class="v-num v-29">29&nbsp;</span><span class="v K114_29" data-id="K114_29">Celelalte fapte ale lui Roboam şi tot ce el a făcut sunt scrise în cronica regilor lui Iuda.</span>
<span class="v-num v-30">30&nbsp;</span><span class="v K114_30" data-id="K114_30">Între Roboam şi Ieroboam a fost război în toate zilele vieţii lor.</span>
<span class="v-num v-31">31&nbsp;</span><span class="v K114_31" data-id="K114_31">Şi a adormit cu părinţii lui şi a fost înmormântat Roboam la un loc cu părinţii lui în cetatea lui David. Pe mama lui o chema Naama Amonita. Iar în locul lui s-a făcut rege Abia, fiul său.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="K113.html">&lt;</a>
<a class="home" href="index.html">=</a>
<a class="next" href="K115.html">&gt;</a>
</div></div>
</body>
</html>