<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOSUA 2 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JS.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="JS.html">CARTEA LUI IOSUA 2</a><a class="prev" href="JS1.html">&lt;</a>
<a class="home" href="index.html">=</a>
<a class="next" href="JS3.html">&gt;</a>
</div></div>
<div class="section chapter JS JS2 ron_roa ron " dir="ltr" lang="ron" data-id="JS2" data-nextid="JS3" data-previd="JS1">
<div class="c">2</div>
<div class="p">
<span class="v-num v-1">1&nbsp;</span><span class="v JS2_1" data-id="JS2_1">Iosua, fiul lui Navi, a trimis din Şitim doi tineri să iscodească [ţara], zicându-le: "Duceţi-vă şi vedeţi ţara şi Ierihonul !" Şi ducându-se acei doi tineri, au venit în Ierihon; şi au intrat în casa unei femei desfrânate, al cărei nume era Rahab, şi s'au odihnit acolo.</span>
<span class="v-num v-2">2&nbsp;</span><span class="v JS2_2" data-id="JS2_2">Dar regelui Ierihonului i s'a dat de ştire cum că aici au intrat nişte bărbaţi dintre fiii lui Israel, ca să iscodească ţara.</span>
<span class="v-num v-3">3&nbsp;</span><span class="v JS2_3" data-id="JS2_3">Iar regele Ierihonului a trimis şi a grăit către Rahab, zicând: "Scoate-i afară pe bărbaţii care ţi-au intrat azi-noapte în casă, fiindcă ei au venit să iscodească ţara!"</span>
<span class="v-num v-4">4&nbsp;</span><span class="v JS2_4" data-id="JS2_4">Dar femeia, luându-i pe cei doi bărbaţi, i-a ascuns şi le-a grăit [trimişilor regelui], zicând: "Au intrat la mine nişte bărbaţi, dar n'am ştiut de unde sunt;</span>
<span class="v-num v-5">5&nbsp;</span><span class="v JS2_5" data-id="JS2_5">iar la vremea întunericului, când poarta s'a închis, bărbaţii aceia au ieşit, dar eu nu ştiu unde s'au dus; alergaţi după ei şi-i veţi prinde!"...</span>
<span class="v-num v-6">6&nbsp;</span><span class="v JS2_6" data-id="JS2_6">Iar ea s'a suit la ei, deasupra casei , şi i-a ascuns între nişte snopi de in pe care ea îi pusese acolo, pe acoperişul casei.</span>
<span class="v-num v-7">7&nbsp;</span><span class="v JS2_7" data-id="JS2_7">Iar oamenii au alergat după ei pe calea Iordanului, până la vad; şi poarta s'a închis .</span>
<span class="v-num v-8">8&nbsp;</span><span class="v JS2_8" data-id="JS2_8">Şi a fost că atunci când oamenii care umblau după ei s'au dus, şi mai înainte ca ei să fi adormit, ea s'a urcat la ei pe acoperişul casei şi le-a zis:</span>
<span class="v-num v-9">9&nbsp;</span><span class="v JS2_9" data-id="JS2_9">"Eu ştiu că Domnul v'a dat vouă ţara; că frica de voi a căzut asupră-ne;</span>
<span class="v-num v-10">10&nbsp;</span><span class="v JS2_10" data-id="JS2_10">fiindcă noi am auzit cum a secat Domnul Dumnezeu Marea Roşie de dinaintea voastră, atunci când aţi ieşit din ţara Egiptului, precum şi tot ceea ce El le-a făcut celor doi regi ai Amoreilor de dincolo de Iordan, lui Sihon şi lui Og, pe care voi i-aţi nimicit.</span>
<span class="v-num v-11">11&nbsp;</span><span class="v JS2_11" data-id="JS2_11">Şi dac'am auzit noi acestea, inima ni s'a înfricoşat şi în nici unul dintre noi n'a mai rămas curaj în faţa voastră, căci Domnul, Dumnezeul vostru, este Dumnezeu sus în cer şi pe pământ.</span>
<span class="v-num v-12">12&nbsp;</span><span class="v JS2_12" data-id="JS2_12">Şi acum, juraţi-mi pe Dumnezeu că aşa cum am făcut eu milă cu voi, tot astfel să faceţi şi voi milă cu casa tatălui meu:</span>
<span class="v-num v-13">13&nbsp;</span><span class="v JS2_13" data-id="JS2_13">că anume veţi lăsa cu viaţă casa tatălui meu şi pe mama mea şi pe fraţii mei şi pe surorile mele şi toată casa mea şi tot ce au ei, şi că sufletul meu îl veţi izbăvi din moarte".</span>
<span class="v-num v-14">14&nbsp;</span><span class="v JS2_14" data-id="JS2_14">Şi i-au zis bărbaţii: "Viaţa noastră pentru a voastră, chiar şi cu moarte!" Iar ea a zis: "Când Domnul vă va da cetatea, să faceţi cu mine milă şi adevăr!"</span>
<span class="v-num v-15">15&nbsp;</span><span class="v JS2_15" data-id="JS2_15">Şi le-a dat drumul pe fereastră</span>
<span class="v-num v-16">16&nbsp;</span><span class="v JS2_16" data-id="JS2_16">şi le-a zis: "Duceţi-vă la munte, ca nu cumva să dea de voi cei ce vă urmăresc, şi staţi ascunşi acolo vreme de trei zile, până ce urmăritorii se vor întoarce de către voi, şi apoi vă veţi duce în calea voastră".</span>
<span class="v-num v-17">17&nbsp;</span><span class="v JS2_17" data-id="JS2_17">Şi i-au zis bărbaţii: "Liberi suntem noi de acest jurământ al tău :</span>
<span class="v-num v-18">18&nbsp;</span><span class="v JS2_18" data-id="JS2_18">Iată, noi vom intra într'o parte a cetăţii, iar tu să pui semn: această funie roşie să o legi la fereastra prin care ne-ai dat drumul: iar pe tatăl tău şi pe mama ta şi pe fraţii tăi şi toată casa tatălui tău să-i aduni la tine, în casa ta.</span>
<span class="v-num v-19">19&nbsp;</span><span class="v JS2_19" data-id="JS2_19">Şi va fi că tot cel ce va ieşi în afara uşii casei tale, vina lui va fi asupră-i, iar noi vom fi liberi de acest jurământ; iar pentru câţi vor fi împreună cu tine în casa ta, noi vom fi vinovaţi dacă mână de om se va atinge de ei.</span>
<span class="v-num v-20">20&nbsp;</span><span class="v JS2_20" data-id="JS2_20">Dar dacă vreunul ne va vătăma, sau dacă va da pe faţă aceste cuvinte ale noastre, liberi vom fi noi de jurământul acesta cu care ne-ai jurat".</span>
<span class="v-num v-21">21&nbsp;</span><span class="v JS2_21" data-id="JS2_21">Iar ea le-a zis: "Fie după cuvântul vostru!" Şi le-a dat drumul, iar ei au plecat.</span>
<span class="v-num v-22">22&nbsp;</span><span class="v JS2_22" data-id="JS2_22">Şi au ajuns la munte şi au rămas acolo vreme de trei zile; iar cei ce-i urmăreau au scotocit toate drumurile, dar nu i-au aflat.</span>
<span class="v-num v-23">23&nbsp;</span><span class="v JS2_23" data-id="JS2_23">Şi întorcându-se cei doi tineri, s'au coborât de la munte; şi s'au dus la Iosua Navi şi i-au povestit toate câte li se întâmplaseră.</span>
<span class="v-num v-24">24&nbsp;</span><span class="v JS2_24" data-id="JS2_24">Şi i-au zis lui Iosua: "Domnul a dat în mâna noastră toată ţara aceea şi toţi locuitorii acelei ţări tremură de frica noastră".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JS1.html">&lt;</a>
<a class="home" href="index.html">=</a>
<a class="next" href="JS3.html">&gt;</a>
</div></div>
</body>
</html>