<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>ISAIA 22 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="IS.html">Biblia Ortodoxă Română Sinodală (2006)</a><a class="location" href="IS.html">ISAIA 22</a><a class="prev" href="IS21.html">&lt;</a>
<a class="home" href="index.html">=</a>
<a class="next" href="IS23.html">&gt;</a>
</div></div>
<div class="section chapter IS IS22 ron_bor ron " dir="ltr" lang="ro" data-id="IS22" data-nextid="IS23" data-previd="IS21">
<div class="c">22</div>
<div class="p">
<span class="v-num v-1">1&nbsp;</span><span class="v IS22_1" data-id="IS22_1">Proorocia despre valea vedeniei. Ce ai tu că tot poporul tău s-a urcat pe acoperişuri,</span>
<span class="v-num v-2">2&nbsp;</span><span class="v IS22_2" data-id="IS22_2">Tu, cetate zgomotoasă, cetate plină de zarvă şi de chiote de veselie? Răniţii tăi nu sunt răniţi de sabie şi n-au murit în luptă.</span>
<span class="v-num v-3">3&nbsp;</span><span class="v IS22_3" data-id="IS22_3">Mai-marii tăi au fugit laolaltă, au fost luaţi robi nu cu puterea arcului; toţi vitejii tăi de luptă prinşi au fost cu toţii, când ei fugeau departe.</span>
<span class="v-num v-4">4&nbsp;</span><span class="v IS22_4" data-id="IS22_4">De aceea vă zic: "Depărtaţi-vă de mine şi lăsaţi-mă să plâng amar, nu vă îmbulziţi să mă mângâiaţi pentru nenorocirea fiicei poporului meu.</span>
<span class="v-num v-5">5&nbsp;</span><span class="v IS22_5" data-id="IS22_5">Că este o zi de tulburare, de zdrobire, de uluire de la Domnul Dumnezeu Savaot în valea vedeniei, prăbuşire de zid şi ţipetele celor ce fug înspre munţi!</span>
<span class="v-num v-6">6&nbsp;</span><span class="v IS22_6" data-id="IS22_6">Elamul a luat tolba de săgeţi, Aramul a încălecat pe cal şi Chirul a scos pavăza!</span>
<span class="v-num v-7">7&nbsp;</span><span class="v IS22_7" data-id="IS22_7">Văile tale măreţe sunt pline de care şi călăreţi, tăbărâţi la porţile tale;</span>
<span class="v-num v-8">8&nbsp;</span><span class="v IS22_8" data-id="IS22_8">Vălul va fi ridicat de pe Iuda! Şi voi veţi privi în ziua aceea grămezile de arme din casa cea din pădure.</span>
<span class="v-num v-9">9&nbsp;</span><span class="v IS22_9" data-id="IS22_9">Spărturile zidurilor cetăţii lui David sunt fără număr, voi le vedeţi. Adunaţi apele din iazul cel mai de jos,</span>
<span class="v-num v-10">10&nbsp;</span><span class="v IS22_10" data-id="IS22_10">Număraţi casele cele din Ierusalim, dărâmaţi-le ca să întăriţi zidul.</span>
<span class="v-num v-11">11&nbsp;</span><span class="v IS22_11" data-id="IS22_11">Un iaz mai mare faceţi între cele două ziduri, ca să strângeţi apa din iazul cel mai de demult. Dar voi nu luaţi aminte la Cel care a făcut toate acestea, la Cel care le-a pregătit de demult. Voi nu-L vedeţi!</span>
<span class="v-num v-12">12&nbsp;</span><span class="v IS22_12" data-id="IS22_12">Şi în ziua aceea ne va îndemna Domnul Dumnezeu Savaot să plângem, să suspinăm, să ne radem capul şi să ne încingem cu sac.</span>
<span class="v-num v-13">13&nbsp;</span><span class="v IS22_13" data-id="IS22_13">Iată bucuria şi veselia, boi tăiaţi şi oi junghiate; toţi mănâncă din carne şi beau vin: "Să mâncăm şi să bem, că mâine vom muri!"</span>
<span class="v-num v-14">14&nbsp;</span><span class="v IS22_14" data-id="IS22_14">Domnul Savaot a descoperit urechilor mele: Acest păcat nu vă va fi iertat nici până la moarte, zice Domnul Dumnezeu Savaot.</span>
<span class="v-num v-15">15&nbsp;</span><span class="v IS22_15" data-id="IS22_15">Împotriva lui Şebna, mai-marele palatului, iată ce spune Domnul Dumnezeu Savaot: "Du-te la acest dregător,</span>
<span class="v-num v-16">16&nbsp;</span><span class="v IS22_16" data-id="IS22_16">Care îşi sapă mormânt pe un loc înalt, care îşi pregăteşte locaş în stâncă şi zi-i: "Ce ai tu şi cine eşti tu de-ţi sapi aici mormânt?</span>
<span class="v-num v-17">17&nbsp;</span><span class="v IS22_17" data-id="IS22_17">Iată că Domnul te azvârle, dintr-o singură aruncătură, te strânge cu o singură strângere.</span>
<span class="v-num v-18">18&nbsp;</span><span class="v IS22_18" data-id="IS22_18">El te înfăşură şi te rostogoleşte ca pe un ghem pe un câmp întins. Acolo tu vei muri; acolo vor merge carele tale măreţe, tu, ruşinea palatului stăpânului tău.</span>
<span class="v-num v-19">19&nbsp;</span><span class="v IS22_19" data-id="IS22_19">El îţi va lua slujba ta şi te va lipsi de dregătoria ta.</span>
<span class="v-num v-20">20&nbsp;</span><span class="v IS22_20" data-id="IS22_20">Şi în ziua aceea voi chema pe sluga mea, pe Eliachim, feciorul lui Hilchia,</span>
<span class="v-num v-21">21&nbsp;</span><span class="v IS22_21" data-id="IS22_21">Şi îl voi îmbrăca cu veşmintele tale, îl voi încinge cu brâul tău şi-i voi da în mână dregătoria ta. El va fi tată pentru cei ce locuiesc în Ierusalim şi pentru casa lui Iuda.</span>
<span class="v-num v-22">22&nbsp;</span><span class="v IS22_22" data-id="IS22_22">Şi îi voi pune pe umeri cheile casei lui David şi dacă el va deschide, nimeni nu va închide, şi dacă el va închide, nimeni nu va deschide.</span>
<span class="v-num v-23">23&nbsp;</span><span class="v IS22_23" data-id="IS22_23">Şi îl voi înfige ca pe un cui într-un loc de nădejde şi va fi scaun de cinste pentru casa tatălui său.</span>
<span class="v-num v-24">24&nbsp;</span><span class="v IS22_24" data-id="IS22_24">Pe el se va rezema toată slava casei tatălui său, fii şi nepoţi; toate vasele cele mai mici de la căni şi până la marile lighene.</span>
<span class="v-num v-25">25&nbsp;</span><span class="v IS22_25" data-id="IS22_25">În ziua aceea, zice Domnul Savaot, cuiul înfipt într-un loc tare se va slăbi; se va smulge şi va cădea şi povara atârnată de el va fi nimicită, că aşa a grăit Domnul!"</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="IS21.html">&lt;</a>
<a class="home" href="index.html">=</a>
<a class="next" href="IS23.html">&gt;</a>
</div></div>
</body>
</html>