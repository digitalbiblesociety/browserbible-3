<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>PSALMII 95 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="PS.html">Biblia Ortodoxă Română Sinodală (2006)</a><a class="location" href="PS.html">PSALMII 95</a><a class="prev" href="PS94.html">&lt;</a>
<a class="home" href="index.html">=</a>
<a class="next" href="PS96.html">&gt;</a>
</div></div>
<div class="section chapter PS PS95 ron_bor ron " dir="ltr" lang="ro" data-id="PS95" data-nextid="PS96" data-previd="PS94">
<div class="c">Psalmul 95</div>
<div class="p">
<span class="v-num v-1">1&nbsp;</span><span class="v PS95_1" data-id="PS95_1">Cântaţi Domnului cântare nouă, cântaţi Domnului tot pământul.</span>
<span class="v-num v-2">2&nbsp;</span><span class="v PS95_2" data-id="PS95_2">Cântaţi Domnului, binecuvântaţi numele Lui, binevestiţi din zi în zi mântuirea Lui.</span>
<span class="v-num v-3">3&nbsp;</span><span class="v PS95_3" data-id="PS95_3">Vestiţi între neamuri slava Lui, între toate popoarele minunile Lui;</span>
<span class="v-num v-4">4&nbsp;</span><span class="v PS95_4" data-id="PS95_4">Că mare este Domnul şi lăudat foarte, înfricoşător este; mai presus decât toţi dumnezeii.</span>
<span class="v-num v-5">5&nbsp;</span><span class="v PS95_5" data-id="PS95_5">Că toţi dumnezeii neamurilor sunt idoli; iar Domnul cerurile a făcut.</span>
<span class="v-num v-6">6&nbsp;</span><span class="v PS95_6" data-id="PS95_6">Laudă şi frumuseţe este înaintea Lui, sfinţenie şi măreţie în locaşul cel sfânt al Lui.</span>
<span class="v-num v-7">7&nbsp;</span><span class="v PS95_7" data-id="PS95_7">Aduceţi Domnului, seminţiile popoarelor, aduceţi Domnului slavă şi cinste; aduceţi Domnului slavă numelui Lui.</span>
<span class="v-num v-8">8&nbsp;</span><span class="v PS95_8" data-id="PS95_8">Aduceţi jertfe şi intraţi în curţile Lui. Închinaţi-vă Domnului în curtea cea sfântă a Lui.</span>
<span class="v-num v-9">9&nbsp;</span><span class="v PS95_9" data-id="PS95_9">Să tremure de faţa Lui tot pământul. Spuneţi între neamuri că Domnul a împărăţit,</span>
<span class="v-num v-10">10&nbsp;</span><span class="v PS95_10" data-id="PS95_10">Pentru că a întărit lumea care nu se va clinti; judeca-va popoare întru dreptate.</span>
<span class="v-num v-11">11&nbsp;</span><span class="v PS95_11" data-id="PS95_11">Să se veselească cerurile şi să se bucure pământul, să se zguduie marea şi toate cele ce sunt întru ea; să se bucure câmpiile şi toate cele ce sunt pe ele.</span>
<span class="v-num v-12">12&nbsp;</span><span class="v PS95_12" data-id="PS95_12">Atunci se vor bucura toţi copacii pădurii, de faţa Domnului, că vine, vine să judece pământul.</span>
<span class="v-num v-13">13&nbsp;</span><span class="v PS95_13" data-id="PS95_13">Judeca-va lumea întru dreptate şi popoarele întru adevărul Său.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="PS94.html">&lt;</a>
<a class="home" href="index.html">=</a>
<a class="next" href="PS96.html">&gt;</a>
</div></div>
</body>
</html>