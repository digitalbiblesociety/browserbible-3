<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>NUMERELE (A PATRA CARTE A LUI MOISE) 35 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="NU.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="NU.html">NUMERELE (A PATRA CARTE A LUI MOISE) 35</a><a class="prev" href="NU34.html">&lt;</a>
<a class="home" href="index.html">=</a>
<a class="next" href="NU36.html">&gt;</a>
</div></div>
<div class="section chapter NU NU35 ron_roa ron " dir="ltr" lang="ro" data-id="NU35" data-nextid="NU36" data-previd="NU34">
<div class="c">35</div>
<div class="p">
<span class="v-num v-1">1&nbsp;</span><span class="v NU35_1" data-id="NU35_1">Grăit-a Domnul cu Moise în şesurile Moabului, la Iordan, în faţa Ierihonului, zicând:</span>
<span class="v-num v-2">2&nbsp;</span><span class="v NU35_2" data-id="NU35_2">"Porunceşte fiilor lui Israel să le dea leviţilor, din moştenirea pe care ei o stăpânesc, cetăţi de locuit; şi le veţi da leviţilor şi ţarinile de lângă şi dimprejurul cetăţilor.</span>
<span class="v-num v-3">3&nbsp;</span><span class="v NU35_3" data-id="NU35_3">Cetăţile vor fi pentru locuit; iar locurile de dincolo de ziduri vor fi pentru turmele lor şi pentru toate vitele lor.</span>
<span class="v-num v-4">4&nbsp;</span><span class="v NU35_4" data-id="NU35_4">Locurile de pe lângă cetăţile pe care le veţi da leviţilor se vor întinde'mprejur, plecând de la ziduri, pe o rază de două mii de coţi .</span>
<span class="v-num v-5">5&nbsp;</span><span class="v NU35_5" data-id="NU35_5">Veţi măsura în afara cetăţii latura dinspre răsărit: două mii de coţi; latura dinspre miazăzi: două mii de coţi; latura dinspre apus: două mii de coţi; şi latura dinspre miazănoapte: două mii de coţi, cetatea fiind în mijloc; acestea vor fi pământurile lor de pe lângă cetăţi.</span>
<span class="v-num v-6">6&nbsp;</span><span class="v NU35_6" data-id="NU35_6">Cetăţile pe care le veţi da leviţilor vor fi cele şase cetăţi de scăpare, unde să poată fugi cel ce ucide ; pe lângă ele, încă patruzeci şi două de cetăţi.</span>
<span class="v-num v-7">7&nbsp;</span><span class="v NU35_7" data-id="NU35_7">Cetăţile pe care le veţi da leviţilor vor fi, de toate, patruzeci şi opt de cetăţi, ele şi ţarinile lor.</span>
<span class="v-num v-8">8&nbsp;</span><span class="v NU35_8" data-id="NU35_8">În privinţa cetăţilor pe care le veţi da din moştenirea fiilor lui Israel: de la cei ce au mult, multe; de la cei ce au puţin, puţine; fiecare le va da leviţilor cetăţi după moştenirea pe care a moştenit-o".</span>
<span class="v-num v-9">9&nbsp;</span><span class="v NU35_9" data-id="NU35_9">Grăit-a Domnul către Moise, zicând:</span>
<span class="v-num v-10">10&nbsp;</span><span class="v NU35_10" data-id="NU35_10">"Vorbeşte către fiii lui Israel şi spune-le: Veţi trece Iordanul, în ţara Canaanului;</span>
<span class="v-num v-11">11&nbsp;</span><span class="v NU35_11" data-id="NU35_11">să vă rânduiţi cetăţile care au să vă fie de scăpare, pentru ca'n ele să fugă tot ucigaşul care a ucis pe cineva fără să fi vrut.</span>
<span class="v-num v-12">12&nbsp;</span><span class="v NU35_12" data-id="NU35_12">Cetăţile acestea vă vor fi vouă scăpare de rudeniile celui ucis, aşa încât ucigaşul să nu fie omorât înainte de a fi stat în faţa adunării, la judecată.</span>
<span class="v-num v-13">13&nbsp;</span><span class="v NU35_13" data-id="NU35_13">Cetăţile pe care le veţi da, cele şase cetăţi, vă vor fi de scăpare.</span>
<span class="v-num v-14">14&nbsp;</span><span class="v NU35_14" data-id="NU35_14">Trei cetăţi veţi da dincolo de Iordan, şi trei cetăţi le veţi da în ţara Canaan</span>
<span class="v-num v-15">15&nbsp;</span><span class="v NU35_15" data-id="NU35_15">şi vor fi cetăţi de scăpare. Atât pentru fiii lui Israel cât şi pentru străini şi pentru cei ce s'au aşezat la voi, ele vor fi cetăţi de scăpare în care să fugă tot cel ce a ucis pe cineva fără să fi vrut.</span>
<span class="v-num v-16">16&nbsp;</span><span class="v NU35_16" data-id="NU35_16">Dacă l-a lovit cu armă de fier şi acela a murit, ucigaş este acesta: ucigaşul va fi dat morţii.</span>
<span class="v-num v-17">17&nbsp;</span><span class="v NU35_17" data-id="NU35_17">Dacă l-a lovit având în mână o piatră care poate ucide şi acela a murit, ucigaş este acesta: ucigaşul va fi dat morţii.</span>
<span class="v-num v-18">18&nbsp;</span><span class="v NU35_18" data-id="NU35_18">Sau dacă l-a lovit având în mână ceva de lemn care poate ucide şi acela a murit, ucigaş este acesta: ucigaşul va fi dat morţii.</span>
<span class="v-num v-19">19&nbsp;</span><span class="v NU35_19" data-id="NU35_19">Rudenia de sânge [a celui ucis] este cel care-l va ucide pe ucigaş; de cum îl va întâlni, îl va ucide.</span>
<span class="v-num v-20">20&nbsp;</span><span class="v NU35_20" data-id="NU35_20">Dacă-l va lovi din ură, sau dacă din răutate va arunca în el cu ceva şi acela a murit,</span>
<span class="v-num v-21">21&nbsp;</span><span class="v NU35_21" data-id="NU35_21">sau dacă din invidie l-a lovit cu mâna şi acela a murit, cel ce a lovit va fi dat morţii, că ucigaş este. Cel ce este rudă de sânge cu cel ucis îl va ucide pe ucigaş de'ndată ce-l va întâlni.</span>
<span class="v-num v-22">22&nbsp;</span><span class="v NU35_22" data-id="NU35_22">Dacă însă a lovit pe cineva din nebăgare de seamă sau dacă nu din răutate a aruncat cu ceva în el,</span>
<span class="v-num v-23">23&nbsp;</span><span class="v NU35_23" data-id="NU35_23">sau dacă, fără să-l fi văzut, a azvârlit o piatră asupră-i şi acela a murit, dar acesta nu i-a fost duşman şi nici n'a'ncercat să-i facă rău,</span>
<span class="v-num v-24">24&nbsp;</span><span class="v NU35_24" data-id="NU35_24">atunci adunarea după aceste rânduieli va judeca între ucigaş şi ruda de sânge a celui ucis</span>
<span class="v-num v-25">25&nbsp;</span><span class="v NU35_25" data-id="NU35_25">şi adunarea îl va scoate pe ucigaş din mâinile rudeniei celui ucis; apoi adunarea îl va face să se întoarcă în cetatea lui de scăpare, unde fugise, iar el va locui acolo până la moartea marelui preot care este miruit cu mir sfinţit .</span>
<span class="v-num v-26">26&nbsp;</span><span class="v NU35_26" data-id="NU35_26">Dacă ucigaşul va ieşi din hotarele cetăţii de scăpare'n care fugise</span>
<span class="v-num v-27">27&nbsp;</span><span class="v NU35_27" data-id="NU35_27">şi dacă ruda de sânge a celui ucis îl va găsi în afara cetăţii lui de scăpare şi dacă ruda celui ucis îl va ucide pe ucigaş, acesta nu este vinovat;</span>
<span class="v-num v-28">28&nbsp;</span><span class="v NU35_28" data-id="NU35_28">fiindcă acela trebuie să şadă în cetatea sa de scăpare până la moartea marelui preot; numai după moartea marelui preot va putea ucigaşul să se întoarcă în ţinutul unde-şi are moşia.</span>
<span class="v-num v-29">29&nbsp;</span><span class="v NU35_29" data-id="NU35_29">Acestea să vă fie rânduieli de judecată din neam în neamurile voastre şi'n toate locurile unde veţi trăi.</span>
<span class="v-num v-30">30&nbsp;</span><span class="v NU35_30" data-id="NU35_30">În privinţa celui ce ucide om, ucigaşul va fi ucis potrivit unor mărturii; dar nimeni nu va fi dat morţii pe temeiul unei singure mărturii.</span>
<span class="v-num v-31">31&nbsp;</span><span class="v NU35_31" data-id="NU35_31">De la cel ce a ucis să nu primiţi răscumpărare pentru viaţa lui; cel vinovat de moarte va fi dat morţii.</span>
<span class="v-num v-32">32&nbsp;</span><span class="v NU35_32" data-id="NU35_32">De la cel fugit în cetate de scăpare să nu primiţi răscumpărare care să-i îngăduie să locuiască în ţinutul său înainte de moartea marelui preot.</span>
<span class="v-num v-33">33&nbsp;</span><span class="v NU35_33" data-id="NU35_33">Să nu spurcaţi pământul pe care locuiţi; căci sângele este cel ce spurcă pământul, iar pământul nu se va curăţi de sângele vărsat pe el decât cu sângele celui ce l-a vărsat.</span>
<span class="v-num v-34">34&nbsp;</span><span class="v NU35_34" data-id="NU35_34">Să nu spurcaţi pământul pe care-l locuiţi, pe care şi Eu îl locuiesc întru voi; căci Eu, Domnul, Eu locuiesc întru fiii lui Israel".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="NU34.html">&lt;</a>
<a class="home" href="index.html">=</a>
<a class="next" href="NU36.html">&gt;</a>
</div></div>
</body>
</html>