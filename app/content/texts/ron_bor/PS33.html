<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>PSALMII 33 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="PS.html">Biblia Ortodoxă Română Sinodală (2006)</a><a class="location" href="PS.html">PSALMII 33</a><a class="prev" href="PS32.html">&lt;</a>
<a class="home" href="index.html">=</a>
<a class="next" href="PS34.html">&gt;</a>
</div></div>
<div class="section chapter PS PS33 ron_bor ron " dir="ltr" lang="ro" data-id="PS33" data-nextid="PS34" data-previd="PS32">
<div class="c">Psalmul 33</div>
<div class="p">
<span class="v-num v-1">1&nbsp;</span><span class="v PS33_1" data-id="PS33_1">Bine voi cuvânta pe Domnul în toată vremea, pururea lauda Lui în gura mea.</span>
<span class="v-num v-2">2&nbsp;</span><span class="v PS33_2" data-id="PS33_2">În Domnul se va lăuda sufletul meu; să audă cei blânzi şi să se veselească.</span>
<span class="v-num v-3">3&nbsp;</span><span class="v PS33_3" data-id="PS33_3">Slăviţi pe Domnul împreună cu mine şi să înălţăm numele Lui împreună.</span>
<span class="v-num v-4">4&nbsp;</span><span class="v PS33_4" data-id="PS33_4">Căutat-am pe Domnul şi m-a auzit şi din toate necazurile mele m-a izbăvit.</span>
<span class="v-num v-5">5&nbsp;</span><span class="v PS33_5" data-id="PS33_5">Apropiaţi-vă de El şi vă luminaţi; şi feţele voastre să nu se ruşineze.</span>
<span class="v-num v-6">6&nbsp;</span><span class="v PS33_6" data-id="PS33_6">Săracul acesta a strigat şi Domnul l-a auzit pe el şi din toate necazurile lui l-a izbăvit.</span>
<span class="v-num v-7">7&nbsp;</span><span class="v PS33_7" data-id="PS33_7">Străjui-va îngerul Domnului împrejurul celor ce se tem de El şi-i va izbăvi pe ei.</span>
<span class="v-num v-8">8&nbsp;</span><span class="v PS33_8" data-id="PS33_8">Gustaţi şi vedeţi că bun este Domnul; fericit bărbatul care nădăjduieşte în El.</span>
<span class="v-num v-9">9&nbsp;</span><span class="v PS33_9" data-id="PS33_9"> Temeţi-vă de Domnul toţi sfinţii Lui, că n-au lipsă cei ce se tem de El.</span>
<span class="v-num v-10">10&nbsp;</span><span class="v PS33_10" data-id="PS33_10">Bogaţii au sărăcit şi au flămânzit, iar cei ce-L caută pe Domnul, nu se vor lipsi de tot binele.</span>
<span class="v-num v-11">11&nbsp;</span><span class="v PS33_11" data-id="PS33_11">Veniţi fiilor, ascultaţi-mă pe mine, frica Domnului vă voi învăţa pe voi;</span>
<span class="v-num v-12">12&nbsp;</span><span class="v PS33_12" data-id="PS33_12">Cine este omul cel ce voieşte viaţa, care iubeşte să vadă zile bune? Opreşte-ţi limba de la rău şi buzele tale să nu grăiască vicleşug.</span>
<span class="v-num v-13">13&nbsp;</span><span class="v PS33_13" data-id="PS33_13">Fereşte-te de rău şi fă bine, caută pacea şi o urmează pe ea.</span>
<span class="v-num v-14">14&nbsp;</span><span class="v PS33_14" data-id="PS33_14">Ochii Domnului spre cei drepţi şi urechile Lui spre rugăciunea lor.</span>
<span class="v-num v-15">15&nbsp;</span><span class="v PS33_15" data-id="PS33_15">Iar faţa Domnului spre cei ce fac rele, ca să piară de pe pământ pomenirea lor.</span>
<span class="v-num v-16">16&nbsp;</span><span class="v PS33_16" data-id="PS33_16">Strigat-au drepţii şi Domnul i-a auzit şi din toate necazurile lor i-a izbăvit.</span>
<span class="v-num v-17">17&nbsp;</span><span class="v PS33_17" data-id="PS33_17">Aproape este Domnul de cei umiliţi la inimă şi pe cei smeriţi cu duhul îi va mântui.</span>
<span class="v-num v-18">18&nbsp;</span><span class="v PS33_18" data-id="PS33_18">Multe sunt necazurile drepţilor şi din toate acelea îi va izbăvi pe ei Domnul.</span>
<span class="v-num v-19">19&nbsp;</span><span class="v PS33_19" data-id="PS33_19">Domnul păzeşte toate oasele lor, nici unul din ele nu se va zdrobi.</span>
<span class="v-num v-20">20&nbsp;</span><span class="v PS33_20" data-id="PS33_20">Moartea păcătoşilor este cumplită şi cei ce urăsc pe cel drept vor greşi.</span>
<span class="v-num v-21">21&nbsp;</span><span class="v PS33_21" data-id="PS33_21">Mântui-va Domnul sufletele robilor Săi şi nu vor greşi toţi cei ce nădăjduiesc în El.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="PS32.html">&lt;</a>
<a class="home" href="index.html">=</a>
<a class="next" href="PS34.html">&gt;</a>
</div></div>
</body>
</html>