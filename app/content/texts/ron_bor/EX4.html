<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEȘIREA 4 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EX.html">Biblia Ortodoxă Română Sinodală (2006)</a><a class="location" href="EX.html">IEȘIREA 4</a><a class="prev" href="EX3.html">&lt;</a>
<a class="home" href="index.html">=</a>
<a class="next" href="EX5.html">&gt;</a>
</div></div>
<div class="section chapter EX EX4 ron_bor ron " dir="ltr" lang="ro" data-id="EX4" data-nextid="EX5" data-previd="EX3">
<div class="c">4</div>
<div class="p">
<span class="v-num v-1">1&nbsp;</span><span class="v EX4_1" data-id="EX4_1">Şi răspunzând, Moise a zis: "Dar de nu mă vor crede şi nu vor asculta de glasul meu, ci vor zice: "Nu ţi S-a arătat Domnul!", ce să le spun?"</span>
<span class="v-num v-2">2&nbsp;</span><span class="v EX4_2" data-id="EX4_2">Zis-a Domnul către el: "Ce ai în mână?" Şi el a răspuns: "Un toiag!"</span>
<span class="v-num v-3">3&nbsp;</span><span class="v EX4_3" data-id="EX4_3">"Aruncă-l jos!" îi zise Domnul. Şi a aruncat Moise toiagul jos şi s-a făcut toiagul şarpe şi a fugit Moise de el.</span>
<span class="v-num v-4">4&nbsp;</span><span class="v EX4_4" data-id="EX4_4">Şi a zis Domnul către Moise: "Întinde mâna şi-l apucă de coadă!" Şi şi-a întins Moise mâna şi l-a apucat de coadă şi s-a făcut toiag în mâna lui.</span>
<span class="v-num v-5">5&nbsp;</span><span class="v EX4_5" data-id="EX4_5">Apoi a zis Domnul: "Aşa să faci înaintea lor, ca să te creadă că ţi S-a arătat Dumnezeul părinţilor lor, Dumnezeul lui Avraam, Dumnezeul lui Isaac şi Dumnezeul lui Iacov!"</span>
<span class="v-num v-6">6&nbsp;</span><span class="v EX4_6" data-id="EX4_6">Zis-a Domnul iarăşi: "Bagă-ţi mâna în sân!" Şi când a scos-o din sân, iată mâna lui era albă ca zăpada de lepră.</span>
<span class="v-num v-7">7&nbsp;</span><span class="v EX4_7" data-id="EX4_7">Şi i-a zis din nou Domnul: "Bagă-ţi iarăşi mina în sân!" Şi şi-a băgat Moise mâna în sân; şi când a scos-o din sân, iată, era iar curată, ca tot trupul său.</span>
<span class="v-num v-8">8&nbsp;</span><span class="v EX4_8" data-id="EX4_8">"Dacă nu te vor crede şi nu vor asculta glasul semnului întâi, te vor crede la săvârşirea semnului al doilea.</span>
<span class="v-num v-9">9&nbsp;</span><span class="v EX4_9" data-id="EX4_9">Iar de nu te vor crede nici după amândouă semnele şi nu vor asculta glasul tău, atunci să iei apă din fluviu şi s-o verşi pe uscat; apa luată din râu se va face pe usca: sânge".</span>
<span class="v-num v-10">10&nbsp;</span><span class="v EX4_10" data-id="EX4_10">Atunci Moise a zis către Domnul: "O, Doamne, eu nu sunt om îndemânatic la vorbă, ci grăiesc cu anevoie şi sunt gângav; şi aceasta nu de ieri de alaltăieri, nici de când ai început Tu a grăi cu robul Tău; gura mea şi limba mea sunt anevoioase".</span>
<span class="v-num v-11">11&nbsp;</span><span class="v EX4_11" data-id="EX4_11">Dumnezeu însă a zis către Moise: "Cine a dat omului gură şi cine face pe om mut, sau surd, sau cu vedere, sau orb? Oare nu Eu, Domnul Dumnezeu?</span>
<span class="v-num v-12">12&nbsp;</span><span class="v EX4_12" data-id="EX4_12">Mergi dar: Eu voi deschide gura ta şi te voi învăţa ce să grăieşti".</span>
<span class="v-num v-13">13&nbsp;</span><span class="v EX4_13" data-id="EX4_13">Zis-a Moise: "Rogu-mă, Doamne, trimite pe altul, pe care vei vrea să-l trimiţi!"</span>
<span class="v-num v-14">14&nbsp;</span><span class="v EX4_14" data-id="EX4_14">Atunci, aprinzându-se mânia Domnului asupra lui Moise, a zis: "Nu ai tu, oare, pe fratele tău Aaron levitul? Ştiu că el poate să vorbească în locul tău. Iată el te va întâmpina şi, când te va vedea, se va bucura în inima sa.</span>
<span class="v-num v-15">15&nbsp;</span><span class="v EX4_15" data-id="EX4_15">Tu-i vei grăi lui şi îi vei pune în gură cuvintele Mele, iar Eu voi deschide gura ta şi gura lui şi vă voi învăţa ce să faceţi.</span>
<span class="v-num v-16">16&nbsp;</span><span class="v EX4_16" data-id="EX4_16">Va grăi el poporului, în locul tău, vorbind pentru tine, iar tu îi vei fi grăitor din partea lui Dumnezeu.</span>
<span class="v-num v-17">17&nbsp;</span><span class="v EX4_17" data-id="EX4_17">Toiagul acesta, care a fost prefăcut în şarpe, ia-l în mâna ta, căci cu el ai să faci minuni".</span>
<span class="v-num v-18">18&nbsp;</span><span class="v EX4_18" data-id="EX4_18">Deci, a plecat Moise de acolo şi s-a întors la Ietro, socrul său, şi a zis către el: "Mă duc înapoi la fraţii mei, care sunt în Egipt, ca să văd de mai trăiesc". Iar Ietro i-a zis: "Mergi în pace!"</span>
<span class="v-num v-19">19&nbsp;</span><span class="v EX4_19" data-id="EX4_19">După atât de multe zile a murit regele Egiptului care prigonise pe Moise, şi Domnul a grăit aceasta lui Moise în pământul Madian: "Scoală şi întoarce-te în Egipt, că au murit toţi cei ce căutau sufletul tău!"</span>
<span class="v-num v-20">20&nbsp;</span><span class="v EX4_20" data-id="EX4_20">Luând atunci femeia şi copiii, Moise i-a pus pe asini şi s-a întors în Egipt. Şi a luat Moise în mâna sa şi toiagul cel de la Dumnezeu.</span>
<span class="v-num v-21">21&nbsp;</span><span class="v EX4_21" data-id="EX4_21">Şi a zis Domnul către Moise: "Când vei merge şi vei ajunge în ţara Egiptului, caută să faci înaintea lui Faraon toate minunile ce ţi-am poruncit. Eu însă voi învârtoşa inima lui şi nu va da drumul poporului.</span>
<span class="v-num v-22">22&nbsp;</span><span class="v EX4_22" data-id="EX4_22">Dar tu să zici lui Faraon: Aşa zice Domnul Dumnezeul Evreilor: Israel este fiul Meu, întâi-născutul Meu.</span>
<span class="v-num v-23">23&nbsp;</span><span class="v EX4_23" data-id="EX4_23">Îţi zic dar: Lasă pe fiul Meu să Mi se închine; iar de nu-l vei lăsa, iată, îţi voi ucide pe fiul tău cel întâi-născut".</span>
<span class="v-num v-24">24&nbsp;</span><span class="v EX4_24" data-id="EX4_24">Însă, la un popas de noapte, pe cale, l-a întâmpinat îngerul Domnului şi a încercat să-l omoare.</span>
<span class="v-num v-25">25&nbsp;</span><span class="v EX4_25" data-id="EX4_25">Dar Sefora, luând un cuţit de piatră, a tăiat împrejur pe fiul său şi atingând picioarele lui Moise a zis; "Tu-mi eşti un soţ crud!"</span>
<span class="v-num v-26">26&nbsp;</span><span class="v EX4_26" data-id="EX4_26">Şi S-a dus Domnul de la el; iar ea, din pricina acestei tăieri împrejur, i-a zis lui Moise: "Soţ crud!"</span>
<span class="v-num v-27">27&nbsp;</span><span class="v EX4_27" data-id="EX4_27">Atunci a zis Domnul către Aaron: "Mergi în întâmpinarea lui Moise în pustie!" Şi s-a dus acesta şi s-a întâlnit cu el în muntele lui Dumnezeu şi s-au sărutat amândoi.</span>
<span class="v-num v-28">28&nbsp;</span><span class="v EX4_28" data-id="EX4_28">Atunci a spus Moise lui Aaron toate cuvintele Domnului, pe care i le poruncise, şi toate semnele ce-i încredinţase să facă.</span>
<span class="v-num v-29">29&nbsp;</span><span class="v EX4_29" data-id="EX4_29">După aceea s-au dus Moise şi Aaron şi au adunat pe toţi bătrânii fiilor lui Israel</span>
<span class="v-num v-30">30&nbsp;</span><span class="v EX4_30" data-id="EX4_30">Şi le-a spus Aaron toate cuvintele pe care le grăise Domnul lui Moise, şi a făcut Moise semne înaintea poporului;</span>
<span class="v-num v-31">31&nbsp;</span><span class="v EX4_31" data-id="EX4_31">Şi poporul a crezut şi s-a bucurat că a cercetat Domnul pe fiii lui Israel şi a văzut necazurile lor şi, plecându-se, s-au închinat.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EX3.html">&lt;</a>
<a class="home" href="index.html">=</a>
<a class="next" href="EX5.html">&gt;</a>
</div></div>
</body>
</html>