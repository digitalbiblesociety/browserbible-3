<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A PATRA A REGILOR 21 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="K2.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="K2.html">CARTEA A PATRA A REGILOR 21</a><a class="prev" href="K220.html">&lt;</a>
<a class="home" href="index.html">=</a>
<a class="next" href="K222.html">&gt;</a>
</div></div>
<div class="section chapter K2 K221 ron_roa ron " dir="ltr" lang="ron" data-id="K221" data-nextid="K222" data-previd="K220">
<div class="c">21</div>
<div class="p">
<span class="v-num v-1">1&nbsp;</span><span class="v K221_1" data-id="K221_1">Doisprezece ani avea Manase când a început să domnească; el a domnit în Ierusalim vreme de cincizeci şi cinci de ani. Pe mama sa o chema Hefţibah.</span>
<span class="v-num v-2">2&nbsp;</span><span class="v K221_2" data-id="K221_2">El a făcut ceea ce e rău în ochii Domnului, urmând urâciunile neamurilor pe care Domnul le izgonise din faţa fiilor lui Israel.</span>
<span class="v-num v-3">3&nbsp;</span><span class="v K221_3" data-id="K221_3">El a rezidit înălţimile pe care Iezechia, tatăl său, le dărâmase; i-a ridicat lui Baal un altar; a făcut tufişuri, aşa cum făcuse Ahab, regele lui Israel; şi i s'a închinat la toată "oştirea cerului" şi i-a slujit;</span>
<span class="v-num v-4">4&nbsp;</span><span class="v K221_4" data-id="K221_4">a zidit un altar chiar în templul Domnului, despre care Domnul spusese: "În Ierusalim Îmi voi pune numele",</span>
<span class="v-num v-5">5&nbsp;</span><span class="v K221_5" data-id="K221_5">iar în cele două curţi ale templului Domnului a zidit un altar pentru întreaga "oştire a cerului";</span>
<span class="v-num v-6">6&nbsp;</span><span class="v K221_6" data-id="K221_6">şi-a trecut fiii prin foc, a ghicit, a vrăjit, a adus oameni care se îndeletniceau cu chemarea morţilor şi a înmulţit vrăjitoarele, făcând astfel ceea ce e rău în ochii Domnului, ca să-I stârnească mânia;</span>
<span class="v-num v-7">7&nbsp;</span><span class="v K221_7" data-id="K221_7">şi a aşezat idolul tufişului în templul despre care Domnul îi spusese lui David şi lui Solomon, fiul său: "În această casă şi în Ierusalimul pe care Eu l-am ales din toate seminţiile lui Israel, aici Îmi voi pune numele pe veci;</span>
<span class="v-num v-8">8&nbsp;</span><span class="v K221_8" data-id="K221_8">şi nu voi mai urni piciorul lui Israel din ţara pe care Eu le-am dat-o părinţilor lor pentru cei ce-Mi vor păzi tot ceea ce Eu am poruncit, adică după legea pe care robul meu Moise le-a poruncit-o".</span>
<span class="v-num v-9">9&nbsp;</span><span class="v K221_9" data-id="K221_9">Dar ei n'au ascultat; ci Manase i-a împins în a face ceea ce e rău în ochii Domnului mai mult decât neamurile pe care Domnul le-a stârpit din faţa fiilor lui Israel.</span>
<span class="v-num v-10">10&nbsp;</span><span class="v K221_10" data-id="K221_10">Atunci Domnul a grăit prin robii Săi, profeţii, zicând:</span>
<span class="v-num v-11">11&nbsp;</span><span class="v K221_11" data-id="K221_11">"De vreme ce Manase, regele lui Iuda, a făcut toate aceste urâciuni mai rău decât tot ce au făcut Amoreii care au fost înainte de el, împingându-i şi pe Iudei să păcătuiască prin idolii lor,</span>
<span class="v-num v-12">12&nbsp;</span><span class="v K221_12" data-id="K221_12">de aceea, aşa grăieşte Domnul, Dumnezeul lui Israel: Iată, Eu voi aduce peste Ierusalim şi peste Iuda atâtea rele, încât celui ce va auzi îi vor ţiui amândouă urechile.</span>
<span class="v-num v-13">13&nbsp;</span><span class="v K221_13" data-id="K221_13">Şi voi întinde peste Ierusalim funia de măsură a Samariei şi firul cu plumb al casei lui Ahab; şi voi şterge Ierusalimul aşa cum se şterge o oală golită, pusă apoi cu gura'n jos.</span>
<span class="v-num v-14">14&nbsp;</span><span class="v K221_14" data-id="K221_14">Şi voi lepăda rămăşiţa moştenirii Mele şi-i voi da în mâinile vrăjmaşilor lor: de jaf şi de pradă le vor fi tuturor vrăjmaşilor lor,</span>
<span class="v-num v-15">15&nbsp;</span><span class="v K221_15" data-id="K221_15">fiindcă au făcut ceea ce e rău în ochii Mei şi Mi-au stârnit mânia, chiar din ziua'n care i-am scos pe părinţii lor din Egipt şi până'n ziua de azi".</span>
<span class="v-num v-16">16&nbsp;</span><span class="v K221_16" data-id="K221_16">Mai mult, pe lângă păcatele lui, cu care l-a făcut pe Iuda să păcătuiască făcând ceea ce e rău în ochii Domnului, Manase a vărsat şi mult sânge nevinovat, încât a umplut Ierusalimul de la un capăt la altul.</span>
<span class="v-num v-17">17&nbsp;</span><span class="v K221_17" data-id="K221_17">Cât despre celelalte întâmplări ale lui Manase, despre toate faptele lui şi despre păcatul cu care a păcătuit, oare nu sunt ele scrise în Cartea Faptelor din Vremea Regilor lui Iuda?</span>
<span class="v-num v-18">18&nbsp;</span><span class="v K221_18" data-id="K221_18">Şi a adormit Manase împreună cu părinţii săi şi a fost îngropat în grădina casei sale, adică în grădina lui Uza, iar în locul lui a devenit rege Amon, fiul său.</span>
<span class="v-num v-19">19&nbsp;</span><span class="v K221_19" data-id="K221_19">Amon avea douăzeci şi doi de ani când a început să domnească; el a domnit în Ierusalim vreme de doi ani. Pe mama sa o chema Meşulemet, şi era fiica lui Haruţ din Iotba.</span>
<span class="v-num v-20">20&nbsp;</span><span class="v K221_20" data-id="K221_20">El a făcut ceea ce e rău în ochii Domnului, aşa cum făcuse Manase, tatăl său,</span>
<span class="v-num v-21">21&nbsp;</span><span class="v K221_21" data-id="K221_21">mergând pe toate urmele tatălui său, slujind idolilor cărora şi tatăl său le slujise şi cărora li s'a închinat,</span>
<span class="v-num v-22">22&nbsp;</span><span class="v K221_22" data-id="K221_22">părăsindu-L pe Domnul, Dumnezeul părinţilor săi, şi neumblând în calea Domnului.</span>
<span class="v-num v-23">23&nbsp;</span><span class="v K221_23" data-id="K221_23">Servii lui Amon însă au uneltit împotrivă-i; şi l-au ucis pe rege chiar în casa lui.</span>
<span class="v-num v-24">24&nbsp;</span><span class="v K221_24" data-id="K221_24">Dar poporul ţării i-a ucis pe cei ce uneltiseră împotriva regelui Amon; în locul acestuia, poporul ţării l-a pus rege pe Iosia, fiul său.</span>
<span class="v-num v-25">25&nbsp;</span><span class="v K221_25" data-id="K221_25">Cât despre celelalte întâmplări ale lui Amon, despre faptele lui, oare nu sunt ele scrise în Cartea Faptelor din Vremea Regilor lui Iuda?</span>
<span class="v-num v-26">26&nbsp;</span><span class="v K221_26" data-id="K221_26">Şi l-au îngropat în mormântul său din grădina lui Uza; iar în locul lui a devenit rege Iosia, fiul său.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="K220.html">&lt;</a>
<a class="home" href="index.html">=</a>
<a class="next" href="K222.html">&gt;</a>
</div></div>
</body>
</html>