<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>LEVITICUL 22 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="LV.html">Biblia Ortodoxă Română Sinodală (2006)</a><a class="location" href="LV.html">LEVITICUL 22</a><a class="prev" href="LV21.html">&lt;</a>
<a class="home" href="index.html">=</a>
<a class="next" href="LV23.html">&gt;</a>
</div></div>
<div class="section chapter LV LV22 ron_bor ron " dir="ltr" lang="ro" data-id="LV22" data-nextid="LV23" data-previd="LV21">
<div class="c">22</div>
<div class="p">
<span class="v-num v-1">1&nbsp;</span><span class="v LV22_1" data-id="LV22_1">După aceea a grăit Domnul cu Moise şi a zis:</span>
<span class="v-num v-2">2&nbsp;</span><span class="v LV22_2" data-id="LV22_2">"Spune lui Aaron şi fiilor lui să umble cu băgare de seamă cu cele sfinte ale fiilor lui Israel şi să nu pângărească numele cel sfânt al Meu prin prinoasele pe care ei înşişi Mi le aduc. Eu sunt Domnul.</span>
<span class="v-num v-3">3&nbsp;</span><span class="v LV22_3" data-id="LV22_3">Spune-le: Tot omul din seminţia voastră şi din neamul vostru, care va avea pe sine vreo necurăţenie şi se va apropia de cele sfinte, care se afierosesc de fiii lui Israel Domnului, sufletul aceluia se va stârpi de la faţa Mea. Eu sunt Domnul Dumnezeul vostru.</span>
<span class="v-num v-4">4&nbsp;</span><span class="v LV22_4" data-id="LV22_4">Omul din seminţia preotului Aaron care va fi lepros sau va avea curgere să nu mănânce din cele sfinte, până nu se va curăţi; şi cine se va atinge de ceva necurat de la mort, sau cine va suferi de curgerea seminţei,</span>
<span class="v-num v-5">5&nbsp;</span><span class="v LV22_5" data-id="LV22_5">Sau cine se va atinge de vreo târâtoare, de care s-ar spurca, sau de vreun om, care l-ar face necurat prin orice fel de necurăţie a lui,</span>
<span class="v-num v-6">6&nbsp;</span><span class="v LV22_6" data-id="LV22_6">Cel ce s-a atins de acestea necurat va fi până seara şi să nu mănânce din cele sfinte înainte de a-şi spăla trupul său cu apă.</span>
<span class="v-num v-7">7&nbsp;</span><span class="v LV22_7" data-id="LV22_7">Iar după ce va apune soarele şi după ce se va curăţi, atunci să mănânce din cele sfinte, că aceea este hrana lui.</span>
<span class="v-num v-8">8&nbsp;</span><span class="v LV22_8" data-id="LV22_8">Mortăciune şi sfâşiat de fiară să nu mănânce, ca să nu se spurce cu acestea. Eu sunt Domnul.</span>
<span class="v-num v-9">9&nbsp;</span><span class="v LV22_9" data-id="LV22_9">Să păzească poruncile Mele, ca să nu aibă asupră-le păcat şi să nu moară, când vor călca acestea. Eu sunt Domnul Dumnezeu, Cel ce îi sfinţesc pe ei.</span>
<span class="v-num v-10">10&nbsp;</span><span class="v LV22_10" data-id="LV22_10">Nici un străin să nu mănânce din cele sfinte. Nici cel ce locuieşte la un preot şi nici simbriaşul preotului să nu mănânce din cele sfinte.</span>
<span class="v-num v-11">11&nbsp;</span><span class="v LV22_11" data-id="LV22_11">Iar dacă preotul îşi va cumpăra un rob cu argint, acela să mănânce din ele; asemenea şi robul născut în casa sa să mănânce din pâinea lui.</span>
<span class="v-num v-12">12&nbsp;</span><span class="v LV22_12" data-id="LV22_12">Dacă fiica preotului se va mărita după străin de neamul preoţesc, nici ea să nu mănânce din prinoasele sfinte, cuvenite lui.</span>
<span class="v-num v-13">13&nbsp;</span><span class="v LV22_13" data-id="LV22_13">Când însă fiica preotului va fi văduvă sau despărţită şi copii nu va avea şi se va întoarce în casa tatălui său, cum era şi în tinereţea sa, atunci ea să mănânce pâinea tatălui său, iar dintre străini nimeni să nu mănânce.</span>
<span class="v-num v-14">14&nbsp;</span><span class="v LV22_14" data-id="LV22_14">Dacă cineva mănâncă din greşeală din cele sfinte, să întoarcă preotului preţul lucrului sfânt şi să mai adauge încă a cincea parte din preţul lui:</span>
<span class="v-num v-15">15&nbsp;</span><span class="v LV22_15" data-id="LV22_15">Preoţii să nu spurce cele sfinte ale fiilor lui Israel, pe care ei le aduc dar Domnului,</span>
<span class="v-num v-16">16&nbsp;</span><span class="v LV22_16" data-id="LV22_16">Şi să nu atragă asupră-le vinovăţia fărădelegii, când vor mânca cele sfinte ale lor, că Eu sunt Domnul, Cel ce îi sfinţesc".</span>
<span class="v-num v-17">17&nbsp;</span><span class="v LV22_17" data-id="LV22_17">Grăit-a Domnul cu Moise şi a zis:</span>
<span class="v-num v-18">18&nbsp;</span><span class="v LV22_18" data-id="LV22_18">"Vorbeşte lui Aaron, fiilor lui şi la toată adunarea fiilor lui Israel şi le zi: Dacă cineva dintre fiii lui Israel, sau dintre străinii care s-au aşezat la ei, în Israel, îşi vor aduce jertfa lor, pe care o aduc Domnului ardere de tot, după făgăduinţă sau de evlavie,</span>
<span class="v-num v-19">19&nbsp;</span><span class="v LV22_19" data-id="LV22_19">Ca să afle prin aceasta bunăvoinţă la Dumnezeu, jertfa trebuie să fie fără meteahnă, de parte bărbătească, din vitele mari, sau din oi, sau din capre.</span>
<span class="v-num v-20">20&nbsp;</span><span class="v LV22_20" data-id="LV22_20">Toate câte au meteahnă în sine să nu le aduceţi Domnului, că nu vor fi primite.</span>
<span class="v-num v-21">21&nbsp;</span><span class="v LV22_21" data-id="LV22_21">De va aduce cineva Domnului jertfă de mântuire, plinind o făgăduinţă, sau aducând jertfă de bună voie, sau la praznicele voastre, din boi, sau din oi, să fie fără meteahnă; ca să fie primită, să nu aibă nici o meteahnă.</span>
<span class="v-num v-22">22&nbsp;</span><span class="v LV22_22" data-id="LV22_22">Dobitoc orb, vătămat, sau slut, sau bubos, sau răpciugos, sau râios, să nu aduceţi Domnului şi nici să daţi la jertfelnicul Domnului pentru jertfă.</span>
<span class="v-num v-23">23&nbsp;</span><span class="v LV22_23" data-id="LV22_23">Bou sau oaie cu picioarele lungi sau scurte peste măsură poţi să aduci ca jertfă de evlavie, iar pentru jertfa făgăduită acestea nu, sunt primite.</span>
<span class="v-num v-24">24&nbsp;</span><span class="v LV22_24" data-id="LV22_24">Dobitocul care are părţile bărbăteşti strivite, sfărâmate, smulse sau tăiate, să nu-l aduceţi Domnului şi în ţara voastră să nu faceţi asemenea lucru.</span>
<span class="v-num v-25">25&nbsp;</span><span class="v LV22_25" data-id="LV22_25">Nici din mâinile celor de alt neam să nu aduceţi nici unul din asemenea dobitoace în dar Dumnezeului rostru, pentru că acestea sunt vătămate şi cu meteahnă şi nu vă vor fi primite".</span>
<span class="v-num v-26">26&nbsp;</span><span class="v LV22_26" data-id="LV22_26">Şi a grăit Domnul cu Moise şi a zis:</span>
<span class="v-num v-27">27&nbsp;</span><span class="v LV22_27" data-id="LV22_27">"De se va naşte viţel, sau miel, sau ied, şapte zile să stea la mama lui, iar din ziua a opta înainte va fi bun de adus jertfă Domnului.</span>
<span class="v-num v-28">28&nbsp;</span><span class="v LV22_28" data-id="LV22_28">Dar nici vacă, nici oaie să nu junghiaţi în aceeaşi zi cu puiul ei.</span>
<span class="v-num v-29">29&nbsp;</span><span class="v LV22_29" data-id="LV22_29">De aduceţi Domnului jertfă de mulţumire, s-o aduceţi ca să vă fie primită.</span>
<span class="v-num v-30">30&nbsp;</span><span class="v LV22_30" data-id="LV22_30">În aceeaşi zi s-o mâncaţi şi să nu lăsaţi din carnea ei pe a doua zi. Eu sunt Domnul.</span>
<span class="v-num v-31">31&nbsp;</span><span class="v LV22_31" data-id="LV22_31">Să păziţi poruncile Mele şi să le pliniţi: Eu sunt Domnul.</span>
<span class="v-num v-32">32&nbsp;</span><span class="v LV22_32" data-id="LV22_32">Să nu spurcaţi numele cel sfânt al Meu, ca să fiu Eu sfânt între fiii lui Israel.</span>
<span class="v-num v-33">33&nbsp;</span><span class="v LV22_33" data-id="LV22_33">Eu sunt Domnul, Cel ce vă sfinţesc pe voi, Care v-am scos din pământul Egiptului, ca să fiu Dumnezeul vostru. Eu sunt Domnul".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="LV21.html">&lt;</a>
<a class="home" href="index.html">=</a>
<a class="next" href="LV23.html">&gt;</a>
</div></div>
</body>
</html>