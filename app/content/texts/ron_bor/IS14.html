<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>ISAIA 14 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="IS.html">Biblia Ortodoxă Română Sinodală (2006)</a><a class="location" href="IS.html">ISAIA 14</a><a class="prev" href="IS13.html">&lt;</a>
<a class="home" href="index.html">=</a>
<a class="next" href="IS15.html">&gt;</a>
</div></div>
<div class="section chapter IS IS14 ron_bor ron " dir="ltr" lang="ron" data-id="IS14" data-nextid="IS15" data-previd="IS13">
<div class="c">14</div>
<div class="p">
<span class="v-num v-1">1&nbsp;</span><span class="v IS14_1" data-id="IS14_1">Dar Domnul Se va milostivi de Iacov şi va alege încă o dată pe Israel şi îl va statornici în pământul lui. Cei străini se vor alătura lor şi se vor uni cu casa lui Iacov.</span>
<span class="v-num v-2">2&nbsp;</span><span class="v IS14_2" data-id="IS14_2">Pe popoare le va lua şi le va duce la ei, iar casa lui Israel le va avea în pământul Domnului ca robi şi roabe. Ei vor duce în robie pe cei care i-au dus în robie şi vor stăpâni peste apăsătorii lor.</span>
<span class="v-num v-3">3&nbsp;</span><span class="v IS14_3" data-id="IS14_3">Iar în ziua în care Domnul te va odihni de osteneli, de chinuri şi de amarnica ta robie în care ai fost,</span>
<span class="v-num v-4">4&nbsp;</span><span class="v IS14_4" data-id="IS14_4">Tu vei cânta cântecul acesta de ocară împotriva împăratului Babilonului şi vei zice: "Cum s-a sfârşit cu asupritorul şi cum a încetat chinul nostru!</span>
<span class="v-num v-5">5&nbsp;</span><span class="v IS14_5" data-id="IS14_5">Domnul a zdrobit toiagul celor fără de lege, sceptrul răilor apăsători!</span>
<span class="v-num v-6">6&nbsp;</span><span class="v IS14_6" data-id="IS14_6">Iată pe cel care lovea popoarele fără încetare cu mânia lui şi care în întărâtarea lui punea neamurile sub stăpânirea lui, supunându-le fără cruţare!</span>
<span class="v-num v-7">7&nbsp;</span><span class="v IS14_7" data-id="IS14_7">Tot pământul este în pace şi se odihneşte; toţi izbucnesc în cântece de veselie.</span>
<span class="v-num v-8">8&nbsp;</span><span class="v IS14_8" data-id="IS14_8">Până şi chiparoşii împreună cu cedrii cei din Liban se bucură de căderea ta: "De când tu te-ai prăbuşit, nimeni nu se mai suie la noi ca să ne doboare!"</span>
<span class="v-num v-9">9&nbsp;</span><span class="v IS14_9" data-id="IS14_9">Şeolul (iadul) se mişcă în adâncurile sale, ca să iasă întru întâmpinarea ta. Pentru tine el deşteaptă umbrele, pe toţi stăpânitorii pământului; el ridică de pe jilţurile lor pe toţi împăraţii pământului.</span>
<span class="v-num v-10">10&nbsp;</span><span class="v IS14_10" data-id="IS14_10">Toţi iau cuvântul şi îţi zic: "Şi tu eşti slab ca noi şi te asemeni nouă".</span>
<span class="v-num v-11">11&nbsp;</span><span class="v IS14_11" data-id="IS14_11">În iad s-a pogorât mărirea ta în cântecul harfelor tale. Sub tine se vor aşterne viermii şi viermii vor fi acoperământul tău.</span>
<span class="v-num v-12">12&nbsp;</span><span class="v IS14_12" data-id="IS14_12">Cum ai căzut tu din ceruri, stea strălucitoare, fecior al dimineţii! Cum ai fost aruncat la pământ, tu, biruitor de neamuri!</span>
<span class="v-num v-13">13&nbsp;</span><span class="v IS14_13" data-id="IS14_13">Tu care ziceai în cugetul tău: "Ridica-mă-voi în ceruri şi mai presus de stelele Dumnezeului celui puternic voi aşeza jilţul meu! În muntele cel sfânt voi pune sălaşul meu, în fundurile laturei celei de miazănoapte.</span>
<span class="v-num v-14">14&nbsp;</span><span class="v IS14_14" data-id="IS14_14">Sui-mă-voi deasupra norilor şi asemenea cu Cel Preaînalt voi fi".</span>
<span class="v-num v-15">15&nbsp;</span><span class="v IS14_15" data-id="IS14_15">Şi acum, tu te pogori în iad, în cele mai de jos ale adâncului!</span>
<span class="v-num v-16">16&nbsp;</span><span class="v IS14_16" data-id="IS14_16">Cei ce te văd îşi întorc privirea în spre tine şi se uită cu luare aminte zicând: "Oare acesta este omul de care tremura pământul şi împărăţiile se cutremurau?"</span>
<span class="v-num v-17">17&nbsp;</span><span class="v IS14_17" data-id="IS14_17">Oare acesta este cel ce prefăcea lumea în pustiu şi cetăţile le dobora şi nu da drumul robilor săi?"</span>
<span class="v-num v-18">18&nbsp;</span><span class="v IS14_18" data-id="IS14_18">Toţi împăraţii popoarelor se odihnesc cu cinste, fiecare în locaşul său.</span>
<span class="v-num v-19">19&nbsp;</span><span class="v IS14_19" data-id="IS14_19">Şi numai tu eşti azvârlit departe de mormântul tău, ca o ramură fără de preţ, ca rămăşiţele celor care au fost ucişi cu lovituri de sabie, zvârliţi pe pietre de mormânt, ca un hoit călcat în picioare.</span>
<span class="v-num v-20">20&nbsp;</span><span class="v IS14_20" data-id="IS14_20">Tu nu te vei pogorî în mormânt, căci tu ai pustiit pământul tău şi pe poporul tău l-ai ucis! Niciodată nu se va mai vorbi despre neamul celor răi!</span>
<span class="v-num v-21">21&nbsp;</span><span class="v IS14_21" data-id="IS14_21">Pregătiţi măcelul feciorilor, din pricina fărădelegilor părinţilor lor, ca nu cumva să se ridice şi să cucerească pământul şi să umple de ruine faţa a tot pământul.</span>
<span class="v-num v-22">22&nbsp;</span><span class="v IS14_22" data-id="IS14_22">"Eu Mă voi scula împotriva lor, zice Domnul Savaot, şi voi nimici numele Babilonului şi pe cei care au mai rămas: şi mugurii şi mlădiţele, zice Domnul.</span>
<span class="v-num v-23">23&nbsp;</span><span class="v IS14_23" data-id="IS14_23">Acolo va stăpâni ariciul şi va fi mlaştină şi îl voi mătura cu mătura nimicirii", zice Domnul Savaot.</span>
<span class="v-num v-24">24&nbsp;</span><span class="v IS14_24" data-id="IS14_24">Juratu-S-a Domnul Savaot şi a zis: "Cum am hotărât, aşa va fi, precum M-am sfătuit, aşa se va întâmpla!</span>
<span class="v-num v-25">25&nbsp;</span><span class="v IS14_25" data-id="IS14_25">Sfărâma-voi Asiria în pământul Meu şi o voi călca în picioare pe munţii Mei. Şi robii vor fi liberaţi de jugul lor şi umerii de povara lor".</span>
<span class="v-num v-26">26&nbsp;</span><span class="v IS14_26" data-id="IS14_26">Iată hotărârea pentru tot pământul, iată mâna întinsă peste toate neamurile!</span>
<span class="v-num v-27">27&nbsp;</span><span class="v IS14_27" data-id="IS14_27">Dacă Domnul Savaot a hotărât, cine îl va putea împiedica? Şi dacă mâna Lui stă întinsă, cine o va întoarce la loc?</span>
<span class="v-num v-28">28&nbsp;</span><span class="v IS14_28" data-id="IS14_28">În anul morţii lui Ahaz, fost-a această proorocie:</span>
<span class="v-num v-29">29&nbsp;</span><span class="v IS14_29" data-id="IS14_29">"Nu te veseli, toată ţara Filistenilor, fiindcă a fost zdrobit toiagul care te lovea. Căci din rădăcina şarpelui va ieşi o viperă şi din urmaşii lui un şarpe zburător.</span>
<span class="v-num v-30">30&nbsp;</span><span class="v IS14_30" data-id="IS14_30">Cei sărmani vor paşte pe păşunile Mele, iar cei săraci vor fi fără de grijă. Voi face să moară de foame neamul tău, iar pe cei ce vor rămâne din tine îi voi ucide.</span>
<span class="v-num v-31">31&nbsp;</span><span class="v IS14_31" data-id="IS14_31">Tu, poartă, urlă! Şi tu, cetate, ţipă! Cutremură-te tu, ţară a Filistenilor, toată! Că din partea de miazănoapte vine un fum şi şirurile vrăjmaşilor sunt strânse".</span>
<span class="v-num v-32">32&nbsp;</span><span class="v IS14_32" data-id="IS14_32">Şi ce se va răspunde în ziua aceea celor trimişi dintre popoare? Că "Domnul a întemeiat Sionul, limanul celor îndureraţi din poporul Lui".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="IS13.html">&lt;</a>
<a class="home" href="index.html">=</a>
<a class="next" href="IS15.html">&gt;</a>
</div></div>
</body>
</html>