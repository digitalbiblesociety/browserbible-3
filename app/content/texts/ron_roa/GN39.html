<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FACEREA ÎNTÂIA CARTE A LUI MOISE 39 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="GN.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="GN.html">FACEREA ÎNTÂIA CARTE A LUI MOISE 39</a><a class="prev" href="GN38.html">&lt;</a>
<a class="home" href="index.html">=</a>
<a class="next" href="GN40.html">&gt;</a>
</div></div>
<div class="section chapter GN GN39 ron_roa ron " dir="ltr" lang="ron" data-id="GN39" data-nextid="GN40" data-previd="GN38">
<div class="c">39</div>
<div class="p">
<span class="v-num v-1">1&nbsp;</span><span class="v GN39_1" data-id="GN39_1">Aşadar, Iosif a fost dus în Egipt, iar Putifar, eunucul lui Faraon şi mare cămăraş, bărbat egiptean, l-a cumpărat din mâna Ismaeliţilor care-l duseseră acolo.</span>
<span class="v-num v-2">2&nbsp;</span><span class="v GN39_2" data-id="GN39_2">Domnul era cu Iosif; acesta devenea omul izbânzilor şi trăia în casa stăpânului său, egipteanul,</span>
<span class="v-num v-3">3&nbsp;</span><span class="v GN39_3" data-id="GN39_3">iar stăpânul său vedea că Domnul este cu el şi că tot ce făcea el, făcea şi Domnul să sporească'n mâinile lui.</span>
<span class="v-num v-4">4&nbsp;</span><span class="v GN39_4" data-id="GN39_4">Aşa că Iosif a aflat trecere în ochii stăpânului său, care l-a plăcut şi l-a pus peste casa sa şi i-a dat lui Iosif pe mână tot ce avea el.</span>
<span class="v-num v-5">5&nbsp;</span><span class="v GN39_5" data-id="GN39_5">Şi a fost că după ce l-a pus peste casa sa şi peste toate câte avea, de dragul lui Iosif a binecuvântat Domnul casa egipteanului; şi era binecuvântarea Domnului peste tot ce avea el în casa şi'n ţarina sa.</span>
<span class="v-num v-6">6&nbsp;</span><span class="v GN39_6" data-id="GN39_6">Pe mâna lui Iosif a lăsat el tot ce avea; avându-l pe el, n'avea grijă de nimic în afară de'mbucătura pe care-o mânca. Iosif era bine făcut la trup şi frumos la chip.</span>
<span class="v-num v-7">7&nbsp;</span><span class="v GN39_7" data-id="GN39_7">Şi a fost că, după toate acestea, femeia stăpânului său şi-a pus ochii pe Iosif şi i-a zis: "Culcă-te cu mine!"</span>
<span class="v-num v-8">8&nbsp;</span><span class="v GN39_8" data-id="GN39_8">Dar el n'a vrut; dimpotrivă, a zis către femeia stăpânului său: "Dacă, datorită mie, stăpânul meu nu duce grijă de nimic în casa lui, dacă pe toate câte le are le-a dat pe mâna mea,</span>
<span class="v-num v-9">9&nbsp;</span><span class="v GN39_9" data-id="GN39_9">dacă'n casa aceasta nu-i nimeni mai mare decât mine şi de la nimic nu sunt oprit fără numai de la tine - pentru că eşti femeia lui -, cum să-i fac eu lui un astfel de rău şi să păcătuiesc în faţa lui Dumnezeu?"</span>
<span class="v-num v-10">10&nbsp;</span><span class="v GN39_10" data-id="GN39_10">Şi cu toate că ea-i vorbea lui Iosif în fiecare zi, el n'o asculta să se culce cu ea, ca să fie cu ea.</span>
<span class="v-num v-11">11&nbsp;</span><span class="v GN39_11" data-id="GN39_11">Dar a fost că'ntr'o bună zi a venit Iosif în casă pentru treburile sale; şi cum nimeni dintre ai casei nu era înlăuntru,</span>
<span class="v-num v-12">12&nbsp;</span><span class="v GN39_12" data-id="GN39_12">ea l-a apucat de haină şi i-a zis: "Culcă-te cu mine!" Dar el, lăsându-şi haina în mâinile ei, a fugit şi a ieşit afară.</span>
<span class="v-num v-13">13&nbsp;</span><span class="v GN39_13" data-id="GN39_13">Când a văzut ea că el şi-a lăsat haina'n mâinile ei şi a fugit şi a ieşit afară,</span>
<span class="v-num v-14">14&nbsp;</span><span class="v GN39_14" data-id="GN39_14">atunci şi-a strigat casnicii şi le-a zis: "Uitaţi-vă, ne-a adus un slugoi evreu ca să-şi bată joc de noi ; că a venit la mine'nlăuntru şi mi-a zis: Culcă-te cu mine! Eu însă am strigat cât am putut,</span>
<span class="v-num v-15">15&nbsp;</span><span class="v GN39_15" data-id="GN39_15">iar el, dac'a auzit că am ridicat glasul şi am strigat, şi-a lăsat haina la mine, a luat-o la fugă şi a ieşit afară...".</span>
<span class="v-num v-16">16&nbsp;</span><span class="v GN39_16" data-id="GN39_16">Şi a ţinut haina la ea până ce stăpânul a venit la casa lui.</span>
<span class="v-num v-17">17&nbsp;</span><span class="v GN39_17" data-id="GN39_17">Atunci i-a spus şi lui aceeaşi poveste, zicând: "Slugoiul evreu, pe care tu l-ai adus la noi, a venit la mine să-şi bată joc de mine şi mi-a zis: Am să mă culc cu tine!</span>
<span class="v-num v-18">18&nbsp;</span><span class="v GN39_18" data-id="GN39_18">Dar când a auzit că mi-am ridicat glasul şi am strigat, şi-a lăsat haina la mine, a luat-o la fugă şi a ieşit afară".</span>
<span class="v-num v-19">19&nbsp;</span><span class="v GN39_19" data-id="GN39_19">Şi a fost că de'ndată ce stăpânul lui [Iosif] a auzit cuvintele femeii sale, câte-i spusese ea, zicând: "Iată cum s'a purtat slugoiul tău cu mine!", s'a aprins de mânie.</span>
<span class="v-num v-20">20&nbsp;</span><span class="v GN39_20" data-id="GN39_20">Şi luându-l stăpânul pe Iosif, l-a aruncat în temniţă, în locul unde erau închişi întemniţaţii regelui, acolo, la popreală.</span>
<span class="v-num v-21">21&nbsp;</span><span class="v GN39_21" data-id="GN39_21">Dar Domnul era cu Iosif; milă a revărsat asupră-i şi i-a dăruit trecere în ochii mai-marelui temniţei.</span>
<span class="v-num v-22">22&nbsp;</span><span class="v GN39_22" data-id="GN39_22">Iar mai-marele temniţei a dat pe mâna lui Iosif temniţa şi pe toţi osândiţii care erau în temniţă. Şi orice era de făcut acolo, el făcea.</span>
<span class="v-num v-23">23&nbsp;</span><span class="v GN39_23" data-id="GN39_23">Mai-marele temniţei nu se mai temea de nimic, fiindcă toate erau pe mâna lui Iosif; fiindcă Domnul era cu el, şi tot ce făcea el făcea şi Domnul să sporească'n mâinile lui.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="GN38.html">&lt;</a>
<a class="home" href="index.html">=</a>
<a class="next" href="GN40.html">&gt;</a>
</div></div>
</body>
</html>