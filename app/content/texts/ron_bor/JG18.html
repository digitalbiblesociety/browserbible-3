<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA JUDECĂTORILOR 18 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JG.html">Biblia Ortodoxă Română Sinodală (2006)</a><a class="location" href="JG.html">CARTEA JUDECĂTORILOR 18</a><a class="prev" href="JG17.html">&lt;</a>
<a class="home" href="index.html">=</a>
<a class="next" href="JG19.html">&gt;</a>
</div></div>
<div class="section chapter JG JG18 ron_bor ron " dir="ltr" lang="ro" data-id="JG18" data-nextid="JG19" data-previd="JG17">
<div class="c">18</div>
<div class="p">
<span class="v-num v-1">1&nbsp;</span><span class="v JG18_1" data-id="JG18_1">În zilele acelea nu era rege în Israel; şi în timpul acela seminţia lui Dan îşi căuta moşie unde să se aşeze, căci până atunci nu-i căzuse încă parte deplină printre seminţiile lui Israel.</span>
<span class="v-num v-2">2&nbsp;</span><span class="v JG18_2" data-id="JG18_2">Şi au trimis fiii lui Dan din neamul lor cinci oameni, bărbaţi puternici, din Ţora şi din Eştaol, ca să cerceteze ţara şi s-o cunoască şi li s-a zis: "Duceţi-vă şi cunoaşteţi ţara aceea!" Şi s-au dus aceia în Muntele Efraim, la casa lui Mica şi au rămas acolo.</span>
<span class="v-num v-3">3&nbsp;</span><span class="v JG18_3" data-id="JG18_3">Pe când se aflau ei la casa lui Mica, au cunoscut glasul tânărului levit şi intrând la el, l-au întrebat: "Cine te-a adus aici? Ce faci şi pentru ce stai aici?"</span>
<span class="v-num v-4">4&nbsp;</span><span class="v JG18_4" data-id="JG18_4">Iar el le-a răspuns: "Cutare şi cutare a făcut pentru mine Mica şi mi-a dat simbrie şi iată eu îi sunt preot".</span>
<span class="v-num v-5">5&nbsp;</span><span class="v JG18_5" data-id="JG18_5">5</span>
<span class="v-num v-6">6&nbsp;</span><span class="v JG18_6" data-id="JG18_6">Iar preotul le-a zis: "Mergeţi cu pace, calea voastră în care mergeţi este înaintea Domnului".</span>
<span class="v-num v-7">7&nbsp;</span><span class="v JG18_7" data-id="JG18_7">Şi s-au dus cei cinci bărbaţi şi au ajuns la Laiş şi au văzut că poporul din el trăieşte în pace, după obiceiul Sidonienilor, liniştit şi fără grijă, şi că nu era în ţara aceea cine să obijduiască cu ceva sau să aibă stăpânire: de Sidonieni ei trăiau departe şi cu nimeni nu aveau ei nici o treabă.</span>
<span class="v-num v-8">8&nbsp;</span><span class="v JG18_8" data-id="JG18_8">Atunci s-au întors cei cinci oameni la fraţii lor în Ţora şi Eştaol şi au zis fraţii lor către ei: "Ce ne spuneţi?"</span>
<span class="v-num v-9">9&nbsp;</span><span class="v JG18_9" data-id="JG18_9">Iar ei au răspuns: "Să ne sculăm şi să mergem asupra lor. Am văzut ţara şi este foarte bună. Voi însă să nu staţi pe gânduri şi să nu zăboviţi a merge şi a lua în stăpânire tara aceea.</span>
<span class="v-num v-10">10&nbsp;</span><span class="v JG18_10" data-id="JG18_10">Când veţi merge, veţi da de un popor fără grijă şi de o ţară întinsă; Dumnezeu o va da în mâinile voastre; acolo este un loc, unde nu lipseşte nimic din tot ce dă pământul".</span>
<span class="v-num v-11">11&nbsp;</span><span class="v JG18_11" data-id="JG18_11">Şi au plecat într-acolo din ţara şi din Eştaol din seminţia lui Dan şase sute de oameni, încinşi cu arme de război.</span>
<span class="v-num v-12">12&nbsp;</span><span class="v JG18_12" data-id="JG18_12">Aceştia s-au dus şi au tăbărât în Chiriat-Iearim în Iuda. De aceea se şi numeşte locul acela tabăra lui Dan până în ziua de astăzi şi e în dosul lui Chiriat-Iearim.</span>
<span class="v-num v-13">13&nbsp;</span><span class="v JG18_13" data-id="JG18_13">De acolo s-au îndreptat spre Muntele Efraim şi au venit la casa lui Mica,</span>
<span class="v-num v-14">14&nbsp;</span><span class="v JG18_14" data-id="JG18_14">Atunci au zis cei cinci bărbaţi, care fuseseră să iscodească ţara Laiş, către fraţii lor: "Ştiţi voi oare că în una din casele acestea este un efod, un terafim, un idol şi un chip turnat? Aşadar, gândiţi-vă ce trebuie să faceţi".</span>
<span class="v-num v-15">15&nbsp;</span><span class="v JG18_15" data-id="JG18_15">Apoi s-au abătut într-acolo şi au intrat la casa levitului celui tânăr, în casa lui Mica şi i-au dat bună ziua.</span>
<span class="v-num v-16">16&nbsp;</span><span class="v JG18_16" data-id="JG18_16">Cei şase sute de oameni din fiii lui Dan, încinşi cu arme de război, s-au oprit la poartă.</span>
<span class="v-num v-17">17&nbsp;</span><span class="v JG18_17" data-id="JG18_17">Iar cei cinci oameni, care fuseseră de iscodiseră ţara, s-au dus şi au intrat acolo, au luat idolul şi efodul şi terafimul şi chipul cel turnat. Preotul însă stătea la poartă cu cei şase sute de oameni încinşi cu arme de război.</span>
<span class="v-num v-18">18&nbsp;</span><span class="v JG18_18" data-id="JG18_18">Când au intrat ei în casa lui Mica şi au luat idolul, terafimul, efodul şi chipul cel turnat, preotul le-a zis: "Ce faceţi voi?"</span>
<span class="v-num v-19">19&nbsp;</span><span class="v JG18_19" data-id="JG18_19">Iar ei au zis: "Taci, pune-ţi mâna la gură şi vino cu noi şi ne fii părinte şi preot; este mai bine oare de tine să fii preot în casa unui singur om decât să fii preot într-o seminţie sau într-o familie a lui Israel?"</span>
<span class="v-num v-20">20&nbsp;</span><span class="v JG18_20" data-id="JG18_20">Atunci preotul s-a îmbunat şi a luat efodul, terafimul, idolul şi chipul cel turnat şi s-a dus cu mulţimea.</span>
<span class="v-num v-21">21&nbsp;</span><span class="v JG18_21" data-id="JG18_21">După aceea ei s-au întors şi au plecat, punând copiii, vitele şi avutul înainte.</span>
<span class="v-num v-22">22&nbsp;</span><span class="v JG18_22" data-id="JG18_22">Iar după ce s-au depărtat de casa lui Mica, Mica şi locuitorii caselor vecine cu casa lui Mica s-au strâns şi au alergat după fiii lui Dan,</span>
<span class="v-num v-23">23&nbsp;</span><span class="v JG18_23" data-id="JG18_23">Şi au strigat către fiii lui Dan, care s-au întors şi au zis către Mica: "Ce ai de strigi aşa?"</span>
<span class="v-num v-24">24&nbsp;</span><span class="v JG18_24" data-id="JG18_24">A zis Mica: "Voi mi-aţi luat dumnezeul meu, pe care l-am făcut eu, şi pe preotul meu şi v-aţi dus. Ce-mi mai rămâne? Cum dar ziceţi: Ce ai?"</span>
<span class="v-num v-25">25&nbsp;</span><span class="v JG18_25" data-id="JG18_25">Iar fiii lui Dan i-au zis: "Taci, să nu-ţi mai auzim gura! Altfel, supărându-se, unii din noi vor tăbărî pe tine, şi vei pieri şi tu şi familia ta".</span>
<span class="v-num v-26">26&nbsp;</span><span class="v JG18_26" data-id="JG18_26">Şi s-au dus fiii lui Dan în drumul lor; iar Mica, văzând că aceia sunt mai tari decât el, s-a întors şi s-a dus la casa sa.</span>
<span class="v-num v-27">27&nbsp;</span><span class="v JG18_27" data-id="JG18_27">Iar fiii lui Dan au luat ceea ce făcuse Mica şi pe preotul care era la el şi s-au dus la Laiş asupra unui popor liniştit şi fără grijă şi l-au ucis cu sabia şi cetatea au ars-o cu foc.</span>
<span class="v-num v-28">28&nbsp;</span><span class="v JG18_28" data-id="JG18_28">Şi n-a avut cine să-l ajute, căci era departe de Sidon şi nu avea legături cu nimeni. Cetatea aceasta se afla în valea cea din apropiere de Bet-Rehob. Şi au clădit din nou cetatea şi s-au aşezat în ea.</span>
<span class="v-num v-29">29&nbsp;</span><span class="v JG18_29" data-id="JG18_29">Apoi au pus numele cetăţii Dan, după numele străbunului lor Dan, fiul lui Israel; mai înainte însă numele cetăţii era Laiş.</span>
<span class="v-num v-30">30&nbsp;</span><span class="v JG18_30" data-id="JG18_30">Şi au aşezat fiii lui Dan idolul la ei. Iar Ionatan, fiul lui Gherşom, şi fiii săi au fost preoţi în seminţia lui Dan până în ziua robirii ţării.</span>
<span class="v-num v-31">31&nbsp;</span><span class="v JG18_31" data-id="JG18_31">Şi au avut la ei idolul făcut de Mica în tot timpul cât cortul lui Dumnezeu a fost la Şilo.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JG17.html">&lt;</a>
<a class="home" href="index.html">=</a>
<a class="next" href="JG19.html">&gt;</a>
</div></div>
</body>
</html>