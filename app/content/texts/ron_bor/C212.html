<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>2CORINTENI 12 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="C2.html">Biblia Ortodoxă Română Sinodală (2006)</a><a class="location" href="C2.html">2CORINTENI 12</a><a class="prev" href="C211.html">&lt;</a>
<a class="home" href="index.html">=</a>
<a class="next" href="C213.html">&gt;</a>
</div></div>
<div class="section chapter C2 C212 ron_bor ron " dir="ltr" lang="ro" data-id="C212" data-nextid="C213" data-previd="C211">
<div class="c">12</div>
<div class="p">
<span class="v-num v-1">1&nbsp;</span><span class="v C212_1" data-id="C212_1">Dacă trebuie să mă laud, nu-mi este de folos, dar voi veni totuşi la vedenii şi la descoperiri de la Domnul.</span>
<span class="v-num v-2">2&nbsp;</span><span class="v C212_2" data-id="C212_2">Cunosc un om în Hristos, care acum paisprezece ani - fie în trup, nu ştiu; fie în afară de trup, nu ştiu, Dumnezeu ştie - a fost răpit unul ca acesta până la al treilea cer.</span>
<span class="v-num v-3">3&nbsp;</span><span class="v C212_3" data-id="C212_3">Şi-l ştiu pe un astfel de om - fie în trup, fie în afară de trup, nu ştiu, Dumnezeu ştie S</span>
<span class="v-num v-4">4&nbsp;</span><span class="v C212_4" data-id="C212_4">Că a fost răpit în rai şi a auzit cuvinte de nespus, pe care nu se cuvine omului să le grăiască.</span>
<span class="v-num v-5">5&nbsp;</span><span class="v C212_5" data-id="C212_5">Pentru unul ca acesta mă voi lăuda; iar pentru mine însumi nu mă voi lăuda decât numai în slăbiciunile mele.</span>
<span class="v-num v-6">6&nbsp;</span><span class="v C212_6" data-id="C212_6">Căci chiar dacă aş vrea să mă laud, nu voi fi fără minte, căci voi spune adevărul; dar mă feresc de aceasta, ca să nu mă socotească nimeni mai presus decât ceea ce vede sau aude de la mine.</span>
<span class="v-num v-7">7&nbsp;</span><span class="v C212_7" data-id="C212_7">Şi pentru ca să nu mă trufesc cu măreţia descoperirilor, datu-mi-s-a mie un ghimpe în trup, un înger al satanei, să mă bată peste obraz, ca să nu mă trufesc.</span>
<span class="v-num v-8">8&nbsp;</span><span class="v C212_8" data-id="C212_8">Pentru aceasta de trei ori am rugat pe Domnul ca să-l îndepărteze de la mine;</span>
<span class="v-num v-9">9&nbsp;</span><span class="v C212_9" data-id="C212_9">Şi mi-a zis: Îţi este de ajuns harul Meu, căci puterea Mea se desăvârşeşte în slăbiciune. Deci, foarte bucuros, mă voi lăuda mai ales întru slăbiciunile mele, ca să locuiască în mine puterea lui Hristos.</span>
<span class="v-num v-10">10&nbsp;</span><span class="v C212_10" data-id="C212_10">De aceea mă bucur în slăbiciuni, în defăimări, în nevoi, în prigoniri, în strâmtorări pentru Hristos, căci, când sunt slab, atunci sunt tare.</span>
<span class="v-num v-11">11&nbsp;</span><span class="v C212_11" data-id="C212_11">M-am făcut ca unul fără minte, lăudându-mă. Voi m-aţi silit! Căci se cuvenea să vorbiţi voi de bine despre mine, pentru că nu sunt cu nimic mai prejos decât cei mai de frunte dintre apostoli, deşi nu sunt nimic.</span>
<span class="v-num v-12">12&nbsp;</span><span class="v C212_12" data-id="C212_12">Dovezile mele de apostol s-au arătat la voi în toată răbdarea, prin semne, prin minuni şi prin puteri.</span>
<span class="v-num v-13">13&nbsp;</span><span class="v C212_13" data-id="C212_13">Căci cu ce sunteţi voi mai prejos decât celelalte Biserici, decât numai că eu nu v-am fost povară? Dăruiţi-mi mie această nedreptate.</span>
<span class="v-num v-14">14&nbsp;</span><span class="v C212_14" data-id="C212_14">Iată, a treia oară sunt gata să vin la voi şi nu vă voi fi povară, căci nu caut ale voastre, ci pe voi. Pentru că nu copiii sunt datori să agonisească pentru părinţi, ci părinţii pentru copii.</span>
<span class="v-num v-15">15&nbsp;</span><span class="v C212_15" data-id="C212_15">Deci eu foarte bucuros voi cheltui şi mă voi cheltui pentru sufletele voastre, deşi, iubindu-vă mai mult, eu sunt iubit mai puţin.</span>
<span class="v-num v-16">16&nbsp;</span><span class="v C212_16" data-id="C212_16">Dar fie! Eu nu v-am împovărat. Ci, fiind isteţ, v-am prins cu înşelăciune.</span>
<span class="v-num v-17">17&nbsp;</span><span class="v C212_17" data-id="C212_17">Am tras eu folos de la voi, prin vreunul din aceia pe care i-am trimis?</span>
<span class="v-num v-18">18&nbsp;</span><span class="v C212_18" data-id="C212_18">L-am rugat pe Tit şi am trimis, împreună cu el, pe fratele. V-a asuprit Tit cu ceva? N-am umblat noi în acelaşi duh? N-am călcat noi pe aceleaşi urme?</span>
<span class="v-num v-19">19&nbsp;</span><span class="v C212_19" data-id="C212_19">De mult vi se pare că ne apărăm faţă de voi. Dar noi grăim în Hristos, înaintea lui Dumnezeu. Şi toate acestea, iubiţii mei, pentru zidirea voastră.</span>
<span class="v-num v-20">20&nbsp;</span><span class="v C212_20" data-id="C212_20">Căci mă tem ca nu cumva venind, să nu vă găsesc pe voi aşa precum voiesc, iar eu să fiu găsit de voi aşa precum nu voiţi; mă tem adică de certuri, de pizmă, de mânii, de întărâtări, de clevetiri, de murmure, de îngâmfări, de tulburări;</span>
<span class="v-num v-21">21&nbsp;</span><span class="v C212_21" data-id="C212_21">Mă tem ca nu cumva, venind iarăşi, să mă umilească Dumnezeul meu la voi şi să plâng pe mulţi care au păcătuit înainte şi nu s-au pocăit de necurăţia şi de desfrânarea şi de necumpătarea pe care le-au făcut.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="C211.html">&lt;</a>
<a class="home" href="index.html">=</a>
<a class="next" href="C213.html">&gt;</a>
</div></div>
</body>
</html>