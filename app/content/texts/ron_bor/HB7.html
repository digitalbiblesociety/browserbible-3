<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>EVREI 7 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="HB.html">Biblia Ortodoxă Română Sinodală (2006)</a><a class="location" href="HB.html">EVREI 7</a><a class="prev" href="HB6.html">&lt;</a>
<a class="home" href="index.html">=</a>
<a class="next" href="HB8.html">&gt;</a>
</div></div>
<div class="section chapter HB HB7 ron_bor ron " dir="ltr" lang="ro" data-id="HB7" data-nextid="HB8" data-previd="HB6">
<div class="c">7</div>
<div class="p">
<span class="v-num v-1">1&nbsp;</span><span class="v HB7_1" data-id="HB7_1">Căci acest Melchisedec, rege al Salemului, preot al lui Dumnezeu cel Preaînalt, care a întâmpinat pe Avraam, pe când se întorcea de la nimicirea regilor şi l-a binecuvântat,</span>
<span class="v-num v-2">2&nbsp;</span><span class="v HB7_2" data-id="HB7_2">Căruia Avraam i-a dat şi zeciuială din toate, se tâlcuieşte mai întâi: rege al dreptăţii, apoi şi rege al Salemului, adică rege al păcii,</span>
<span class="v-num v-3">3&nbsp;</span><span class="v HB7_3" data-id="HB7_3">Fără tată, fără mamă, fără spiţă de neam, neavând nici început al zilelor, nici sfârşit al vieţii, ci, asemănat fiind Fiului lui Dumnezeu, el rămâne preot pururea.</span>
<span class="v-num v-4">4&nbsp;</span><span class="v HB7_4" data-id="HB7_4">Vedeţi, dar, cât de mare e acesta, căruia chiar patriarhul Avraam i-a dat zeciuială din prada de război.</span>
<span class="v-num v-5">5&nbsp;</span><span class="v HB7_5" data-id="HB7_5">Şi cei dintre fiii lui Levi, care primesc preoţia, au poruncă după lege, ca să ia zeciuială de la popor, adică de la fraţii lor, măcar că şi aceştia au ieşit din coapsele lui Avraam;</span>
<span class="v-num v-6">6&nbsp;</span><span class="v HB7_6" data-id="HB7_6">Iar Melchisedec, care nu-şi trage neamul din ei, a primit zeciuială de la Avraam şi pe Avraam, care avea făgăduinţele, l-a binecuvântat.</span>
<span class="v-num v-7">7&nbsp;</span><span class="v HB7_7" data-id="HB7_7">Fără de nici o îndoială, cel mai mic ia binecuvântare de la cel mai mare.</span>
<span class="v-num v-8">8&nbsp;</span><span class="v HB7_8" data-id="HB7_8">Şi aici iau zeciuială nişte oameni muritori, pe când dincolo, unul care e dovedit că este viu.</span>
<span class="v-num v-9">9&nbsp;</span><span class="v HB7_9" data-id="HB7_9">Şi ca să spun aşa, prin Avraam, a dat zeciuială şi Levi, cel ce lua zeciuială,</span>
<span class="v-num v-10">10&nbsp;</span><span class="v HB7_10" data-id="HB7_10">Fiindcă el era încă în coapsele lui Avraam, când l-a întâmpinat Melchisedec.</span>
<span class="v-num v-11">11&nbsp;</span><span class="v HB7_11" data-id="HB7_11">Dacă deci desăvârşirea ar fi fost prin preoţia Leviţilor (căci legea s-a dat poporului pe temeiul preoţiei lor), ce nevoie mai era să se ridice un alt preot după rânduiala lui Melchisedec, şi să nu se zică după rânduiala lui Aaron?</span>
<span class="v-num v-12">12&nbsp;</span><span class="v HB7_12" data-id="HB7_12">Iar dacă preoţia s-a schimbat urmează numaidecât şi schimbarea Legii.</span>
<span class="v-num v-13">13&nbsp;</span><span class="v HB7_13" data-id="HB7_13">Căci Acela, despre Care se spun acestea, îşi ia obârşia dintr-o altă seminţie, de unde nimeni n-a slujit altarului,</span>
<span class="v-num v-14">14&nbsp;</span><span class="v HB7_14" data-id="HB7_14">Ştiut fiind că Domnul nostru a răsărit din Iuda, iar despre seminţia acestora, cu privire la preoţi, Moise n-a vorbit nimic.</span>
<span class="v-num v-15">15&nbsp;</span><span class="v HB7_15" data-id="HB7_15">Apoi este lucru şi mai lămurit că, dacă se ridică un alt preot după asemănarea lui Melchisedec,</span>
<span class="v-num v-16">16&nbsp;</span><span class="v HB7_16" data-id="HB7_16">El s-a făcut nu după legea unei porunci trupeşti, ci cu puterea unei vieţi nepieritoare,</span>
<span class="v-num v-17">17&nbsp;</span><span class="v HB7_17" data-id="HB7_17">Căci se mărturiseşte: "Tu eşti Preot în veac, după rânduiala lui Melchisedec".</span>
<span class="v-num v-18">18&nbsp;</span><span class="v HB7_18" data-id="HB7_18">Astfel, porunca dată întâi se desfiinţează, pentru neputinţa şi nefolosul ei;</span>
<span class="v-num v-19">19&nbsp;</span><span class="v HB7_19" data-id="HB7_19">Căci Legea n-a desăvârşit nimic, iar în locul ei îşi face cale o nădejde mai bună, prin care ne apropiem de Dumnezeu.</span>
<span class="v-num v-20">20&nbsp;</span><span class="v HB7_20" data-id="HB7_20">Ci încă a fost la mijloc şi un jurământ, căci pe când aceia s-au făcut preoţi fără de jurământ,</span>
<span class="v-num v-21">21&nbsp;</span><span class="v HB7_21" data-id="HB7_21">El S-a făcut cu jurământul Celui ce I-a grăit: "Juratu-S-a Domnul şi nu Se va căi: Tu eşti Preot în veac, după rânduiala lui Melchisedec".</span>
<span class="v-num v-22">22&nbsp;</span><span class="v HB7_22" data-id="HB7_22">Cu aceasta, Iisus S-a făcut chezaşul unui mai bun testament.</span>
<span class="v-num v-23">23&nbsp;</span><span class="v HB7_23" data-id="HB7_23">Apoi acolo s-a ridicat un şir de preoţi, fiindcă moartea îi împiedica să dăinuiască.</span>
<span class="v-num v-24">24&nbsp;</span><span class="v HB7_24" data-id="HB7_24">Aici însă, Iisus, prin aceea că rămâne în veac, are o preoţie netrecătoare (veşnică).</span>
<span class="v-num v-25">25&nbsp;</span><span class="v HB7_25" data-id="HB7_25">Pentru aceasta, şi poate să mântuiască desăvârşit pe cei ce se apropie prin El de Dumnezeu, căci pururea e viu ca să mijlocească pentru ei.</span>
<span class="v-num v-26">26&nbsp;</span><span class="v HB7_26" data-id="HB7_26">Un astfel de Arhiereu se cuvenea să avem: sfânt, fără de răutate, fără de pată, osebit de cei păcătoşi, şi fiind mai presus decât cerurile.</span>
<span class="v-num v-27">27&nbsp;</span><span class="v HB7_27" data-id="HB7_27">El nu are nevoie să aducă zilnic jertfe, ca arhiereii: întâi pentru păcatele lor, apoi pentru ale poporului, căci El a făcut aceasta o dată pentru totdeauna, aducându-Se jertfă pe Sine însuşi.</span>
<span class="v-num v-28">28&nbsp;</span><span class="v HB7_28" data-id="HB7_28">Căci Legea pune ca arhierei oameni care au slăbiciune, pe când cuvântul jurământului, venit în urma Legii, pune pe Fiul, desăvârşit în veacul veacului.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="HB6.html">&lt;</a>
<a class="home" href="index.html">=</a>
<a class="next" href="HB8.html">&gt;</a>
</div></div>
</body>
</html>