<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEREMIA 30 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JR.html">Biblia Ortodoxă Română Sinodală (2006)</a><a class="location" href="JR.html">IEREMIA 30</a><a class="prev" href="JR29.html">&lt;</a>
<a class="home" href="index.html">=</a>
<a class="next" href="JR31.html">&gt;</a>
</div></div>
<div class="section chapter JR JR30 ron_bor ron " dir="ltr" lang="ro" data-id="JR30" data-nextid="JR31" data-previd="JR29">
<div class="c">30</div>
<div class="p">
<span class="v-num v-1">1&nbsp;</span><span class="v JR30_1" data-id="JR30_1">Cuvântul Domnului care a fost către Ieremia:</span>
<span class="v-num v-2">2&nbsp;</span><span class="v JR30_2" data-id="JR30_2">"Aşa zice Domnul Dumnezeul lui Israel: Scrie-ţi într-o carte toate cuvintele pe care ţi le-am grăit Eu,</span>
<span class="v-num v-3">3&nbsp;</span><span class="v JR30_3" data-id="JR30_3">Că iată vin zile, zice Domnul când voi întoarce din robie pe poporul Meu, pe Israel şi pe Iuda, zice Domnul, şi-i voi aduce iarăşi în pământul acela, pe care l-am dat părinţilor lor, şi-l vor stăpâni".</span>
<span class="v-num v-4">4&nbsp;</span><span class="v JR30_4" data-id="JR30_4">Iată cuvintele acelea pe care le-a spus Domnul despre Israel şi despre Iuda:</span>
<span class="v-num v-5">5&nbsp;</span><span class="v JR30_5" data-id="JR30_5">Aşa a zis Domnul: "Glas de tulburare, glas de groază auzim, ţi nu glas de pace.</span>
<span class="v-num v-6">6&nbsp;</span><span class="v JR30_6" data-id="JR30_6">Întrebaţi şi vedeţi dacă naşte vreun bărbat? De ce văd Eu pe toţi bărbaţii cu mâinile pe şolduri, ca o femeie care naşte, şi feţele tuturor palide?</span>
<span class="v-num v-7">7&nbsp;</span><span class="v JR30_7" data-id="JR30_7">O, vai! Mare este ziua aceea! Asemenea ei n-a mai fost alta! Acela este timp de mare strâmtorare pentru Iacov, dar el va fi izbăvit din ea.</span>
<span class="v-num v-8">8&nbsp;</span><span class="v JR30_8" data-id="JR30_8">Şi în ziua aceea, zice Domnul Savaot, voi sfărâma jugul de pe grumazul lor şi lanţurile lor le voi rupe.</span>
<span class="v-num v-9">9&nbsp;</span><span class="v JR30_9" data-id="JR30_9">Şi nu vor mai sluji străinilor, ci vor sluji Domnului Dumnezeului lor şi lui David, regele lor, pe care îl voi pune iarăşi pe tron.</span>
<span class="v-num v-10">10&nbsp;</span><span class="v JR30_10" data-id="JR30_10">Şi tu robul Meu Iacov, nu te teme, zice Domnul, nici nu te înspăimânta, Israele, că iată Eu te voi scăpa din ţara cea depărtată şi neamul tău îl voi aduce din tara robiei tale. Şi se va întoarce Iacov şi va trăi în pace şi în linişte şi nimeni nu-l va mai îngrozi.</span>
<span class="v-num v-11">11&nbsp;</span><span class="v JR30_11" data-id="JR30_11">Căci Eu sunt cu tine, zice Domnul, ca să te izbăvesc; voi pierde de fot toate popoarele, printre care te-am risipit pe tine, iar pe tine nu te voi pierde; te voi pedepsi după dreptate şi nepedepsit nu te voi lăsa,</span>
<span class="v-num v-12">12&nbsp;</span><span class="v JR30_12" data-id="JR30_12">Că aşa zice Domnul: Rana ta e de nevindecat şi plaga ta e dureroasă.</span>
<span class="v-num v-13">13&nbsp;</span><span class="v JR30_13" data-id="JR30_13">Nimeni nu se îngrijeşte de pricina ta, ca să-ţi vindece rana, şi leac vindecător nu este pentru tine.</span>
<span class="v-num v-14">14&nbsp;</span><span class="v JR30_14" data-id="JR30_14">Toţi prietenii tăi te-au uitat şi nu te mai caută; că Eu te-am lovit ca pe un vrăjmaş, cu pedeapsă crudă, pentru mulţimea fărădelegilor tale, pentru că se înmulţiseră păcatele tale.</span>
<span class="v-num v-15">15&nbsp;</span><span class="v JR30_15" data-id="JR30_15">De ce te plângi de rana ta? Durerea ta este de nevindecat? După mulţimea fărădelegilor tale ţi-am făcut aceasta, pentru că se înmulţiseră păcatele tale.</span>
<span class="v-num v-16">16&nbsp;</span><span class="v JR30_16" data-id="JR30_16">Dar toţi cei ce te mănâncă vor fi mâncaţi şi toţi vrăjmaşii tăi vor merge şi ei toţi în robie şi toţi jefuitorii tăi vor fi jefuiţi.</span>
<span class="v-num v-17">17&nbsp;</span><span class="v JR30_17" data-id="JR30_17">Şi îţi voi lega rănile şi te voi vindeca, zice Domnul. Că ei te numesc: "Cel izgonit", "Sionul, de care nu mai întreabă nimeni!"</span>
<span class="v-num v-18">18&nbsp;</span><span class="v JR30_18" data-id="JR30_18">Aşa zice Domnul: "Iată voi restatornici corturile lui Iacov şi sălaşurile lui le voi milui; cetatea va fi zidită iar pe dealul său şi templul se va zidi ca mai înainte.</span>
<span class="v-num v-19">19&nbsp;</span><span class="v JR30_19" data-id="JR30_19">Se vor înălţa din ele mulţumiri şi glas de bucurie; îi voi înmulţi şi nu vor mai fi împuţinaţi, îi voi încununa cu glorie şi nu vor mai fi înjosiţi.</span>
<span class="v-num v-20">20&nbsp;</span><span class="v JR30_20" data-id="JR30_20">Fiii lui Iacov vor fi ca mai înainte, adunarea lui va sta înaintea Mea şi Eu voi pedepsi pe toţi asupritorii lui.</span>
<span class="v-num v-21">21&nbsp;</span><span class="v JR30_21" data-id="JR30_21">Căpetenia lui va fi din el şi stăpânul lui se va ridica din mijlocul lui; îl voi apropia şi se va apropia de Mine: că cine va îndrăzni să se apropie singur de Mine? - zice Domnul.</span>
<span class="v-num v-22">22&nbsp;</span><span class="v JR30_22" data-id="JR30_22">Voi veţi fi poporul Meu, şi Eu voi fi Dumnezeul vostru.</span>
<span class="v-num v-23">23&nbsp;</span><span class="v JR30_23" data-id="JR30_23">Iată vijelie sălbatică vine de la Domnul, vijelie groaznică, şi va cădea pe capul necredincioşilor.</span>
<span class="v-num v-24">24&nbsp;</span><span class="v JR30_24" data-id="JR30_24">Mânia cea aprinsă a Domnului nu se va abate până ce nu se va sfârşi şi nu se va împlini gândul inimii Lui. În zilele cele de apoi veţi pricepe aceasta".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JR29.html">&lt;</a>
<a class="home" href="index.html">=</a>
<a class="next" href="JR31.html">&gt;</a>
</div></div>
</body>
</html>