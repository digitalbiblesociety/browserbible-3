<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A DOUA A REGILOR 7 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="S2.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="S2.html">CARTEA A DOUA A REGILOR 7</a><a class="prev" href="S26.html">&lt;</a>
<a class="home" href="index.html">=</a>
<a class="next" href="S28.html">&gt;</a>
</div></div>
<div class="section chapter S2 S27 ron_roa ron " dir="ltr" lang="ro" data-id="S27" data-nextid="S28" data-previd="S26">
<div class="c">7</div>
<div class="p">
<span class="v-num v-1">1&nbsp;</span><span class="v S27_1" data-id="S27_1">Şi a fost că la vremea când regele şedea în casa lui şi când Domnul îi dăduse răgaz din toate părţile vrăjmaşilor dimprejurul său,</span>
<span class="v-num v-2">2&nbsp;</span><span class="v S27_2" data-id="S27_2">a zis regele către profetul Natan: "Iată, eu trăiesc într'o casă de cedru, în timp ce chivotul Domnului locuieşte în mijlocul unui cort".</span>
<span class="v-num v-3">3&nbsp;</span><span class="v S27_3" data-id="S27_3">Iar Natan a zis către rege: "Du-te şi fă tot ceea ce ai în inima ta, căci Domnul e cu tine".</span>
<span class="v-num v-4">4&nbsp;</span><span class="v S27_4" data-id="S27_4">Şi a fost că'n noaptea aceea s'a făcut cuvântul Domnului către Natan, zicând:</span>
<span class="v-num v-5">5&nbsp;</span><span class="v S27_5" data-id="S27_5">"Du-te şi spune-i robului Meu David: - Aşa grăieşte Domnul: Tu nu-Mi vei zidi Mie casă în care să locuiesc;</span>
<span class="v-num v-6">6&nbsp;</span><span class="v S27_6" data-id="S27_6">că Eu nu într'o casă am locuit, din ziua în care i-am scos pe fiii lui Israel din Egipt până'n ziua aceasta, ci am umblat din popas în popas şi în cort.</span>
<span class="v-num v-7">7&nbsp;</span><span class="v S27_7" data-id="S27_7">Oriunde am umblat, în tot Israelul, am spus Eu oare vreunei seminţii din Israel, căreia îi poruncisem să-l pască pe poporul Meu Israel, zicând: - De ce nu Mi-aţi zidit o casă de cedru?</span>
<span class="v-num v-8">8&nbsp;</span><span class="v S27_8" data-id="S27_8">Şi acum, aşa îi vei grăi robului Meu David: - Aşa grăieşte Domnul Atotţiitorul: Te-am luat de la stâna oilor ca să fii îndrumător peste poporul Meu, peste Israel.</span>
<span class="v-num v-9">9&nbsp;</span><span class="v S27_9" data-id="S27_9">Şi am fost cu tine peste tot pe unde ai umblat, iar pe vrăjmaşii tăi i-am nimicit de dinainte-ţi şi te-am făcut renumit după renumele celor mari de pe pământ.</span>
<span class="v-num v-10">10&nbsp;</span><span class="v S27_10" data-id="S27_10">Şi voi rândui un loc pentru poporul Meu Israel şi-i voi răsădi şi vor locui ei între ei şi nu vor mai fi neliniştiţi, iar fiul nedreptăţii nu-i va mai umili ca atunci, la început,</span>
<span class="v-num v-11">11&nbsp;</span><span class="v S27_11" data-id="S27_11">din zilele când am pus judecători peste poporul Meu Israel; şi-ţi voi da odihnă din partea vrăjmaşilor tăi, iar Domnul îţi va spune că-ţi vei zidi casă.</span>
<span class="v-num v-12">12&nbsp;</span><span class="v S27_12" data-id="S27_12">Şi fi-va că după ce zilele tale se vor plini şi tu vei dormi împreună cu părinţii tăi, Eu îl voi ridica pe urmaşul tău de după tine, din chiar coapsa ta, şi voi rândui regatul său.</span>
<span class="v-num v-13">13&nbsp;</span><span class="v S27_13" data-id="S27_13">Acesta-i va zidi casă numelui Meu, iar Eu îi voi întări tronul până'n veac.</span>
<span class="v-num v-14">14&nbsp;</span><span class="v S27_14" data-id="S27_14">Eu îi voi fi lui Tată, iar el Îmi va fi Mie fiu. Şi de se va întâmpla să greşască, atunci îl voi certa cu toiagul bărbaţilor şi cu loviturile fiilor oamenilor.</span>
<span class="v-num v-15">15&nbsp;</span><span class="v S27_15" data-id="S27_15">Iar mila Mea nu o voi îndepărta de la el aşa cum am îndepărtat-o de la cei pe care i-am lepădat de la faţa Mea.</span>
<span class="v-num v-16">16&nbsp;</span><span class="v S27_16" data-id="S27_16">Casa lui va fi neclintită, regatul său va rămâne veşnic înaintea Mea, iar tronul său în veac va fi întărit".</span>
<span class="v-num v-17">17&nbsp;</span><span class="v S27_17" data-id="S27_17">Potrivit tuturor acestor cuvinte şi potrivit acestei vedenii, aşa i-a vorbit Natan lui David.</span>
<span class="v-num v-18">18&nbsp;</span><span class="v S27_18" data-id="S27_18">Şi intrând regele David, a stat în faţa Domnului şi a zis: "Cine sunt eu, Doamne al meu, Doamne? şi ce este casa Mea de m'ai iubit atât?</span>
<span class="v-num v-19">19&nbsp;</span><span class="v S27_19" data-id="S27_19">În timp ce eu eram foarte mic înaintea Ta, Doamne al meu, Doamne, Tu vorbeai despre casa robului Tău în durată. Aceasta-i oare legea omului, Doamne al meu, Doamne?</span>
<span class="v-num v-20">20&nbsp;</span><span class="v S27_20" data-id="S27_20">Ce oare va mai grăi David către Tine? De acum Tu-l ştii pe robul Tău, Doamne al meu, Doamne!</span>
<span class="v-num v-21">21&nbsp;</span><span class="v S27_21" data-id="S27_21">De dragul robului Tău ai lucrat şi după inima Ta ai făcut tot binele acesta, ca să-l arăţi robului Tău,</span>
<span class="v-num v-22">22&nbsp;</span><span class="v S27_22" data-id="S27_22">aşa ca eu să Te preamăresc, Doamne al meu; că nimeni nu este ca Tine, şi'n afară de Tine nu este Dumnezeu întru tot ceea ce noi am auzit cu urechile noastre.</span>
<span class="v-num v-23">23&nbsp;</span><span class="v S27_23" data-id="S27_23">Care alt neam de pe pământ este ca poporul Tău Israel, pe care Dumnezeu să-l fi călăuzit ca să-Şi răscumpere Sieşi popor spre a-Ţi face un nume, ca să-i faci lucruri mari şi luminate, aşa ca Tu să izgoneşti neamuri şi jertfelnice de dinaintea poporului Tău pe care Ţi l-ai răscumpărat din Egipt?</span>
<span class="v-num v-24">24&nbsp;</span><span class="v S27_24" data-id="S27_24">Şi Tu Ţi-ai pregătit poporul lui Israel să-Ţi fie popor până'n veac, iar Tu, Doamne, Te-ai făcut lui Dumnezeu.</span>
<span class="v-num v-25">25&nbsp;</span><span class="v S27_25" data-id="S27_25">Şi acum, Doamne al meu, Doamne, adevereşte până'n veac cuvântul pe care l-ai grăit despre robul Tău şi casa lui! Doamne Atotţiitorule, Dumnezeul lui Israel, fă precum ai spus!</span>
<span class="v-num v-26">26&nbsp;</span><span class="v S27_26" data-id="S27_26">Şi acum, preamărească-se numele Tău până'n veac şi întărească-se casa robului Tău David în faţa Ta!</span>
<span class="v-num v-27">27&nbsp;</span><span class="v S27_27" data-id="S27_27">Doamne Atotţiitorule, Dumnezeul lui Israel, Tu eşti Cel ce i-a descoperit robului Tău acestea, zicând: Îţi voi zidi casă!; iată de ce robul Tău a găsit cu cale'n inima sa să-Ţi înalţe această rugăciune.</span>
<span class="v-num v-28">28&nbsp;</span><span class="v S27_28" data-id="S27_28">Şi acum, Doamne al meu, Doamne: Tu eşti Dumnezeu!; şi cuvintele Tale vor fi adevărate, şi Tu ai grăit despre robul Tău aceste lucruri bune.</span>
<span class="v-num v-29">29&nbsp;</span><span class="v S27_29" data-id="S27_29">Şi acum, începe şi binecuvintează casa robului Tău, ca să dăinuie ea veşnic înaintea Ta!; că Tu, Doamne al meu, Doamne, Tu eşti Cel ce a grăit, şi din binecuvântarea Ta să se binecuvinteze casa robului Tău, ca să dăinuie ea veşnic înaintea Ta!"</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="S26.html">&lt;</a>
<a class="home" href="index.html">=</a>
<a class="next" href="S28.html">&gt;</a>
</div></div>
</body>
</html>