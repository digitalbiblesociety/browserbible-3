<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A DOUA A REGILOR 24 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="S2.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="S2.html">CARTEA A DOUA A REGILOR 24</a><a class="prev" href="S223.html">&lt;</a>
<a class="home" href="index.html">=</a>
<a class="next" href="K11.html">&gt;</a>
</div></div>
<div class="section chapter S2 S224 ron_roa ron " dir="ltr" lang="ro" data-id="S224" data-nextid="K11" data-previd="S223">
<div class="c">24</div>
<div class="p">
<span class="v-num v-1">1&nbsp;</span><span class="v S224_1" data-id="S224_1">Mânia Domnului s'a aprins din nou în Israel; el l-a stârnit pe David împotriva lor, zicând: "Mergi şi numără-i pe Israeliţi şi pe Iudei!"</span>
<span class="v-num v-2">2&nbsp;</span><span class="v S224_2" data-id="S224_2">Şi a zis regele către Ioab, mai-marele oştirii: "Du-te dar prin toate seminţiile lui Israel şi ale lui Iuda, de la Dan până la Beer-Şeba, şi numără poporul, iar eu voi şti numărul poporului!"</span>
<span class="v-num v-3">3&nbsp;</span><span class="v S224_3" data-id="S224_3">Dar Ioab a zis către rege: "Domnul Dumnezeul tău să-i adauge poporului încă o sută de ori cât este acum, iar ochii domnului meu, regele, s'o vadă; de ce însă doreşte acest lucru domnul meu, regele?"</span>
<span class="v-num v-4">4&nbsp;</span><span class="v S224_4" data-id="S224_4">Cu toate acestea, cuvântul regelui a fost mai puternic decât al lui Ioab şi al mai-marilor oştirii. Atunci Ioab şi mai-marii oştirii au plecat de la rege ca să numere poporul lui Israel.</span>
<span class="v-num v-5">5&nbsp;</span><span class="v S224_5" data-id="S224_5">Şi au trecut Iordanul şi şi-au aşezat tabăra la Aroer, de-a dreapta cetăţii ce se află în mijlocul văii Gad, aproape de Iazer.</span>
<span class="v-num v-6">6&nbsp;</span><span class="v S224_6" data-id="S224_6">De acolo au mers în Galaad şi în ţinutul Tahtim-Hodşi, adică în Adisai, de unde au venit la Dan-Iaan, ocolind Sidonul;</span>
<span class="v-num v-7">7&nbsp;</span><span class="v S224_7" data-id="S224_7">şi au venit la cetatea Tir şi prin toate cetăţile Heveilor şi ale Canaaneilor şi au ieşit în partea de miazăzi a Iudei, la Beer-Şeba.</span>
<span class="v-num v-8">8&nbsp;</span><span class="v S224_8" data-id="S224_8">Apoi au străbătut toată ţara, iar după nouă luni şi douăzeci de zile au ajuns la Ierusalim.</span>
<span class="v-num v-9">9&nbsp;</span><span class="v S224_9" data-id="S224_9">Acolo Ioab i-a dat regelui cartea cu numărătoarea poporului: în Israel se aflau opt sute de mii de bărbaţi tari, purtători de sabie, iar bărbaţii din Iuda erau cinci sute de mii de războinici.</span>
<span class="v-num v-10">10&nbsp;</span><span class="v S224_10" data-id="S224_10">După această numărătoare a poporului, inima lui David a prins a i se zbuciuma în piept. Şi a zis David către Domnul: "Tare mult am greşit făcând lucrul acesta! Şi acum, Doamne, ridică nelegiuirea robului Tău, că foarte nebuneşte am lucrat!"</span>
<span class="v-num v-11">11&nbsp;</span><span class="v S224_11" data-id="S224_11">A doua zi, David s'a sculat dis-de-dimineaţă. Atunci a fost cuvântul Domnului către profetul Gad văzătorul , zicând:</span>
<span class="v-num v-12">12&nbsp;</span><span class="v S224_12" data-id="S224_12">"Du-te, grăieşte către David şi spune-i: - Aşa grăieşte Domnul: Trei lucruri îţi pun înainte: alege unul din ele, şi ţi-l voi face".</span>
<span class="v-num v-13">13&nbsp;</span><span class="v S224_13" data-id="S224_13">Gad a venit la David şi i-a grăit, zicând: "Alege tu ce anume să ţi se întâmple: trei ani de foamete în ţară; trei luni de-a lungul cărora tu să fugi din faţa vrăjmaşilor tăi în timp ce ei te gonesc; sau trei zile de ciumă în ţara ta. Acum, deci, hotărăşte şi vezi ce răspuns trebuie să-I duc Celui ce m'a trimis".</span>
<span class="v-num v-14">14&nbsp;</span><span class="v S224_14" data-id="S224_14">Şi a zis David către Gad: "Tare strâmtorat sunt eu din toate cele trei părţi; cu toate acestea, mai bine e să cad eu în mâinile Domnului, că foarte multe sunt îndurările Lui, decât să cad în mâinile oamenilor".</span>
<span class="v-num v-15">15&nbsp;</span><span class="v S224_15" data-id="S224_15">Aşadar, David a ales ciuma. Şi erau zilele seceratului grâului. Şi a trimis ciumă în Israel, de dimineaţa până la vremea prânzului, şi a început molima în popor; şi au murit, de la Dan până la Beer-Şeba, şaptezeci de mii de oameni.</span>
<span class="v-num v-16">16&nbsp;</span><span class="v S224_16" data-id="S224_16">Atunci îngerul Domnului şi-a întins mâna împotriva Ierusalimului, ca să-l nimicească; dar Domnului I s'a făcut milă de atâta rău şi i-a zis îngerului care nimicea poporul: "Destul acum!; trage-ţi mâna!" Iar îngerul Domnului se afla lângă aria lui Aravna Iebuseul.</span>
<span class="v-num v-17">17&nbsp;</span><span class="v S224_17" data-id="S224_17">Iar David, văzându-l pe îngerul care lovea poporul, a zis către Domnul: "Iată, eu sunt cel ce a păcătuit, eu, păstorul, eu sunt cel ce a făcut răul ; dar oile acestea ce-au făcut?... Fie-Ţi mâna împotriva mea şi împotriva casei tatălui meu!"</span>
<span class="v-num v-18">18&nbsp;</span><span class="v S224_18" data-id="S224_18">În ziua aceea a venit Gad la David şi i-a zis: "Ridică-te şi fă-i Domnului jertfelnic pe aria lui Aravna Iebuseul!"</span>
<span class="v-num v-19">19&nbsp;</span><span class="v S224_19" data-id="S224_19">Iar David s'a ridicat după cuvântul lui Gad, aşa cum îi poruncise Domnul.</span>
<span class="v-num v-20">20&nbsp;</span><span class="v S224_20" data-id="S224_20">Acolo Aravna s'a uitat şi l-a văzut pe rege venind către el împreună cu servii săi; atunci Aravna a ieşit şi i s'a închinat regelui cu faţa la pământ.</span>
<span class="v-num v-21">21&nbsp;</span><span class="v S224_21" data-id="S224_21">Şi a zis Aravna: "Ce să fie, oare, că a venit domnul meu, regele, la robul său?" Iar David i-a zis: "Să cumpăr de la tine aria, spre a-I zidi Domnului jertfelnic, pentru ca să înceteze molima în popor".</span>
<span class="v-num v-22">22&nbsp;</span><span class="v S224_22" data-id="S224_22">Şi a zis Aravna către David: "S'o ia domnul meu, regele, şi să-I aducă Domnului tot ceea ce crede el că este bun; iată boii pentru ardere-de-tot, şi roţile [carelor] şi jugurile boilor drept lemne".</span>
<span class="v-num v-23">23&nbsp;</span><span class="v S224_23" data-id="S224_23">Pe toate i le-a dat Aravna regelui. Şi a zis Aravna către rege: "Domnul, Dumnezeul tău, să te binecuvinteze!"</span>
<span class="v-num v-24">24&nbsp;</span><span class="v S224_24" data-id="S224_24">Atunci regele a zis către Aravna: "Nu, ci fără doar şi poate voi cumpăra de la tine cu preţ bun; Domnului, Dumnezeului meu, nu-I voi aduce ardere-de-tot luată pe nimic". David a cumpărat aria şi boii cu cincizeci de sicli de argint.</span>
<span class="v-num v-25">25&nbsp;</span><span class="v S224_25" data-id="S224_25">Acolo i-a zidit David jertfelnic Domnului şi a adus ardere-de-tot şi jertfă de pace. Mai târziu, Solomon i-a făcut jertfelnicului un adaos, căci cel dintâi era mic . Şi S'a milostivit Domnul asupra ţării şi a încetat molima în Israel.</span>
</div>
</div>
<div class="footnotes">

</div>

<div class="footer"><div class="nav">
<a class="prev" href="S223.html">&lt;</a>
<a class="home" href="index.html">=</a>
<a class="next" href="K11.html">&gt;</a>
</div></div>
</body>
</html>