<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEȘIREA 40 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EX.html">Biblia Ortodoxă Română Sinodală (2006)</a><a class="location" href="EX.html">IEȘIREA 40</a><a class="prev" href="EX39.html">&lt;</a>
<a class="home" href="index.html">=</a>
<a class="next" href="LV1.html">&gt;</a>
</div></div>
<div class="section chapter EX EX40 ron_bor ron " dir="ltr" lang="ron" data-id="EX40" data-nextid="LV1" data-previd="EX39">
<div class="c">40</div>
<div class="p">
<span class="v-num v-1">1&nbsp;</span><span class="v EX40_1" data-id="EX40_1">Apoi iarăşi a grăit Domnul cu Moise şi a zis:</span>
<span class="v-num v-2">2&nbsp;</span><span class="v EX40_2" data-id="EX40_2">"În ziua întâi a lunii întâi, să aşezi cortul adunării.</span>
<span class="v-num v-3">3&nbsp;</span><span class="v EX40_3" data-id="EX40_3">Şi să pui într-însul chivotul legii şi dinaintea chivotului să atârni perdeaua;</span>
<span class="v-num v-4">4&nbsp;</span><span class="v EX40_4" data-id="EX40_4">Apoi să aduci înăuntru masa şi să aşezi pe ea toate lucrurile ei; şi sfeşnicul să-l duci înăuntru şi să aprinzi într-însul candelele lui.</span>
<span class="v-num v-5">5&nbsp;</span><span class="v EX40_5" data-id="EX40_5">Să aşezi jertfelnicul cel de aur pentru tămâiere înaintea chivotului legii şi să atârni perdeaua la intrare în cortul adunării.</span>
<span class="v-num v-6">6&nbsp;</span><span class="v EX40_6" data-id="EX40_6">Apoi să aşezi jertfelnicul arderilor de tot înaintea intrării în cortul adunării.</span>
<span class="v-num v-7">7&nbsp;</span><span class="v EX40_7" data-id="EX40_7">Iar între cortul adunării şi jertfelnic să aşezi baia şi să torni în ea apă;</span>
<span class="v-num v-8">8&nbsp;</span><span class="v EX40_8" data-id="EX40_8">Şi împrejurul cortului să aşezi împrejmuirea curţii şi la intrarea curţii să atârni perdeaua.</span>
<span class="v-num v-9">9&nbsp;</span><span class="v EX40_9" data-id="EX40_9">După aceea să iei mir de ungere şi să ungi cortul şi toate cele din el şi să-l sfinţeşti pe el şi toate lucrurile lui şi va fi sfânt;</span>
<span class="v-num v-10">10&nbsp;</span><span class="v EX40_10" data-id="EX40_10">Să ungi jertfelnicul arderilor de tot şi toate lucrurile lui şi să sfinţeşti jertfelnicul şi va fi sfinţenie mare;</span>
<span class="v-num v-11">11&nbsp;</span><span class="v EX40_11" data-id="EX40_11">Să ungi apoi baia şi postamentul ei şi să o sfinţeşti.</span>
<span class="v-num v-12">12&nbsp;</span><span class="v EX40_12" data-id="EX40_12">Apoi să aduci pe Aaron şi pe fiii lui la uşa cortului adunării şi să-i speli cu apă;</span>
<span class="v-num v-13">13&nbsp;</span><span class="v EX40_13" data-id="EX40_13">Să îmbraci pe Aaron în sfintele veşminte şi să-l ungi şi să-l sfinţeşti, ca să-mi fie preot.</span>
<span class="v-num v-14">14&nbsp;</span><span class="v EX40_14" data-id="EX40_14">Să aduci şi pe fiii lui, să-i îmbraci cu hitoane,</span>
<span class="v-num v-15">15&nbsp;</span><span class="v EX40_15" data-id="EX40_15">Şi să-i ungi, cum ai uns pe tatăl lor, ca să-Mi fie preoţi, şi această ungere îi va sfinţi preoţi pentru totdeauna în neamul lor!"</span>
<span class="v-num v-16">16&nbsp;</span><span class="v EX40_16" data-id="EX40_16">şi a făcut Moise tot; cum i-a poruncit Domnul aşa a făcut:</span>
<span class="v-num v-17">17&nbsp;</span><span class="v EX40_17" data-id="EX40_17">În luna întâi a anului al doilea de la ieşirea lor din Egipt, în ziua întâi a lunii a fost aşezat cortul.</span>
<span class="v-num v-18">18&nbsp;</span><span class="v EX40_18" data-id="EX40_18">Şi a aşezat Moise cortul, a pus postamentele lui, scândurile lui, pârghiile lui şi stâlpii lui;</span>
<span class="v-num v-19">19&nbsp;</span><span class="v EX40_19" data-id="EX40_19">A întins deasupra cortului acoperămintele şi peste aceste acoperăminte a pus acoperişul, cum poruncise Domnul lui Moise.</span>
<span class="v-num v-20">20&nbsp;</span><span class="v EX40_20" data-id="EX40_20">Apoi a luat şi a pus legea în chivot, a petrecut pârghiile prin inelele chivotului şi a pus deasupra, la chivot, capacul;</span>
<span class="v-num v-21">21&nbsp;</span><span class="v EX40_21" data-id="EX40_21">A dus apoi chivotul în cort, a atârnat perdeaua şi a închis chivotul legii, precum poruncise Domnul lui Moise.</span>
<span class="v-num v-22">22&nbsp;</span><span class="v EX40_22" data-id="EX40_22">După aceea a pus masa în cortul adunării, în partea de miazănoapte a cortului, în afară de perdea,</span>
<span class="v-num v-23">23&nbsp;</span><span class="v EX40_23" data-id="EX40_23">Şi a aşezat pe ea pâinile punerii înaintea Domnului, cum poruncise Dumnezeu lui Moise.</span>
<span class="v-num v-24">24&nbsp;</span><span class="v EX40_24" data-id="EX40_24">Sfeşnicul l-a aşezat în cortul adunării, în fata mesei, în partea de miazăzi a cortului,</span>
<span class="v-num v-25">25&nbsp;</span><span class="v EX40_25" data-id="EX40_25">Şi a aprins candelele lui înaintea Domnului, precum poruncise Domnul lui Moise.</span>
<span class="v-num v-26">26&nbsp;</span><span class="v EX40_26" data-id="EX40_26">A aşezat jertfelnicul cel de aur în cortul adunării, înaintea perdelei,</span>
<span class="v-num v-27">27&nbsp;</span><span class="v EX40_27" data-id="EX40_27">Şi a aprins pe el tămâie mirositoare, cum poruncise Domnul lui Moise;</span>
<span class="v-num v-28">28&nbsp;</span><span class="v EX40_28" data-id="EX40_28">A atârnat perdeaua la uşa cortului;</span>
<span class="v-num v-29">29&nbsp;</span><span class="v EX40_29" data-id="EX40_29">Iar jertfelnicul arderilor de tot l-a aşezat la intrarea în cortul adunării şi a pus pe el arderi de tot şi prinoase de pâine, cum poruncise Domnul lui Moise.</span>
<span class="v-num v-30">30&nbsp;</span><span class="v EX40_30" data-id="EX40_30">Apoi a aşezat baia între cortul adunării şi jertfelnic şi a turnat în ea apă pentru spălat;</span>
<span class="v-num v-31">31&nbsp;</span><span class="v EX40_31" data-id="EX40_31">Moise, Aaron şi fiii lui trebuia să-şi spele din ea mâinile şi picioarele;</span>
<span class="v-num v-32">32&nbsp;</span><span class="v EX40_32" data-id="EX40_32">Când intrau ei în cortul adunării sau când se apropiau de jertfelnic ca să slujească, se spălau din ea cum poruncise Domnul lui Moise.</span>
<span class="v-num v-33">33&nbsp;</span><span class="v EX40_33" data-id="EX40_33">După aceea au pus împrejmuirea curţii împrejurul cortului şi a jertfelnicului şi a atârnat perdeaua la intrarea curţii. Şi aşa a isprăvit Moise lucrările.</span>
<span class="v-num v-34">34&nbsp;</span><span class="v EX40_34" data-id="EX40_34">Atunci un nor a acoperit cortul adunării şi locaşul s-a umplut de slava Domnului;</span>
<span class="v-num v-35">35&nbsp;</span><span class="v EX40_35" data-id="EX40_35">Şi Moise n-a putut să intre în cortul adunării, pentru că-l cuprinsese pe acesta norul şi slava Domnului umpluse locaşul.</span>
<span class="v-num v-36">36&nbsp;</span><span class="v EX40_36" data-id="EX40_36">În tot timpul călătoriei fiilor lui Israel, când se ridica norul de pe cort, atunci plecau la drum,</span>
<span class="v-num v-37">37&nbsp;</span><span class="v EX40_37" data-id="EX40_37">Iar de nu se ridica norul, nici ei nu plecau la drum până nu se ridica;</span>
<span class="v-num v-38">38&nbsp;</span><span class="v EX40_38" data-id="EX40_38">Pentru că în tot timpul călătoriei, ziua stătea peste cort norul Domnului, iar noaptea se afla peste el foc, înaintea ochilor întregii case a lui Israel.</span>
</div>
</div>
<div class="footnotes">

</div>

<div class="footer"><div class="nav">
<a class="prev" href="EX39.html">&lt;</a>
<a class="home" href="index.html">=</a>
<a class="next" href="LV1.html">&gt;</a>
</div></div>
</body>
</html>