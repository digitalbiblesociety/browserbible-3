<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>LEVITICUL A TREIA CARTE A LUI MOISE 15 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="LV.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="LV.html">LEVITICUL A TREIA CARTE A LUI MOISE 15</a><a class="prev" href="LV14.html">&lt;</a>
<a class="home" href="index.html">=</a>
<a class="next" href="LV16.html">&gt;</a>
</div></div>
<div class="section chapter LV LV15 ron_roa ron " dir="ltr" lang="ro" data-id="LV15" data-nextid="LV16" data-previd="LV14">
<div class="c">15</div>
<div class="p">
<span class="v-num v-1">1&nbsp;</span><span class="v LV15_1" data-id="LV15_1">Şi a grăit Domnul către Moise şi către Aaron, zicând:</span>
<span class="v-num v-2">2&nbsp;</span><span class="v LV15_2" data-id="LV15_2">"Grăieşte către fiii lui Israel şi spune-le:Când un bărbat, oricare-ar fi el, va avea scurgere din trupul său , scurgerea lui este necurată.</span>
<span class="v-num v-3">3&nbsp;</span><span class="v LV15_3" data-id="LV15_3">Iată care este legea privitoare la necurăţia lui: fie că din trup se face scurgere de sămânţă, fie că ea s'a oprit a se mai scurge din trup, aceasta-i necurăţie într'însul pe toată durata scurgerii ei din trup sau a încetării de a se mai scurge; necurăţie îi este.</span>
<span class="v-num v-4">4&nbsp;</span><span class="v LV15_4" data-id="LV15_4">Orice pat pe care va dormi cel ce are scurgere este necurat; tot lucrul pe care va şedea cel ce are scurgere este necurat.</span>
<span class="v-num v-5">5&nbsp;</span><span class="v LV15_5" data-id="LV15_5">Omul care se va atinge de patul aceluia îşi va spăla hainele, se va îmbăia în apă, şi necurat va fi până seara.</span>
<span class="v-num v-6">6&nbsp;</span><span class="v LV15_6" data-id="LV15_6">Cel ce şade pe lucrul pe care-a şezut cel ce are scurgere, acela-şi va spăla hainele, se va îmbăia în apă, şi necurat va fi până seara.</span>
<span class="v-num v-7">7&nbsp;</span><span class="v LV15_7" data-id="LV15_7">Cel ce se va atinge de trupul celui ce are scurgere îşi va spăla hainele, se va îmbăia în apă, şi necurat va fi până seara.</span>
<span class="v-num v-8">8&nbsp;</span><span class="v LV15_8" data-id="LV15_8">Dacă cel ce are scurgere va scuipa pe cel curat, acesta-şi va spăla hainele, se va îmbăia în apă, şi necurat va fi până seara.</span>
<span class="v-num v-9">9&nbsp;</span><span class="v LV15_9" data-id="LV15_9">Oricare din şeile pe care va călări cel ce are scurgere, necurată va fi până seara.</span>
<span class="v-num v-10">10&nbsp;</span><span class="v LV15_10" data-id="LV15_10">Tot cel ce se atinge de câte-au fost sub acela, necurat va fi până seara; iar cel ce le va ridica, îşi va spăla hainele, se va îmbăia în apă, şi necurat va fi până seara.</span>
<span class="v-num v-11">11&nbsp;</span><span class="v LV15_11" data-id="LV15_11">Cel ce va fi atins de cel ce are scurgere fără ca acela să-şi fi spălat mâinile cu apă, îşi va spăla hainele, se va îmbăia în apă, şi necurat va fi până seara.</span>
<span class="v-num v-12">12&nbsp;</span><span class="v LV15_12" data-id="LV15_12">Vasul de lut de care s'a atins cel ce are scurgere, va fi spart; vasul de lemn va fi spălat cu apă, şi curat va fi.</span>
<span class="v-num v-13">13&nbsp;</span><span class="v LV15_13" data-id="LV15_13">Iar când cel ce are scurgere se va curăţi de scurgerea sa, să-şi socotească şapte zile pentru curăţirea sa; el îşi va spăla hainele, îşi va îmbăia trupul în apă , şi curat va fi.</span>
<span class="v-num v-14">14&nbsp;</span><span class="v LV15_14" data-id="LV15_14">În cea de a opta zi va lua cu sine două turturele - sau doi pui de porumbel -, le va aduce'n faţa Domnului, la uşa cortului mărturiei, şi i le va da preotului;</span>
<span class="v-num v-15">15&nbsp;</span><span class="v LV15_15" data-id="LV15_15">iar preotul le va jertfi: una, pentru păcat, iar una, ardere-de-tot; astfel se va ruga preotul pentru el înaintea Domnului, pentru scurgerea lui.</span>
<span class="v-num v-16">16&nbsp;</span><span class="v LV15_16" data-id="LV15_16">Dacă un om va avea descărcare seminală'n timpul somnului, îşi va îmbăia întregul trup în apă, şi necurat va fi până seara.</span>
<span class="v-num v-17">17&nbsp;</span><span class="v LV15_17" data-id="LV15_17">Orice haină şi orice piele atinsă de scurgerea seminală va fi spălată cu apă, şi necurată va fi până seara.</span>
<span class="v-num v-18">18&nbsp;</span><span class="v LV15_18" data-id="LV15_18">Dacă o femeie se va culca cu un bărbat şi el va avea descărcare de sămânţă, fiecare din ei se va îmbăia în apă, şi necuraţi vor fi până seara.</span>
<span class="v-num v-19">19&nbsp;</span><span class="v LV15_19" data-id="LV15_19">Când o femeie are curgere de sânge - curgerea [firească] din trupul său -, timp de şapte zile va rămâne în necurăţia ei. Tot cel ce se va atinge de ea, necurat va fi până seara.</span>
<span class="v-num v-20">20&nbsp;</span><span class="v LV15_20" data-id="LV15_20">Tot lucrul pe care se va culca ea în timpul necurăţiei va fi necurat, şi tot lucrul pe care va şedea, necurat va fi.</span>
<span class="v-num v-21">21&nbsp;</span><span class="v LV15_21" data-id="LV15_21">Tot cel ce se va atinge de patul ei îşi va spăla hainele, se va îmbăia în apă, şi necurat va fi până seara.</span>
<span class="v-num v-22">22&nbsp;</span><span class="v LV15_22" data-id="LV15_22">Tot cel ce se va atinge de vreun lucru pe care a şezut ea, îşi va spăla hainele, se va îmbăia în apă, şi necurat va fi până seara.</span>
<span class="v-num v-23">23&nbsp;</span><span class="v LV15_23" data-id="LV15_23">Iar de se va atinge cineva de ceva din patul ei sau de lucrul pe care a şezut ea, acela necurat va fi până seara.</span>
<span class="v-num v-24">24&nbsp;</span><span class="v LV15_24" data-id="LV15_24">De se va culca cineva cu ea, necurăţia ei îl va atinge şi pe el; necurat va fi el timp de şapte zile, şi orice pat pe care va dormi, necurat va fi.</span>
<span class="v-num v-25">25&nbsp;</span><span class="v LV15_25" data-id="LV15_25">Dacă femeia va avea curgere de sânge timp de mai multe zile, şi nu în timpul necurăţiei sale [fireşti], sau dacă ea are curgere în prelungirea necurăţiei sale [fireşti], atunci, în tot timpul cât îi va curge necurăţia, ea va fi necurată ca şi în timpul necurăţiei sale [fireştiî.</span>
<span class="v-num v-26">26&nbsp;</span><span class="v LV15_26" data-id="LV15_26">Orice pat pe care va dormi în timpul curgerii ei va fi necurat aşa cum e patul în timpul necurăţiei sale [fireşti], şi orice lucru pe care va şedea ea va fi necurat aşa cum necurat este în timpul necurăţiei sale [fireştiî.</span>
<span class="v-num v-27">27&nbsp;</span><span class="v LV15_27" data-id="LV15_27">Tot cel ce se va atinge de acel [lucru], necurat va fi; el îşi va spăla hainele, îşi va îmbăia trupul în apă, şi necurat va fi până seara.</span>
<span class="v-num v-28">28&nbsp;</span><span class="v LV15_28" data-id="LV15_28">Când ea va fi curăţită de curgerea ei, să-şi socotească şapte zile, şi după aceea curată va fi.</span>
<span class="v-num v-29">29&nbsp;</span><span class="v LV15_29" data-id="LV15_29">În cea de a opta zi va lua cu sine două turturele - sau doi pui de porumbel - şi i le va aduce preotului, la uşa cortului mărturiei;</span>
<span class="v-num v-30">30&nbsp;</span><span class="v LV15_30" data-id="LV15_30">iar preotul le va jertfi: una, pentru păcat, iar una, ardere-de-tot; şi astfel se va ruga preotul în faţa Domnului pentru ea, pentru curgerea ei cea necurată.</span>
<span class="v-num v-31">31&nbsp;</span><span class="v LV15_31" data-id="LV15_31">Aşa să-i feriţi pe fiii lui Israel de necurăţenia lor, ca să nu moară ei în propria lor necurăţie prin aceea că-Mi spurcă locaşul care este'n mijlocul lor.</span>
<span class="v-num v-32">32&nbsp;</span><span class="v LV15_32" data-id="LV15_32">Aceasta este legea pentru cel ce are scurgere, sau pentru cel ce are descărcare seminală care-l face necurat,</span>
<span class="v-num v-33">33&nbsp;</span><span class="v LV15_33" data-id="LV15_33">sau pentru aceea care-i bolnavă'ntru necurăţia ei [firească]; adică pentru oricine, bărbat sau femeie, care are o curgere, ca şi pentru bărbatul ce se culcă cu o femeie în stare de necurăţie".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="LV14.html">&lt;</a>
<a class="home" href="index.html">=</a>
<a class="next" href="LV16.html">&gt;</a>
</div></div>
</body>
</html>