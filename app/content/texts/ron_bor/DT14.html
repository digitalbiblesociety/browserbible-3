<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>DEUTERONOMUL 14 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="DT.html">Biblia Ortodoxă Română Sinodală (2006)</a><a class="location" href="DT.html">DEUTERONOMUL 14</a><a class="prev" href="DT13.html">&lt;</a>
<a class="home" href="index.html">=</a>
<a class="next" href="DT15.html">&gt;</a>
</div></div>
<div class="section chapter DT DT14 ron_bor ron " dir="ltr" lang="ro" data-id="DT14" data-nextid="DT15" data-previd="DT13">
<div class="c">14</div>
<div class="p">
<span class="v-num v-1">1&nbsp;</span><span class="v DT14_1" data-id="DT14_1">"Voi sunteţi fiii Domnului Dumnezeului vostru; să nu faceţi crestături pe trupul vostru şi să nu vă tundeţi părul de deasupra ochilor voştri, pentru morţi;</span>
<span class="v-num v-2">2&nbsp;</span><span class="v DT14_2" data-id="DT14_2">Căci voi sunteţi poporul sfânt al Domnului Dumnezeului vostru şi pe voi v-a ales Domnul ca să-I fiţi poporul Lui de moştenire dintre toate popoarele câte sunt pe pământ.</span>
<span class="v-num v-3">3&nbsp;</span><span class="v DT14_3" data-id="DT14_3">Să nu mâncaţi nici un lucru necurat.</span>
<span class="v-num v-4">4&nbsp;</span><span class="v DT14_4" data-id="DT14_4">Iată dobitoacele pe care le puteţi mânca:</span>
<span class="v-num v-5">5&nbsp;</span><span class="v DT14_5" data-id="DT14_5">Boul, oaia, capra, cerbul, gazela, antilopa, ţapul, cerboaica, boul sălbatic şi capra sălbatică.</span>
<span class="v-num v-6">6&nbsp;</span><span class="v DT14_6" data-id="DT14_6">Orice dobitoc care are copita despicată, cu spintecătură adâncă între amândouă părţile copitei şi care dobitoc rumegă mâncarea, se mănâncă.</span>
<span class="v-num v-7">7&nbsp;</span><span class="v DT14_7" data-id="DT14_7">Dintre cele ce îşi rumegă mâncarea sau îşi au copita despicată printr-o spintecătură adâncă, numai acestea nu se mănâncă: cămila, iepurele şi iepurele de casă, pentru că, deşi acestea îşi rumegă mâncarea, dar nu-şi au copita despicată, acestea sunt necurate pentru voi.</span>
<span class="v-num v-8">8&nbsp;</span><span class="v DT14_8" data-id="DT14_8">Nu se mănâncă porcul, pentru că, deşi are copita despicată, nu îşi rumegă mâncarea; acesta este necurat pentru voi. Carnea acestora să n-o mâncaţi şi de stârvurile lor să nu vă atingeţi.</span>
<span class="v-num v-9">9&nbsp;</span><span class="v DT14_9" data-id="DT14_9">Din toate vietăţile care sunt în apă, să mâncaţi pe acelea care au aripi şi solzi;</span>
<span class="v-num v-10">10&nbsp;</span><span class="v DT14_10" data-id="DT14_10">Iar pe toate celelalte, care n-au aripi şi solzi, să nu le mâncaţi; necurate sunt pentru voi.</span>
<span class="v-num v-11">11&nbsp;</span><span class="v DT14_11" data-id="DT14_11">Orice pasăre curată s-o mâncaţi.</span>
<span class="v-num v-12">12&nbsp;</span><span class="v DT14_12" data-id="DT14_12">Dar din ele să nu mâncaţi pe acestea: vulturul, vulturul răpitor şi vulturul de mare,</span>
<span class="v-num v-13">13&nbsp;</span><span class="v DT14_13" data-id="DT14_13">Corbul, şoimul, gaia cu soiurile ei,</span>
<span class="v-num v-14">14&nbsp;</span><span class="v DT14_14" data-id="DT14_14">Tot soiul de ciori,</span>
<span class="v-num v-15">15&nbsp;</span><span class="v DT14_15" data-id="DT14_15">Struţul, cucuveaua, pescăruşul şi uliul cu soiurile lui,</span>
<span class="v-num v-16">16&nbsp;</span><span class="v DT14_16" data-id="DT14_16">Huhurezul, ibisul şi lebăda,</span>
<span class="v-num v-17">17&nbsp;</span><span class="v DT14_17" data-id="DT14_17">Pelicanul, porfirionul şi corbul de mare,</span>
<span class="v-num v-18">18&nbsp;</span><span class="v DT14_18" data-id="DT14_18">Cocostârcul, pupăza cu soiurile ei şi liliacul.</span>
<span class="v-num v-19">19&nbsp;</span><span class="v DT14_19" data-id="DT14_19">Toate înaripatele târâtoare sunt necurate pentru voi; să nu le mâncaţi.</span>
<span class="v-num v-20">20&nbsp;</span><span class="v DT14_20" data-id="DT14_20">Orice pasăre curată s-o mâncaţi.</span>
<span class="v-num v-21">21&nbsp;</span><span class="v DT14_21" data-id="DT14_21">Să nu mâncaţi nici o mortăciune, ci s-o dai străinului de alt neam ce se va întâmpla să locuiască în casa ta; acela s-o mănânce sau să i-o vinzi, căci tu eşti poporul sfânt al Domnului Dumnezeului tău. Să nu fierbi iedul în laptele mamei sale.</span>
<span class="v-num v-22">22&nbsp;</span><span class="v DT14_22" data-id="DT14_22">Să osebeşti zeciuială din toate veniturile semănăturilor tale, care-ţi vin din ţarina ta în. fiecare an,</span>
<span class="v-num v-23">23&nbsp;</span><span class="v DT14_23" data-id="DT14_23">Şi să mănânci înaintea Domnului Dumnezeului tău, la locul ce-l va alege El, ca să-I fie numele acolo; adu zeciuială din pâinea ta, din vinul tău, din untdelemnul tău şi pe întâii născuţi ai vitelor tale mari şi ai vitelor tale mărunte, ca să te înveţi a te teme de Domnul Dumnezeul tău în toate zilele.</span>
<span class="v-num v-24">24&nbsp;</span><span class="v DT14_24" data-id="DT14_24">Iar de va fi pentru tine drumul lung, încât să nu poţi aduce acestea, pentru că este departe de tine locul pe care l-a ales Domnul Dumnezeul tău, ca să-şi pună acolo numele Său, şi Domnul Dumnezeul tău te-a binecuvântat,</span>
<span class="v-num v-25">25&nbsp;</span><span class="v DT14_25" data-id="DT14_25">Atunci schimbă acestea pe argint şi ia argintul în mâna ta şi vino la locul pe care 1-a ales Domnul Dumnezeul tău;</span>
<span class="v-num v-26">26&nbsp;</span><span class="v DT14_26" data-id="DT14_26">Apoi cumpără pe argintul acesta tot ce doreşte sufletul tău: boi, oi, vin, sicheră şi orice îţi pofteşte sufletul tău, şi mănâncă acolo înaintea Domnului Dumnezeului tău şi te veseleşte, tu şi familia ta.</span>
<span class="v-num v-27">27&nbsp;</span><span class="v DT14_27" data-id="DT14_27">Dar pe levitul care este în locaşurile tale să nu-l părăseşti, căci el nu are parte şi moştenire cu tine.</span>
<span class="v-num v-28">28&nbsp;</span><span class="v DT14_28" data-id="DT14_28">Iar după trecerea a trei ani, ia toate zeciuielile veniturilor tale din anul acela şi le pune în locaşurile tale;</span>
<span class="v-num v-29">29&nbsp;</span><span class="v DT14_29" data-id="DT14_29">Şi să vină levitul, căci el nu are parte şi moştenire cu tine, şi străinul şi orfanul şi văduva care se află în sălaşurile tale şi să mănânce şi să se sature, ca să te binecuvânteze Domnul Dumnezeul tău în toate lucrurile mâinilor tale, pe care le vei face tu".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="DT13.html">&lt;</a>
<a class="home" href="index.html">=</a>
<a class="next" href="DT15.html">&gt;</a>
</div></div>
</body>
</html>