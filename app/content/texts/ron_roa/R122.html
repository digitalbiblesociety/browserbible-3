<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNTÂI PARALIPOMENA 22 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="R1.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="R1.html">CARTEA ÎNTÂI PARALIPOMENA 22</a><a class="prev" href="R121.html">&lt;</a>
<a class="home" href="index.html">=</a>
<a class="next" href="R123.html">&gt;</a>
</div></div>
<div class="section chapter R1 R122 ron_roa ron " dir="ltr" lang="ro" data-id="R122" data-nextid="R123" data-previd="R121">
<div class="c">22</div>
<div class="p">
<span class="v-num v-1">1&nbsp;</span><span class="v R122_1" data-id="R122_1">Şi a zis David: "Iată casa Domnului Dumnezeu şi iată jertfelnicul lui Israel pentru arderile-de-tot!"</span>
<span class="v-num v-2">2&nbsp;</span><span class="v R122_2" data-id="R122_2">Şi a poruncit David să-i adune pe toţi străinii din ţara lui Israel. Şi i-a pus cioplitori de piatră, ca să cioplească pietre netede pentru zidirea templului lui Dumnezeu.</span>
<span class="v-num v-3">3&nbsp;</span><span class="v R122_3" data-id="R122_3">Şi a pregătit David mult fier pentru piroanele uşilor şi ale porţilor, ca şi pentru legăturile lor; şi aramă atât de multă, încât nu mai putea fi cântărită;</span>
<span class="v-num v-4">4&nbsp;</span><span class="v R122_4" data-id="R122_4">şi lemn de cedru nemăsurat, de vreme ce Sidonienii şi Tirienii îi aduceau lui David lemn de cedru din belşug.</span>
<span class="v-num v-5">5&nbsp;</span><span class="v R122_5" data-id="R122_5">Şi a zis David: "Solomon, fiul meu, este încă foarte tânăr, dar casa care-I va fi zidită Domnului trebuie să fie foarte măreaţă şi vestită şi slăvită în tot pământul; eu îi voi face pregătirile". Şi a făcut David belşug de pregătiri înainte de a muri.</span>
<span class="v-num v-6">6&nbsp;</span><span class="v R122_6" data-id="R122_6">Şi l-a chemat pe Solomon, fiul său, şi i-a poruncit să-I zidească Domnului, Dumnezeului lui Israel, templu.</span>
<span class="v-num v-7">7&nbsp;</span><span class="v R122_7" data-id="R122_7">Şi i-a zis David lui Solomon: "Fiule, eu îmi pusesem la inimă să-I zidesc casă numelui Domnului Dumnezeu.</span>
<span class="v-num v-8">8&nbsp;</span><span class="v R122_8" data-id="R122_8">Dar a fost către mine cuvântul Domnului, zicând: - Tu ai vărsat sânge din belşug şi ai purtat războaie mari; nu tu îi vei zidi numelui Meu casă, fiindcă tu ai vărsat în faţa mea mult sânge pe pământ.</span>
<span class="v-num v-9">9&nbsp;</span><span class="v R122_9" data-id="R122_9">Iată, un fiu ţi se va naşte; el va fi un bărbat al odihnei; Eu îi voi da odihnă din partea tuturor vrăjmaşilor lui dimprejur, căci numele lui va fi Solomon, iar Eu îi voi da lui Israel pace şi linişte în zilele lui.</span>
<span class="v-num v-10">10&nbsp;</span><span class="v R122_10" data-id="R122_10">El îi va zidi casă numelui Meu şi el îmi va fi Mie fiu şi eu îi voi fi lui Tată, iar Eu voi întări pe veci tronul domniei lui în Israel.</span>
<span class="v-num v-11">11&nbsp;</span><span class="v R122_11" data-id="R122_11">Şi acum, fiul meu, Domnul va fi cu tine şi te va face să propăşeşti; şi tu Îi vei zidi casă Domnului Dumnezeu, aşa cum El a grăit despre tine.</span>
<span class="v-num v-12">12&nbsp;</span><span class="v R122_12" data-id="R122_12">Numai să-ţi dea Domnul înţelepciune şi pricepere şi să te întărească peste Israel pentru ca tu să păzeşti şi să plineşti legea Domnului, Dumnezeului tău.</span>
<span class="v-num v-13">13&nbsp;</span><span class="v R122_13" data-id="R122_13">Atunci te va face El să propăşeşti, dacă tu te vei îngriji să plineşti poruncile şi judecăţile pe care Domnul i le-a poruncit lui Moise pentru Israel; fii bărbat şi puternic!; şi nu te teme, nici să te sperii!</span>
<span class="v-num v-14">14&nbsp;</span><span class="v R122_14" data-id="R122_14">Iată, eu, din sărăcia mea, am pregătit pentru casa Domnului o sută de mii de talanţi de aur şi un milion de talanţi de argint; de asemenea, aramă şi fier fără măsură, căci se află din belşug; am pregătit lemnărie şi piatră; la acestea tu vei adăuga.</span>
<span class="v-num v-15">15&nbsp;</span><span class="v R122_15" data-id="R122_15">Ai cu tine o mulţime de lucrători: meşteri, zidari în piatră, dulgheri pentru lemnărie, toţi iscusiţi în orice fel de lucru.</span>
<span class="v-num v-16">16&nbsp;</span><span class="v R122_16" data-id="R122_16">Aur, argint, aramă şi fier ai cât nu se poate cântări. Ridică-te şi fă!, şi Domnul va fi cu tine".</span>
<span class="v-num v-17">17&nbsp;</span><span class="v R122_17" data-id="R122_17">David le-a poruncit tuturor mai-marilor lui Israel să-l ajute pe Solomon, fiul său:</span>
<span class="v-num v-18">18&nbsp;</span><span class="v R122_18" data-id="R122_18">"Oare nu e Domnul cu voi?; El v'a dat pace din toate părţile, căci El i-a dat în mâinile voastre pe locuitorii ţării, iar ţara s'a supus în faţa Domnului şi în faţa poporului Său.</span>
<span class="v-num v-19">19&nbsp;</span><span class="v R122_19" data-id="R122_19">Aşadar, puneţi-vă la inimă şi la suflet să-L căutaţi pe Domnul, Dumnezeul vostru; şi ridicaţi-vă şi zidiţi-I casă sfântă Domnului, Dumnezeului vostru, ca să aduceţi chivotul legământului Domnului şi sfintele vase ale lui Dumnezeu în templul care va fi zidit în numele Domnului!"</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="R121.html">&lt;</a>
<a class="home" href="index.html">=</a>
<a class="next" href="R123.html">&gt;</a>
</div></div>
</body>
</html>