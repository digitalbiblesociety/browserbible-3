<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNTÂI A REGILOR 29 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="S1.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="S1.html">CARTEA ÎNTÂI A REGILOR 29</a><a class="prev" href="S128.html">&lt;</a>
<a class="home" href="index.html">=</a>
<a class="next" href="S130.html">&gt;</a>
</div></div>
<div class="section chapter S1 S129 ron_roa ron " dir="ltr" lang="ro" data-id="S129" data-nextid="S130" data-previd="S128">
<div class="c">29</div>
<div class="p">
<span class="v-num v-1">1&nbsp;</span><span class="v S129_1" data-id="S129_1">Filistenii şi-au adunat toate oştile la Afec, iar Israeliţii şi-au aşezat tabăra la Izvorul ce se află în Izreel.</span>
<span class="v-num v-2">2&nbsp;</span><span class="v S129_2" data-id="S129_2">Căpeteniile Filistenilor mergeau cu sutele şi cu miile, în timp ce David şi oamenii săi mergeau la urmă cu Achiş.</span>
<span class="v-num v-3">3&nbsp;</span><span class="v S129_3" data-id="S129_3">Şi au zis căpeteniile Filistenilor: "Cine sunt umblăreţii aceştia?" Iar Achiş a zis către căpeteniile Filistenilor: "Oare nu acesta este David, slujitorul lui Saul, regele lui Israel? El a fost multă vreme cu noi, şi nici acum, în cel de al doilea an, nu am aflat în el nici o greşală, din ziua'n care a venit la mine şi până'n ziua de azi".</span>
<span class="v-num v-4">4&nbsp;</span><span class="v S129_4" data-id="S129_4">Atunci căpeteniile Filistenilor s'au mâniat pe el şi i-au zis: "Dă-i drumul acestui om, să se ducă la locul lui, acolo unde l-ai pus tu, iar nu să vină cu noi la război şi să uneltească împotriva taberei. Fiindcă, la drept vorbind, cum o să se pună el bine cu stăpânul său? oare nu cu capetele acestor oameni?</span>
<span class="v-num v-5">5&nbsp;</span><span class="v S129_5" data-id="S129_5">Oare nu el este David, căruia dănţuitoarele începuseră a-i cânta:"Saul şi-a biruit miile,iar David miriadele".</span>
<span class="v-num v-6">6&nbsp;</span><span class="v S129_6" data-id="S129_6">Atunci Achiş l-a chemat pe David şi i-a zis: "Viu este Domnul, că tu eşti drept şi bun în ochii mei, şi tot aşa este ieşirea şi intrarea ta cu mine în tabără; că din ziua'n care ai venit la mine şi până'n ziua de astăzi n'am aflat în tine nimic rău, dar în ochii căpeteniilor nu eşti bun.</span>
<span class="v-num v-7">7&nbsp;</span><span class="v S129_7" data-id="S129_7">Şi acum, întoarce-te şi du-te în pace; numai aşa nu vei face nici un rău în ochii căpeteniilor Filistenilor".</span>
<span class="v-num v-8">8&nbsp;</span><span class="v S129_8" data-id="S129_8">Iar David a zis către Achiş: "Ce ţi-am făcut eu ţie? şi ce-ai aflat tu în robul tău din ziua'n care ţi-am venit în faţă şi până'n ziua de astăzi, de nu pot să vin şi să mă bat împotriva duşmanilor domnului meu regele?"</span>
<span class="v-num v-9">9&nbsp;</span><span class="v S129_9" data-id="S129_9">Iar Achiş i-a răspuns lui David: "Ştiu că'n ochii mei eşti bun ca un înger al lui Dumnezeu , dar căpeteniile Filistenilor zic: El nu va merge cu noi la război!</span>
<span class="v-num v-10">10&nbsp;</span><span class="v S129_10" data-id="S129_10">Şi acum, sculaţi-vă dis-de-dimineaţă, tu şi slujitorii domnului tău care au venit cu tine, şi mergeţi la locul pe care vi l-am rânduit; şi gând rău să nu pui în inima ta, că bun eşti tu înaintea mea. Sculaţi-vă devreme - când se luminează de ziuă să fiţi pe drum - şi duceţi-vă!"</span>
<span class="v-num v-11">11&nbsp;</span><span class="v S129_11" data-id="S129_11">Iar David şi oamenii lui s'au sculat devreme ca să plece la drum şi să păzească pământul Filistenilor; iar Filistenii s'au dus la război împotriva lui Israel.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="S128.html">&lt;</a>
<a class="home" href="index.html">=</a>
<a class="next" href="S130.html">&gt;</a>
</div></div>
</body>
</html>