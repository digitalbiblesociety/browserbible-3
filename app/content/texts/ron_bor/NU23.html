<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>NUMERII 23 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="NU.html">Biblia Ortodoxă Română Sinodală (2006)</a><a class="location" href="NU.html">NUMERII 23</a><a class="prev" href="NU22.html">&lt;</a>
<a class="home" href="index.html">=</a>
<a class="next" href="NU24.html">&gt;</a>
</div></div>
<div class="section chapter NU NU23 ron_bor ron " dir="ltr" lang="ro" data-id="NU23" data-nextid="NU24" data-previd="NU22">
<div class="c">23</div>
<div class="p">
<span class="v-num v-1">1&nbsp;</span><span class="v NU23_1" data-id="NU23_1">Atunci a zis Valaam către Balac: "Zideşte-mi aici şapte jertfelnice şi pregăteşte-mi şapte viţei şi şapte berbeci".</span>
<span class="v-num v-2">2&nbsp;</span><span class="v NU23_2" data-id="NU23_2">Şi a făcut Balac după cum zisese Valaam: au ridicat Balac şi Valaam câte un viţel şi câte un berbec pe fiecare jertfelnic.</span>
<span class="v-num v-3">3&nbsp;</span><span class="v NU23_3" data-id="NU23_3">Apoi a zis Valaam către Balac: "Stai lângă jertfa ta, iar eu mă duc, că poate îmi va ieşi Domnul înainte şi ce-mi va descoperi El aceea îţi voi spune". Şi a rămas Balac lângă jertfa sa, iar Valaam s-a dus într-un loc înalt să întrebe pe Dumnezeu.</span>
<span class="v-num v-4">4&nbsp;</span><span class="v NU23_4" data-id="NU23_4">Şi S-a arătat Dumnezeu lui Valaam şi a zis Valaam către El: "Am zidit şapte jertfelnice şi am suit câte un viţel şi câte un berbec pe fiecare jertfelnic".</span>
<span class="v-num v-5">5&nbsp;</span><span class="v NU23_5" data-id="NU23_5">Iar Domnul a pus cuvânt în gura lui Valaam şi a zis: "Întoarce-te la Balac şi să-i zici aşa!"</span>
<span class="v-num v-6">6&nbsp;</span><span class="v NU23_6" data-id="NU23_6">Şi s-a întors la acesta şi iată el stătea la arderile de tot ale lui şi toate căpeteniile Moabului erau cu el. Şi a fost peste el Duhul Domnului şi şi-a rostit cuvântul său, zicând:</span>
<span class="v-num v-7">7&nbsp;</span><span class="v NU23_7" data-id="NU23_7">"Din Mesopotamia m-a adus Balac, regele Moabului, din munţii Răsăritului şi mi-a zis: Vino şi-mi blesteamă pe Iacov, vino şi osândeşte pe Israel!</span>
<span class="v-num v-8">8&nbsp;</span><span class="v NU23_8" data-id="NU23_8">Cum să blestem pe cel ce nu-l blesteamă Dumnezeu? Sau cum să osândesc pe cel ce nu-l osândeşte Dumnezeu?</span>
<span class="v-num v-9">9&nbsp;</span><span class="v NU23_9" data-id="NU23_9">De pe vârful muntelui mă uit la el şi de pe dealuri îl privesc. Iată un popor care trăieşte deosebi şi nu se numără cu alte popoare.</span>
<span class="v-num v-10">10&nbsp;</span><span class="v NU23_10" data-id="NU23_10">Cine va număra pe urmaşii lui Iacov şi gloatele din Israel cine le va socoti? Să moară sufletul meu moartea drepţilor acestora şi să fie sfârşitul meu ca sfârşitul lor!"</span>
<span class="v-num v-11">11&nbsp;</span><span class="v NU23_11" data-id="NU23_11">Atunci a zis Balac către Valaam: "Ce mi-ai făcut? Eu te-am adus să-mi blestemi pe vrăjmaşii mei şi iată tu îi binecuvântezi!"</span>
<span class="v-num v-12">12&nbsp;</span><span class="v NU23_12" data-id="NU23_12">Valaam însă a zis către Balac: "Oare să nu spun eu lui Balac ceea ce-mi pune Domnul în gură?"</span>
<span class="v-num v-13">13&nbsp;</span><span class="v NU23_13" data-id="NU23_13">Iar Balac a zis către el: "Vino cu mine în alt loc, de unde nu-l vei vedea tot, ci numai o parte din el vei vedea, iar tot nu-l vei vedea: să mi-l blestemi de acolo".</span>
<span class="v-num v-14">14&nbsp;</span><span class="v NU23_14" data-id="NU23_14">Şi l-a dus pe el la locul de strajă, pe vârful muntelui Fazga, şi a zidit acolo şapte jertfelnice şi a pus câte un viţel şi câte un berbec pe fiecare jertfelnic.</span>
<span class="v-num v-15">15&nbsp;</span><span class="v NU23_15" data-id="NU23_15">Şi a zis Valaam către Balac: "Stai aici lângă jertfa ta, iar eu mă duc să întreb pe Dumnezeu!"</span>
<span class="v-num v-16">16&nbsp;</span><span class="v NU23_16" data-id="NU23_16">Atunci a întâmpinat Dumnezeu pe Valaam şi a pus cuvânt în gura lui şi a zis: "Întoarce-te la Balac şi să-i grăieşti acestea".</span>
<span class="v-num v-17">17&nbsp;</span><span class="v NU23_17" data-id="NU23_17">Şi s-a întors la el şi stătea la jertfa sa cu toate căpeteniile Moabului. Şi l-a întrebat Balac: "Ce ţi-a spus Domnul?"</span>
<span class="v-num v-18">18&nbsp;</span><span class="v NU23_18" data-id="NU23_18">Iar el şi-a rostit cuvântul său şi a zis: "Scoală şi ascultă Balac! Ia aminte la mine, fiul lui Sefor!</span>
<span class="v-num v-19">19&nbsp;</span><span class="v NU23_19" data-id="NU23_19">Dumnezeu nu este ca omul, ca să-L minţi, nici ca fiul omului, ca să-I pară rău. Au zice-va El şi nu va face? Sau va grăi şi nu va împlini?</span>
<span class="v-num v-20">20&nbsp;</span><span class="v NU23_20" data-id="NU23_20">Iată am primit poruncă să binecuvântez; El a binecuvântat şi eu nu pot întoarce binecuvântarea.</span>
<span class="v-num v-21">21&nbsp;</span><span class="v NU23_21" data-id="NU23_21">El nu vede nedreptate în Iacov şi nu zăreşte silnicie în Israel; Domnul Dumnezeul său este cu el şi în mijlocul lui se aude strigăt de veselie ca pentru un împărat.</span>
<span class="v-num v-22">22&nbsp;</span><span class="v NU23_22" data-id="NU23_22">Dumnezeu l-a scos din Egipt, puterea lui este ca a unui taur.</span>
<span class="v-num v-23">23&nbsp;</span><span class="v NU23_23" data-id="NU23_23">Pentru că nu este vrăjitorie în Iacov, nici farmece în Israel, la vreme se va spune lui Iacov şi lui Israel; cele ce vrea să plinească Dumnezeu!</span>
<span class="v-num v-24">24&nbsp;</span><span class="v NU23_24" data-id="NU23_24">Iată un popor care se ridică asemenea unei leoaice şi ca un leu se scoală, care nu se culcă până n-a sfâşiat prada şi până n-a băut sângele ucişilor!"</span>
<span class="v-num v-25">25&nbsp;</span><span class="v NU23_25" data-id="NU23_25">Zis-a Balac către Valaam: "Nici de blestemat să nu-l blestemi, nici de binecuvântat să nu-l binecuvântezi".</span>
<span class="v-num v-26">26&nbsp;</span><span class="v NU23_26" data-id="NU23_26">Iar Valaam a răspuns şi a zis către Balac: "Nu ţi-am grăit eu, oare, că voi face ce-mi va spune Domnul?"</span>
<span class="v-num v-27">27&nbsp;</span><span class="v NU23_27" data-id="NU23_27">Atunci a zis Balac către Valaam: "Hai să te duc în alt loc: poate-I va plăcea lui Dumnezeu şi mi-I vei blestema de acolo".</span>
<span class="v-num v-28">28&nbsp;</span><span class="v NU23_28" data-id="NU23_28">Şi a luat Balac pe Valaam pe vârful lui Peor, care priveşte spre pustie.</span>
<span class="v-num v-29">29&nbsp;</span><span class="v NU23_29" data-id="NU23_29">Aici Valaam a zis către Balac: "Zideşte-mi şapte jertfelnice şi pregăteşte-mi şapte viţei şi şapte berbeci",</span>
<span class="v-num v-30">30&nbsp;</span><span class="v NU23_30" data-id="NU23_30">Şi a făcut Balac, cum a zis Valaam, şi a pus câte un viţel şi câte un berbec pe fiecare jertfelnic.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="NU22.html">&lt;</a>
<a class="home" href="index.html">=</a>
<a class="next" href="NU24.html">&gt;</a>
</div></div>
</body>
</html>