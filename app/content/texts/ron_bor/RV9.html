<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>APOCALIPSA 9 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="RV.html">Biblia Ortodoxă Română Sinodală (2006)</a><a class="location" href="RV.html">APOCALIPSA 9</a><a class="prev" href="RV8.html">&lt;</a>
<a class="home" href="index.html">=</a>
<a class="next" href="RV10.html">&gt;</a>
</div></div>
<div class="section chapter RV RV9 ron_bor ron " dir="ltr" lang="ro" data-id="RV9" data-nextid="RV10" data-previd="RV8">
<div class="c">9</div>
<div class="p">
<span class="v-num v-1">1&nbsp;</span><span class="v RV9_1" data-id="RV9_1">Şi a trâmbiţat al cincilea înger, şi am văzut o stea căzută din cer pe pământ şi i s-a dat cheia fântânii adâncului.</span>
<span class="v-num v-2">2&nbsp;</span><span class="v RV9_2" data-id="RV9_2">Şi a deschis fântâna adâncului şi fum s-a ridicat din fântână, ca fumul unui cuptor mare, şi soarele şi văzduhul s-au întunecat de fumul fântânii.</span>
<span class="v-num v-3">3&nbsp;</span><span class="v RV9_3" data-id="RV9_3">Şi din fum au ieşit lăcuste pe pământ şi li s-a dat lor putere precum au putere scorpiile pământului.</span>
<span class="v-num v-4">4&nbsp;</span><span class="v RV9_4" data-id="RV9_4">Şi li s-a poruncit să nu vatăme iarba pământului şi nici o verdeaţă şi nici un copac, fără numai pe oamenii care nu au pecetea lui Dumnezeu pe frunţile lor.</span>
<span class="v-num v-5">5&nbsp;</span><span class="v RV9_5" data-id="RV9_5">Şi nu li s-a dat ca să-i omoare, ci ca să fie chinuiţi cinci luni; şi chinul lor este la fel cu chinul scorpiei, când a înţepat pe om.</span>
<span class="v-num v-6">6&nbsp;</span><span class="v RV9_6" data-id="RV9_6">Şi în zilele acelea vor căuta oamenii moartea şi nu o vor afla şi vor dori să moară; moartea însă va fugi de ei.</span>
<span class="v-num v-7">7&nbsp;</span><span class="v RV9_7" data-id="RV9_7">Iar înfăţişarea lăcustelor era asemenea unor cai pregătiţi de război. Pe capete aveau cununi ca de aur, şi feţele lor erau ca nişte feţe de oameni.</span>
<span class="v-num v-8">8&nbsp;</span><span class="v RV9_8" data-id="RV9_8">Şi aveau păr ca părul de femei şi dinţii lor erau ca dinţii leilor.</span>
<span class="v-num v-9">9&nbsp;</span><span class="v RV9_9" data-id="RV9_9">Şi aveau platoşe ca platoşele de fier, iar vuietul aripilor era la fel cu vuietul unei mulţimi de care şi de cai, care aleargă la luptă.</span>
<span class="v-num v-10">10&nbsp;</span><span class="v RV9_10" data-id="RV9_10">Şi aveau cozi şi bolduri asemenea scorpiilor; şi puterea lor e în cozile lor, ca să vatăme pe oameni cinci luni.</span>
<span class="v-num v-11">11&nbsp;</span><span class="v RV9_11" data-id="RV9_11">Şi au ca împărat al lor pe îngerul adâncului, al cărui nume, în evreieşte, este Abaddon, iar în elineşte are numele Apollion.</span>
<span class="v-num v-12">12&nbsp;</span><span class="v RV9_12" data-id="RV9_12">Întâiul "vai" a trecut; iată vine încă un "vai" şi încă unul, după acestea.</span>
<span class="v-num v-13">13&nbsp;</span><span class="v RV9_13" data-id="RV9_13">Şi a trâmbiţat al şaselea înger. Şi am auzit un glas, din cele patru cornuri ale altarului de aur, care este înaintea lui Dumnezeu,</span>
<span class="v-num v-14">14&nbsp;</span><span class="v RV9_14" data-id="RV9_14">Zicând către îngerul al şaselea, cel ce avea trâmbiţa: Dezleagă pe cei patru îngeri care sunt legaţi la râul cel mare, Eufratul.</span>
<span class="v-num v-15">15&nbsp;</span><span class="v RV9_15" data-id="RV9_15">Şi au fost dezlegaţi cei patru îngeri, care erau gătiţi spre ceasul şi ziua şi luna şi anul acela, ca să omoare a treia parte din oameni.</span>
<span class="v-num v-16">16&nbsp;</span><span class="v RV9_16" data-id="RV9_16">Şi numărul oştilor era de douăzeci de mii de ori câte zece mii de călăreţi, căci am auzit numărul lor.</span>
<span class="v-num v-17">17&nbsp;</span><span class="v RV9_17" data-id="RV9_17">Şi aşa am văzut, în vedenie, caii şi pe cei ce şedeau pe ei, având platoşe ca de foc şi de iachint şi de pucioasă; iar capetele cailor semănau cu capetele leilor şi din gurile lor ieşea foc şi fum şi pucioasă.</span>
<span class="v-num v-18">18&nbsp;</span><span class="v RV9_18" data-id="RV9_18">De aceste trei plăgi: de focul şi de fumul şi de pucioasa, care ieşea din gurile lor, a fost ucisă a treia parte din oameni.</span>
<span class="v-num v-19">19&nbsp;</span><span class="v RV9_19" data-id="RV9_19">Pentru că puterea cailor este în gura lor şi în cozile lor; căci cozile lor sunt asemenea şerpilor, având capete, şi cu acestea vatămă.</span>
<span class="v-num v-20">20&nbsp;</span><span class="v RV9_20" data-id="RV9_20">Dar ceilalţi oameni care nu au murit de plăgile acestea, nu s-au pocăit de faptele mâinilor lor, ca să nu se mai închine idolilor de aur şi de argint şi de aramă şi de piatră şi de lemn, care nu pot nici să vadă, nici să audă, nici să umble.</span>
<span class="v-num v-21">21&nbsp;</span><span class="v RV9_21" data-id="RV9_21">Şi nu s-au pocăit de uciderile lor, nici de fermecătoriile lor, nici de desfrânarea lor, nici de furtişagurile lor.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="RV8.html">&lt;</a>
<a class="home" href="index.html">=</a>
<a class="next" href="RV10.html">&gt;</a>
</div></div>
</body>
</html>