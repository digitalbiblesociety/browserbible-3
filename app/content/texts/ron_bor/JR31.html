<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEREMIA 31 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JR.html">Biblia Ortodoxă Română Sinodală (2006)</a><a class="location" href="JR.html">IEREMIA 31</a><a class="prev" href="JR30.html">&lt;</a>
<a class="home" href="index.html">=</a>
<a class="next" href="JR32.html">&gt;</a>
</div></div>
<div class="section chapter JR JR31 ron_bor ron " dir="ltr" lang="ro" data-id="JR31" data-nextid="JR32" data-previd="JR30">
<div class="c">31</div>
<div class="p">
<span class="v-num v-1">1&nbsp;</span><span class="v JR31_1" data-id="JR31_1">"În vremea aceea Eu voi fi Dumnezeul tuturor seminţiilor lui Israel, iar ele vor fi poporul Meu", zice Domnul.</span>
<span class="v-num v-2">2&nbsp;</span><span class="v JR31_2" data-id="JR31_2">Aşa zice Domnul: "Poporul care a scăpat de sabie a aflat milă în pustiu. Israel a ajuns la locul său de odihnă".</span>
<span class="v-num v-3">3&nbsp;</span><span class="v JR31_3" data-id="JR31_3">Atunci mi S-a arătat Domnul din depărtare şi mi-a zis: "Cu iubire veşnică te-am iubit şi de aceea Mi-am întins spre tine bunăvoinţa.</span>
<span class="v-num v-4">4&nbsp;</span><span class="v JR31_4" data-id="JR31_4">Din nou te voi pune în rânduială, fecioara lui Israel, din nou te voi înfrumuseţa cu timpanele tale şi vei ieşi la hora celor ce se veselesc;</span>
<span class="v-num v-5">5&nbsp;</span><span class="v JR31_5" data-id="JR31_5">5</span>
<span class="v-num v-6">6&nbsp;</span><span class="v JR31_6" data-id="JR31_6">Că va veni vremea când străjile de pe muntele Efraim vor striga: "Sculaţi-vă să ne suim în Sion, la Domnul Dumnezeul nostru!"</span>
<span class="v-num v-7">7&nbsp;</span><span class="v JR31_7" data-id="JR31_7">Căci aşa zice Domnul: "Strigaţi de bucurie pentru Iacov şi strigaţi înaintea căpeteniei popoarelor, vestiţi; lăudaţi şi ziceţi: Doamne, izbăveşte pe poporul Tău, rămăşiţa lui Israel!</span>
<span class="v-num v-8">8&nbsp;</span><span class="v JR31_8" data-id="JR31_8">Iată, ii voi aduce din ţara cea de la miazănoapte şi-i voi aduna de la marginile pământului. Orbul şi şchiopul, cea însărcinată şi cea care naşte vor fi împreună cu ei; se va întoarce aici mare mulţime.</span>
<span class="v-num v-9">9&nbsp;</span><span class="v JR31_9" data-id="JR31_9">Cu lacrimi au plecat şi îi voi întoarce cu mângâiere, îi voi întoarce la izvoarele apelor pe cale netedă, pe care nu se vor poticni, că Eu sunt părintele lui Israel şi Efraim este întâiul Meu născut".</span>
<span class="v-num v-10">10&nbsp;</span><span class="v JR31_10" data-id="JR31_10">Ascultaţi, popoare, cuvântul Domnului, vestiţi ţării depărtate şi ziceţi: Cel ce a împrăştiat pe Israel, Acela îl va aduna şi-l va păzi, ca păstorul turma sa, că va răscumpăra Domnul pe Iacov,</span>
<span class="v-num v-11">11&nbsp;</span><span class="v JR31_11" data-id="JR31_11">Şi-l va izbăvi din mâna celui ce a fost mai tare decât el.</span>
<span class="v-num v-12">12&nbsp;</span><span class="v JR31_12" data-id="JR31_12">Şi vor veni şi vor prăznui pe înălţimile Sionului şi vor curge bunătăţile Domnului: grâu şi vin şi untdelemn, miei şi boi. Sufletul lor va fi ca o grădină bine-udată şi ei nu vor mai tânji.</span>
<span class="v-num v-13">13&nbsp;</span><span class="v JR31_13" data-id="JR31_13">Atunci fecioara se va veseli la horă, tineri şi bătrâni vor fi fericiţi. Voi schimba întristarea lor în veselie şi-i voi mângâia după întristarea lor şi-i voi bucura.</span>
<span class="v-num v-14">14&nbsp;</span><span class="v JR31_14" data-id="JR31_14">Voi hrăni sufletele preoţilor cu grăsime şi poporul Meu se va sătura din bunătăţile Mele", zice Domnul.</span>
<span class="v-num v-15">15&nbsp;</span><span class="v JR31_15" data-id="JR31_15">Aşa zice Domnul: "Glas se aude în Rama, bocet şi plângere amară. Rahila îşi plânge copiii şi nu vrea să se mângâie de copiii săi, pentru că nu mai sunt".</span>
<span class="v-num v-16">16&nbsp;</span><span class="v JR31_16" data-id="JR31_16">Aşa zice Domnul: Înfrânează-ţi glasul de la bocet şi ochii de la lacrimi, că vei avea plată pentru munca ta, zice Domnul, şi ei se vor întoarce din ţara duşmană;</span>
<span class="v-num v-17">17&nbsp;</span><span class="v JR31_17" data-id="JR31_17">Este nădejde pentru viitorul tău, zice Domnul, că fiii tăi se vor întoarce în hotarele lor.</span>
<span class="v-num v-18">18&nbsp;</span><span class="v JR31_18" data-id="JR31_18">Aud pe Efraim plângând şi zicând: "Tu m-ai pedepsit şi sunt pedepsit ca un junc neînvăţat. Întoarce-mă şi mă voi întoarce, că Tu eşti Domnul Dumnezeul meu!</span>
<span class="v-num v-19">19&nbsp;</span><span class="v JR31_19" data-id="JR31_19">După ce m-am întors, m-am căit, şi când am luat cunoştinţă, m-am bătut în piept; am fost ruşinat şi tulburat am fost, pentru că am purtat ocara tinereţii mele".</span>
<span class="v-num v-20">20&nbsp;</span><span class="v JR31_20" data-id="JR31_20">Dar Efraim nu este feciorul Meu scump, un copil atât de alintat? Atunci când vorbesc de el, totdeauna cu dragoste Mi-amintesc de el; pentru el Mi se mişcă inima şi voi avea milă de el, zice Domnul.</span>
<span class="v-num v-21">21&nbsp;</span><span class="v JR31_21" data-id="JR31_21">Pune-ţi semne pe lingă drum, pune-ţi stâlpi, fii atentă la drum, la calea pe care te-ai dus; întoarce-te, fecioara lui Israel, întoarce-te în aceste cetăţi ale tale.</span>
<span class="v-num v-22">22&nbsp;</span><span class="v JR31_22" data-id="JR31_22">Până când vei rătăci, fiică neascultătoare? Pentru că Domnul va face pe pământ lucru nou: femeia va căuta pe bărbatul ei.</span>
<span class="v-num v-23">23&nbsp;</span><span class="v JR31_23" data-id="JR31_23">Aşa zice Domnul Savaot, Dumnezeul lui Israel: "De acum înainte, când voi întoarce robia lor, vor grăi în pământul lui Iuda şi în cetăţile lui cuvintele acestea: "Locaş al dreptăţii şi munte sfânt, Domnul să te binecuvânteze!"</span>
<span class="v-num v-24">24&nbsp;</span><span class="v JR31_24" data-id="JR31_24">Şi se vor aşeza în această ţară Iuda şi toate cetăţile lui, plugarii şi cei ce umblă cu turmele.</span>
<span class="v-num v-25">25&nbsp;</span><span class="v JR31_25" data-id="JR31_25">Că voi adăpa sufletul obosit şi voi sătura toată inima amărâtă".</span>
<span class="v-num v-26">26&nbsp;</span><span class="v JR31_26" data-id="JR31_26">Atunci m-am deşteptat şi am privit, şi somnul meu a fost liniştit.</span>
<span class="v-num v-27">27&nbsp;</span><span class="v JR31_27" data-id="JR31_27">"Iată vin zile, zice Domnul, când voi semăna în casa lui Israel şi în casa lui Iuda o sămânţă de om şi sămânţă de vite;</span>
<span class="v-num v-28">28&nbsp;</span><span class="v JR31_28" data-id="JR31_28">Precum am privegheat asupra lor ca să-i smulg şi să-i zdrobesc, ca să-i risipesc, să-i vatăm şi să-i pierd, aşa voi priveghea asupra lor, ca să-i zidesc şi să-i sădesc, zice Domnul.</span>
<span class="v-num v-29">29&nbsp;</span><span class="v JR31_29" data-id="JR31_29">În zilele acelea nu vor mai zice: "Părinţii au mâncat aguridă şi copiilor li s-au strepezit dinţii".</span>
<span class="v-num v-30">30&nbsp;</span><span class="v JR31_30" data-id="JR31_30">Ci fiecare va muri pentru fărădelegea sa; cine va mânca aguridă, aceluia i se vor strepezi dinţii.</span>
<span class="v-num v-31">31&nbsp;</span><span class="v JR31_31" data-id="JR31_31">Iată vin zile, zice Domnul, când voi încheia cu casa lui Israel şi cu casa lui Iuda legământ nou.</span>
<span class="v-num v-32">32&nbsp;</span><span class="v JR31_32" data-id="JR31_32">Însă nu ca legământul pe care l-am încheiat cu părinţii lor în ziua când i-am luat de mână, ca să-i scot din pământul Egiptului. Acel legământ ei l-au călcat, deşi Eu am rămas în legătură cu ei, zice Domnul.</span>
<span class="v-num v-33">33&nbsp;</span><span class="v JR31_33" data-id="JR31_33">Dar iată legământul pe care-l voi încheia cu casa lui Israel, după zilele acela, zice Domnul: Voi pune legea Mea înăuntrul lor şi pe inimile lor voi scrie şi le voi fi Dumnezeu, iar ei Îmi vor fi popor.</span>
<span class="v-num v-34">34&nbsp;</span><span class="v JR31_34" data-id="JR31_34">Şi nu se vor mai învăţa unul pe altul şi frate pe frate, zicând: "Cunoaşteţi pe Domnul" că toţi de la sine Mă vor cunoaşte, de la mic până la mare, zice Domnul, pentru că Eu voi ierta fărădelegile lor şi păcatele lor nu le voi mai pomeni".</span>
<span class="v-num v-35">35&nbsp;</span><span class="v JR31_35" data-id="JR31_35">Aşa zice Domnul, Cel ce a dat soarele ca să lumineze ziua şi a pus legi lunii şi stelelor, ca să lumineze noaptea; Cel ce tulbură marea, de-i mugesc valurile, şi numele Lui este Domnul Savaot:</span>
<span class="v-num v-36">36&nbsp;</span><span class="v JR31_36" data-id="JR31_36">"Când aceste legi vor înceta să mai aibă putere înaintea Mea, zice Domnul, atunci şi seminţia lui Israel va înceta pentru totdeauna să mai fie popor înaintea Mea.</span>
<span class="v-num v-37">37&nbsp;</span><span class="v JR31_37" data-id="JR31_37">Aşa zice Domnul: Dacă cerul poate fi măsurat sus şi temeliile pământului cercetate jos, atunci şi Eu voi lepăda toată seminţia lui Israel pentru toate câte au făcut ei, zice Domnul.</span>
<span class="v-num v-38">38&nbsp;</span><span class="v JR31_38" data-id="JR31_38">Iată vin zile - zice Domnul când cetatea se va zidi întru slava Domnului de la turnul Hananeel până la Poarta Colţului,</span>
<span class="v-num v-39">39&nbsp;</span><span class="v JR31_39" data-id="JR31_39">Şi funia de măsurat pământul va înainta de-a dreptul până la muntele Gareb şi se va întoarce spre Goa.</span>
<span class="v-num v-40">40&nbsp;</span><span class="v JR31_40" data-id="JR31_40">Şi toată valea trupurilor moarte şi a cenuşii şi tot câmpul până la pârâul Chedron, până la colţul porcilor cailor, spre răsărit, vor fi locuri sfinţite pentru Domnul şi nu vor mai fi niciodată nici pustiite, nici nimicite".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JR30.html">&lt;</a>
<a class="home" href="index.html">=</a>
<a class="next" href="JR32.html">&gt;</a>
</div></div>
</body>
</html>