<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FACEREA 26 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="GN.html">Biblia Ortodoxă Română Sinodală (2006)</a><a class="location" href="GN.html">FACEREA 26</a><a class="prev" href="GN25.html">&lt;</a>
<a class="home" href="index.html">=</a>
<a class="next" href="GN27.html">&gt;</a>
</div></div>
<div class="section chapter GN GN26 ron_bor ron " dir="ltr" lang="ro" data-id="GN26" data-nextid="GN27" data-previd="GN25">
<div class="c">26</div>
<div class="p">
<span class="v-num v-1">1&nbsp;</span><span class="v GN26_1" data-id="GN26_1">Şi a fost o foamete în ţară, afară de foametea cea dintâi, care se întâmplase în zilele lui Avraam. Atunci s-a dus Isaac în Gherara, la Abimelec, regele Filistenilor.</span>
<span class="v-num v-2">2&nbsp;</span><span class="v GN26_2" data-id="GN26_2">Atunci Domnul i S-a arătat şi i-a zis: "Să nu te duci în Egipt, ci să locuieşti în ţară, unde-ţi voi zice Eu.</span>
<span class="v-num v-3">3&nbsp;</span><span class="v GN26_3" data-id="GN26_3">Locuieşte în ţara aceasta şi Eu voi fi cu tine şi te voi binecuvânta, că ţie şi urmaşilor tăi voi da toate ţinuturile acestea şi-Mi voi împlini jurământul cu care M-am jurat lui Avraam, tatăl tău.</span>
<span class="v-num v-4">4&nbsp;</span><span class="v GN26_4" data-id="GN26_4">Voi înmulţi pe urmaşii tăi ca stelele cerului şi voi da urmaşilor tăi toate ţinuturile acestea; şi se vor binecuvânta întru urmaşii tăi toate popoarele pământului,</span>
<span class="v-num v-5">5&nbsp;</span><span class="v GN26_5" data-id="GN26_5">Pentru că Avraam, tatăl tău, a ascultat cuvântul Meu şi a păzit poruncile Mele, poveţele Mele, îndreptările Mele şi legile Mele!" `</span>
<span class="v-num v-6">6&nbsp;</span><span class="v GN26_6" data-id="GN26_6">De aceea s-a aşezat Isaac în Gherara.</span>
<span class="v-num v-7">7&nbsp;</span><span class="v GN26_7" data-id="GN26_7">Iar locuitorii ţinutului aceluia l-au întrebat despre Rebeca, femeia sa, cine e şi el a zis: "Aceasta este sora mea!", căci s-a temut să zică: "E femeia mea!", ca nu cumva să-l omoare oamenii locului aceluia din pricina Rebecăi, pentru că era frumoasă la chip.</span>
<span class="v-num v-8">8&nbsp;</span><span class="v GN26_8" data-id="GN26_8">Dar după ce a trăit el acolo multă vreme, s-a întâmplat că Abimelec, regele Filistenilor, să se uite pe fereastră şi să vadă pe Isaac jucându-se cu Rebeca, femeia sa.</span>
<span class="v-num v-9">9&nbsp;</span><span class="v GN26_9" data-id="GN26_9">Atunci a chemat Abimelec pe Isaac şi i-a zis: "Adevărat e că-i femeia ta? De ce dar ai zis: "Aceasta-i sora mea?" Şi Isaac a răspuns: "Pentru că mă temeam să nu fiu omorât din pricina ei".</span>
<span class="v-num v-10">10&nbsp;</span><span class="v GN26_10" data-id="GN26_10">Zisu-i-a Abimelec: "Pentru ce ne-ai făcut aceasta? Puţin a lipsit ca cineva din neamul meu să se fi culcat cu femeia ta şi ne-ai fi făcut să săvârşim păcat".</span>
<span class="v-num v-11">11&nbsp;</span><span class="v GN26_11" data-id="GN26_11">Apoi a dat Abimelec poruncă la tot poporul său, zicând: "Tot cel ce se va atinge de omul acesta şi de femeia lui va fi vinovat morţii".</span>
<span class="v-num v-12">12&nbsp;</span><span class="v GN26_12" data-id="GN26_12">Şi a semănat Isaac în pământul acela şi a cules anul acela rod însutit. Domnul l-a binecuvântat,</span>
<span class="v-num v-13">13&nbsp;</span><span class="v GN26_13" data-id="GN26_13">Şi omul acela a ajuns bogat şi a sporit tot mai mult, până ce a ajuns bogat foarte.</span>
<span class="v-num v-14">14&nbsp;</span><span class="v GN26_14" data-id="GN26_14">Avea turme de oi, cirezi de vite şi ogoare multe, încât îl pizmuiau Filistenii.</span>
<span class="v-num v-15">15&nbsp;</span><span class="v GN26_15" data-id="GN26_15">Toate fântânile, pe care le săpaseră robii tatălui său, în zilele lui Avraam, tatăl său, Filistenii le-au stricat şi le-au umplut cu pământ.</span>
<span class="v-num v-16">16&nbsp;</span><span class="v GN26_16" data-id="GN26_16">Atunci a zis Abimelec către Isaac: "Du-te de la noi, că te-ai făcut mult mai tare decât noi!"</span>
<span class="v-num v-17">17&nbsp;</span><span class="v GN26_17" data-id="GN26_17">Şi s-a dus Isaac de acolo şi, tăbărând în valea Gherara, a locuit acolo.</span>
<span class="v-num v-18">18&nbsp;</span><span class="v GN26_18" data-id="GN26_18">Apoi a săpat Isaac din nou fântânile de apă, pe care le săpaseră robii lui Avraam, tatăl său, şi pe care le astupaseră Filistenii după moartea lui Avraam, tatăl său, şi le-a numit cu aceleaşi nume, cu care le numise Avraam, tatăl său.</span>
<span class="v-num v-19">19&nbsp;</span><span class="v GN26_19" data-id="GN26_19">După aceea au mai săpat slugile lui Isaac şi în valea Gherara şi au aflat acolo izvor de apă bună de băut.</span>
<span class="v-num v-20">20&nbsp;</span><span class="v GN26_20" data-id="GN26_20">Dar se certau ciobanii din Gherara cu ciobanii lui Isaac, zicând: "Apa este a noastră!" De aceea Isaac a pus fântânii aceleia numele Esec, din pricină că se sfădiseră pentru ea.</span>
<span class="v-num v-21">21&nbsp;</span><span class="v GN26_21" data-id="GN26_21">Ducându-se apoi de acolo, Isaac a săpat altă fântână şi se certau şi de la aceasta. De aceea Isaac i-a pus numele Sitna.</span>
<span class="v-num v-22">22&nbsp;</span><span class="v GN26_22" data-id="GN26_22">Apoi s-a mutat şi de aici şi a săpat altă fântână, pentru care nu s-au mai certat, şi i-a pus numele Rehobot, căci îşi zicea: "Datu-ne-a astăzi Domnul loc larg şi vom spori pe pământ".</span>
<span class="v-num v-23">23&nbsp;</span><span class="v GN26_23" data-id="GN26_23">De aici Isaac s-a urcat către Beer-Şeba.</span>
<span class="v-num v-24">24&nbsp;</span><span class="v GN26_24" data-id="GN26_24">În noaptea aceea i S-a arătat Domnul şi i-a zis: "Eu sunt Dumnezeul lui Avraam, tatăl tău! Nu te teme, că Eu sunt cu tine şi te voi binecuvânta şi voi înmulţi pe urmaşii tăi, pentru Avraam, sluga Mea".</span>
<span class="v-num v-25">25&nbsp;</span><span class="v GN26_25" data-id="GN26_25">Acolo a făcut Isaac jertfelnic şi a chemat numele Domnului şi îşi întinse acolo cortul său. Şi au săpat acolo slugile lui Isaac o fântână, în valea Gherarei.</span>
<span class="v-num v-26">26&nbsp;</span><span class="v GN26_26" data-id="GN26_26">Atunci au venit din Gherara la el: Abimelec şi Ahuzat, care luase pe nora lui, şi Ficol, căpetenia oştirii lui.</span>
<span class="v-num v-27">27&nbsp;</span><span class="v GN26_27" data-id="GN26_27">Iar Isaac le-a zis: "La ce aţi venit la mine, voi care mă urâţi şi n-aţi alungat de la voi?"</span>
<span class="v-num v-28">28&nbsp;</span><span class="v GN26_28" data-id="GN26_28">Iar ei au zis: "Am văzut bine că Domnul este cu tine şi am zis să facem cu tine jurământ şi să încheiem legământ cu tine,</span>
<span class="v-num v-29">29&nbsp;</span><span class="v GN26_29" data-id="GN26_29">Ca tu să nu ne faci nici un rău, cum nici noi nu ne-am atins de tine, ci ti-am făcut bine şi te-am scos de la noi cu pace; şi acum eşti binecuvântat de Domnul".</span>
<span class="v-num v-30">30&nbsp;</span><span class="v GN26_30" data-id="GN26_30">Atunci Isaac le-a făcut ospăţ şi ei au mâncat şi au băut.</span>
<span class="v-num v-31">31&nbsp;</span><span class="v GN26_31" data-id="GN26_31">Sculându-se apoi a doua zi de dimineaţă, au jurat unul altuia. Şi le-a dat drumul Isaac şi ei s-au dus de la dânsul cu pace.</span>
<span class="v-num v-32">32&nbsp;</span><span class="v GN26_32" data-id="GN26_32">Tot în ziua aceea venind slugile lui Isaac, l-au vestit de fântâna ce o săpaseră şi au zis: "Am găsit apă!"</span>
<span class="v-num v-33">33&nbsp;</span><span class="v GN26_33" data-id="GN26_33">Şi a numit Isaac fântâna aceea Şibea, adică jurământ. De aceea se şi numeşte cetatea aceea Beer-Şeba, adică fântâna jurământului, până în ziua de astăzi.</span>
<span class="v-num v-34">34&nbsp;</span><span class="v GN26_34" data-id="GN26_34">Iar Isav, fiind acum de patruzeci de ani, şi-a luat două femei: pe Iudit, fata lui Beeri Heteul, şi pe Basemata, fata lui Elon Heteul.</span>
<span class="v-num v-35">35&nbsp;</span><span class="v GN26_35" data-id="GN26_35">Dar ele amărau pe Isaac şi pe Rebeca.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="GN25.html">&lt;</a>
<a class="home" href="index.html">=</a>
<a class="next" href="GN27.html">&gt;</a>
</div></div>
</body>
</html>