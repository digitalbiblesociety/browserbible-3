<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNŢELEPCIUNII LUI ISUS, FIUL LUI SIRAH (ECCLESIASTICUL) 29 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="SR.html">Biblia Ortodoxă Română Sinodală (2006)</a><a class="location" href="SR.html">CARTEA ÎNŢELEPCIUNII LUI ISUS, FIUL LUI SIRAH (ECCLESIASTICUL) 29</a><a class="prev" href="SR28.html">&lt;</a>
<a class="home" href="index.html">=</a>
<a class="next" href="SR30.html">&gt;</a>
</div></div>
<div class="section chapter SR SR29 ron_bor ron " dir="ltr" lang="ron" data-id="SR29" data-nextid="SR30" data-previd="SR28">
<div class="c">29</div>
<div class="p">
<span class="v-num v-1">1&nbsp;</span><span class="v SR29_1" data-id="SR29_1">Cel care face milostenie împrumută pe aproapele său; şi cel care dă din punga sa, ţine poruncile.</span>
<span class="v-num v-2">2&nbsp;</span><span class="v SR29_2" data-id="SR29_2">Împrumută pe aproapele tău în vremea lipsei lui; şi iarăşi înapoiază aproapelui la vremea sa.</span>
<span class="v-num v-3">3&nbsp;</span><span class="v SR29_3" data-id="SR29_3">Ţine-te de cuvânt şi te încrede lui şi totdeauna vei afla ce-ţi trebuie.</span>
<span class="v-num v-4">4&nbsp;</span><span class="v SR29_4" data-id="SR29_4">Mulţi au socotit împrumutul ca bani găsiţi şi au făcut necaz celor care i-au ajutat pe ei.</span>
<span class="v-num v-5">5&nbsp;</span><span class="v SR29_5" data-id="SR29_5">Până să ia împrumutul, sărută mâna celui ce-i dă şi pentru banii aproapelui vorbeşte cu glas ademenitor,</span>
<span class="v-num v-6">6&nbsp;</span><span class="v SR29_6" data-id="SR29_6">Iar când este vremea să întoarcă tărăgănează, şi se apără cu cuvinte de lene şi învinuieşte vremea.</span>
<span class="v-num v-7">7&nbsp;</span><span class="v SR29_7" data-id="SR29_7">De va putea, abia va întoarce jumătate şi o va socoti ca bani daţi de pomană.</span>
<span class="v-num v-8">8&nbsp;</span><span class="v SR29_8" data-id="SR29_8">Iar de nu, pentru că l-a lipsit de bani, i se face lui vrăjmaş pe degeaba.</span>
<span class="v-num v-9">9&nbsp;</span><span class="v SR29_9" data-id="SR29_9">Blesteme şi sudalme îi va răsplăti şi, în loc de cinste, îi va plăti cu necinste.</span>
<span class="v-num v-10">10&nbsp;</span><span class="v SR29_10" data-id="SR29_10">Mulţi, pentru această răutate, se întorc de către om şi nu împrumută, temându-se să nu se păgubească în zadar.</span>
<span class="v-num v-11">11&nbsp;</span><span class="v SR29_11" data-id="SR29_11">Însă cu cel smerit fii îngăduitor şi nu întârzia a face milă cu el.</span>
<span class="v-num v-12">12&nbsp;</span><span class="v SR29_12" data-id="SR29_12">Pentru poruncă, ajută pe sărac şi în sărăcia lui să nu-l întorci deşert.</span>
<span class="v-num v-13">13&nbsp;</span><span class="v SR29_13" data-id="SR29_13">Jertfeşte banii tăi, pentru un frate şi un prieten, ca să nu ruginească sub o piatră, pierzându-se.</span>
<span class="v-num v-14">14&nbsp;</span><span class="v SR29_14" data-id="SR29_14">Pune-ţi comoara ta întru poruncile Celui Preaînalt şi-ţi va folosi mai mult decât aurul.</span>
<span class="v-num v-15">15&nbsp;</span><span class="v SR29_15" data-id="SR29_15">Grămădeşte milostenii în cămările tale şi ele te vor scoate din orice nenorocire.</span>
<span class="v-num v-16">16&nbsp;</span><span class="v SR29_16" data-id="SR29_16">Mai mult decât pavăza puterii şi decât suliţa tăriei ele se vor război pentru tine împotriva vrăjmaşului.</span>
<span class="v-num v-17">17&nbsp;</span><span class="v SR29_17" data-id="SR29_17">Bărbatul bun se pune chezaş pentru aproapele său; iar cel care a pierdut ruşinea îl va părăsi.</span>
<span class="v-num v-18">18&nbsp;</span><span class="v SR29_18" data-id="SR29_18">Binele făcut de chezaş nu-l uita, că el şi-a pus viaţa pentru tine.</span>
<span class="v-num v-19">19&nbsp;</span><span class="v SR29_19" data-id="SR29_19">Binele chezaşului îl strică păcătosul şi cel nemulţumitor în cuget părăseşte pe cel care l-a izbăvit.</span>
<span class="v-num v-20">20&nbsp;</span><span class="v SR29_20" data-id="SR29_20">Chezăşia pe mulţi drepţi i-a pierdut şi i-a azvârlit încoace şi încolo ca valurile mării.</span>
<span class="v-num v-21">21&nbsp;</span><span class="v SR29_21" data-id="SR29_21">Pe bărbaţii puternici i-a scos din case şi i-a făcut să rătăcească pe la neamuri străine.</span>
<span class="v-num v-22">22&nbsp;</span><span class="v SR29_22" data-id="SR29_22">Păcătosul, căzând în chezăşie şi gonind după câştig nedrept, va cădea în judecată.</span>
<span class="v-num v-23">23&nbsp;</span><span class="v SR29_23" data-id="SR29_23">Ajută pe aproapele tău după puterea ta şi ia aminte să nu cazi.</span>
<span class="v-num v-24">24&nbsp;</span><span class="v SR29_24" data-id="SR29_24">Cele mai de seamă lucruri în viaţa omului sunt apa, pâinea, haina şi o casă, pentru adăpost.</span>
<span class="v-num v-25">25&nbsp;</span><span class="v SR29_25" data-id="SR29_25">Mai bună este viaţa săracului, sub acoperământ de scânduri, decât ospeţe luminate în străini.</span>
<span class="v-num v-26">26&nbsp;</span><span class="v SR29_26" data-id="SR29_26">Spre mic şi spre mare, fii voitor de bine Fie că ai puţin sau mult, fii mulţumit şi nu vei fi socotit ca un străin.</span>
<span class="v-num v-27">27&nbsp;</span><span class="v SR29_27" data-id="SR29_27">Tristă este viaţa să umbli din casă în casă, şi unde te vei opri, nu vei îndrăzni să deschizi gura ta.</span>
<span class="v-num v-28">28&nbsp;</span><span class="v SR29_28" data-id="SR29_28">Vei ospăta şi vei adăpa nemulţumitori şi de la ei vei auzi amărăciuni:</span>
<span class="v-num v-29">29&nbsp;</span><span class="v SR29_29" data-id="SR29_29">"Vino încoace, tu cel străin, şi pune masa şi cu ce va fi în mâna ta hrăneşte-mă".</span>
<span class="v-num v-30">30&nbsp;</span><span class="v SR29_30" data-id="SR29_30">Ieşi, străinule, lasă locul unuia mai vrednic, că mi-a venit oaspete fratele meu şi-mi trebuie casa!</span>
<span class="v-num v-31">31&nbsp;</span><span class="v SR29_31" data-id="SR29_31">Grele sunt acestea omului care are minte: certarea stăpânului casei şi ocara că eşti cămătar.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="SR28.html">&lt;</a>
<a class="home" href="index.html">=</a>
<a class="next" href="SR30.html">&gt;</a>
</div></div>
</body>
</html>