<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FACEREA ÎNTÂIA CARTE A LUI MOISE 38 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="GN.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="GN.html">FACEREA ÎNTÂIA CARTE A LUI MOISE 38</a><a class="prev" href="GN37.html">&lt;</a>
<a class="home" href="index.html">=</a>
<a class="next" href="GN39.html">&gt;</a>
</div></div>
<div class="section chapter GN GN38 ron_roa ron " dir="ltr" lang="ro" data-id="GN38" data-nextid="GN39" data-previd="GN37">
<div class="c">38</div>
<div class="p">
<span class="v-num v-1">1&nbsp;</span><span class="v GN38_1" data-id="GN38_1">Şi a fost că'n vremea aceea Iuda s'a despărţit de fraţii săi şi s'a aşezat lângă un om din Adulam, care se numea Hira.</span>
<span class="v-num v-2">2&nbsp;</span><span class="v GN38_2" data-id="GN38_2">Văzând Iuda acolo pe fata unui Canaanean, care se numea Şua, el a luat-o de soţie şi a intrat la ea.</span>
<span class="v-num v-3">3&nbsp;</span><span class="v GN38_3" data-id="GN38_3">Iar ea, zămislind, a născut un băiat şi i-a pus numele Ir.</span>
<span class="v-num v-4">4&nbsp;</span><span class="v GN38_4" data-id="GN38_4">Zămislind iarăşi, a născut alt băiat şi i-a pus numele Onan.</span>
<span class="v-num v-5">5&nbsp;</span><span class="v GN38_5" data-id="GN38_5">Şi a mai născut un băiat şi i-a pus numele Şela. Când i-a născut pe aceştia, ea era la Chezib.</span>
<span class="v-num v-6">6&nbsp;</span><span class="v GN38_6" data-id="GN38_6">Iuda a luat pentru Ir, întâiul-său-născut, o femeie cu numele Tamara.</span>
<span class="v-num v-7">7&nbsp;</span><span class="v GN38_7" data-id="GN38_7">Dar Ir, întâiul-născut al lui Iuda, a fost rău în ochii Domnului, iar Dumnezeu a făcut ca el să moară.</span>
<span class="v-num v-8">8&nbsp;</span><span class="v GN38_8" data-id="GN38_8">Atunci Iuda i-a zis lui Onan: "Intră la femeia fratelui tău, fă-ţi datoria de cumnat şi ridică-i urmaşi fratelui tău".</span>
<span class="v-num v-9">9&nbsp;</span><span class="v GN38_9" data-id="GN38_9">Ştiind însă Onan că urmaşii nu vor fi ai lui, de câte ori intra la femeia fratelui său îşi vărsa sămânţa pe pământ, ca să nu-i ridice urmaşi fratelui său.</span>
<span class="v-num v-10">10&nbsp;</span><span class="v GN38_10" data-id="GN38_10">Rea se arăta fapta lui în ochii lui Dumnezeu, Care a făcut ca şi el să moară.</span>
<span class="v-num v-11">11&nbsp;</span><span class="v GN38_11" data-id="GN38_11">Atunci a zis Iuda către Tamara, nora sa: "Stai văduvă în casa tatălui tău până ce Şela, fiul meu, se va face mare"; căci îşi zicea: Nu cumva să moară şi acesta, ca şi fraţii lui! Şi s'a dus Tamara şi a trăit în casa tatălui ei.</span>
<span class="v-num v-12">12&nbsp;</span><span class="v GN38_12" data-id="GN38_12">Şi dac'a trecut vreme multă, iată că fata lui Şua, femeia lui Iuda, a murit. Şi după ce Iuda s'a alinat, a urcat la Timna, la cei care-i tundeau oile, împreună cu păstorul său Hira din Adulam.</span>
<span class="v-num v-13">13&nbsp;</span><span class="v GN38_13" data-id="GN38_13">Cineva i-a dat de veste Tamarei, nora sa, zicându-i: "Iată, socrul tău merge la Timna să-şi tundă oile".</span>
<span class="v-num v-14">14&nbsp;</span><span class="v GN38_14" data-id="GN38_14">Atunci ea şi-a dezbrăcat hainele de văduvie, s'a înfăşurat cu un văl şi, gătindu-se, a ieşit şi a şezut la poarta Enaim, care este în drumul spre Timna. Căci vedea că Şela se făcuse mare şi ea nu-i fusese dată de soţie.</span>
<span class="v-num v-15">15&nbsp;</span><span class="v GN38_15" data-id="GN38_15">Şi dac'a văzut-o Iuda, a crezut că-i o desfrânată ; căci ea îşi avea faţa acoperită, iar el n'a recunoscut-o.</span>
<span class="v-num v-16">16&nbsp;</span><span class="v GN38_16" data-id="GN38_16">Şi abătându-se spre ea din cale, i-a zis: "Lasă-mă să intru la tine!" Căci el nu ştia că e nora lui. Iar ea a zis: "Dacă intri la mine, ce-mi dai?"</span>
<span class="v-num v-17">17&nbsp;</span><span class="v GN38_17" data-id="GN38_17">El i-a răspuns: "Îţi voi trimite un ied din turma mea". Iar ea a zis: "Bine, dar să-mi dai un zălog până-l vei trimite".</span>
<span class="v-num v-18">18&nbsp;</span><span class="v GN38_18" data-id="GN38_18">Răspuns-a Iuda: "Ce zălog să-ţi dau?" Şi ea a zis: "Inelul tău, colanul tău şi toiagul pe care-l ai în mână". Şi el i le-a dat şi a intrat la ea; şi ea a rămas grea de la el.</span>
<span class="v-num v-19">19&nbsp;</span><span class="v GN38_19" data-id="GN38_19">Apoi ea s'a ridicat şi s'a dus; şi-a scos vălul şi s'a îmbrăcat iar cu hainele sale de văduvie.</span>
<span class="v-num v-20">20&nbsp;</span><span class="v GN38_20" data-id="GN38_20">Iuda a trimis iedul prin mijlocirea păstorului său din Adulam, ca să ia zălogul de la femeie, dar n'a găsit-o.</span>
<span class="v-num v-21">21&nbsp;</span><span class="v GN38_21" data-id="GN38_21">Şi i-a întrebat pe oamenii locului: "Unde-i desfrânata care şedea lângă drum la Enaim?" Aceia i-au răspuns: "N'a fost aici nici o desfrânată".</span>
<span class="v-num v-22">22&nbsp;</span><span class="v GN38_22" data-id="GN38_22">El s'a întors la Iuda şi a zis: "N'am găsit-o, iar oamenii locului mi-au spus că n'a fost acolo nici o desfrânată".</span>
<span class="v-num v-23">23&nbsp;</span><span class="v GN38_23" data-id="GN38_23">Atunci Iuda a zis: "Să şi le ţină! numa' să nu ne facem de râs: iată, eu i-am trimis iedul, iar tu n'ai găsit-o".</span>
<span class="v-num v-24">24&nbsp;</span><span class="v GN38_24" data-id="GN38_24">Şi a fost că după vreo trei luni i s'a spus lui Iuda: "Tamara, noru-ta, s'a desfrânat, şi iată c'a rămas însărcinată din desfrânare". Iar Iuda a zis: "Scoateţi-o, şi să fie arsă!"</span>
<span class="v-num v-25">25&nbsp;</span><span class="v GN38_25" data-id="GN38_25">Dar pe când o duceau, ea a trimis să i se spună socrului său: "De la omul căruia îi aparţin aceste lucruri, de la el sunt eu însărcinată". Şi a zis: "Spune ale cui sunt inelul, colanul şi toiagul acesta!"</span>
<span class="v-num v-26">26&nbsp;</span><span class="v GN38_26" data-id="GN38_26">Iuda le-a recunoscut şi a zis: "Tamara e mai dreaptă decât mine; fiindcă e drept că nu i-am dat-o lui Şela, fiul meu" . Şi de atunci n'a mai cunoscut-o.</span>
<span class="v-num v-27">27&nbsp;</span><span class="v GN38_27" data-id="GN38_27">Şi a fost că'n vremea când ea era să nască, iată că'n pântecele ei erau doi gemeni.</span>
<span class="v-num v-28">28&nbsp;</span><span class="v GN38_28" data-id="GN38_28">Şi a fost că'n timp ce ea năştea, s'a ivit mâna unuia din ei; iar moaşa i-a prins mâna şi i-a legat un fir de aţă roşie, zicând: "Acesta a ieşit întâi".</span>
<span class="v-num v-29">29&nbsp;</span><span class="v GN38_29" data-id="GN38_29">Dar acesta şi-a tras mâna înapoi, şi îndată a ieşit fratele lui. Şi ea a zis: "Cum de-ai făcut tu spărtură prin gard?...". Şi i-au pus numele Fares .</span>
<span class="v-num v-30">30&nbsp;</span><span class="v GN38_30" data-id="GN38_30">Apoi a ieşit şi fratele său, cu firul de aţă roşie la mână; şi i s'a pus numele Zara .</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="GN37.html">&lt;</a>
<a class="home" href="index.html">=</a>
<a class="next" href="GN39.html">&gt;</a>
</div></div>
</body>
</html>