<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEȘIREA A DOUA CARTE A LUI MOISE 11 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EX.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="EX.html">IEȘIREA A DOUA CARTE A LUI MOISE 11</a><a class="prev" href="EX10.html">&lt;</a>
<a class="home" href="index.html">=</a>
<a class="next" href="EX12.html">&gt;</a>
</div></div>
<div class="section chapter EX EX11 ron_roa ron " dir="ltr" lang="ro" data-id="EX11" data-nextid="EX12" data-previd="EX10">
<div class="c">11</div>
<div class="p">
<span class="v-num v-1">1&nbsp;</span><span class="v EX11_1" data-id="EX11_1">Şi a zis Domnul către Moise: "Încă o plagă voi mai aduce asupra lui Faraon şi asupra Egiptului, după care vă vor da drumul de aici; iar când vă vor da drumul, o vor face de tot: vă vor alunga.</span>
<span class="v-num v-2">2&nbsp;</span><span class="v EX11_2" data-id="EX11_2">Spune-i dar poporului, în taină, la ureche: fiece bărbat să ceară de la vecinul său şi fiece femeie să ceară de la vecina ei lucruri de argint şi de aur şi haine".</span>
<span class="v-num v-3">3&nbsp;</span><span class="v EX11_3" data-id="EX11_3">Iar Domnul a făcut ca poporul Său să aibă trecere în ochii Egiptenilor: aceştia le-au dat cu'mprumut. Dar şi Moise devenise om de mare vază în ochii Egiptenilor, în ochii lui Faraon şi ai tuturor slujitorilor acestuia.</span>
<span class="v-num v-4">4&nbsp;</span><span class="v EX11_4" data-id="EX11_4">Şi a zis Moise : "Aşa grăieşte Domnul: - Pe la miezul nopţii voi trece prin Egipt.</span>
<span class="v-num v-5">5&nbsp;</span><span class="v EX11_5" data-id="EX11_5">Şi'n ţara Egiptului va muri tot cel întâi-născut, de la întâi-născutul lui Faraon, cel ce-i urmează la tron, până la întâi-născutul roabei de la râşniţă şi până la tot întâi-născutul dobitoacelor.</span>
<span class="v-num v-6">6&nbsp;</span><span class="v EX11_6" data-id="EX11_6">Plângere mare va fi în toată ţara Egiptului, cum n'a mai fost şi nu va mai fi.</span>
<span class="v-num v-7">7&nbsp;</span><span class="v EX11_7" data-id="EX11_7">Dar împotriva fiilor lui Israel, a tuturor, nici măcar un câine nu va lătra la ei, nici la om şi nici la dobitoc , ca să cunoaşteţi ce minunată deosebire face Domnul între Egipteni şi Israeliţi.</span>
<span class="v-num v-8">8&nbsp;</span><span class="v EX11_8" data-id="EX11_8">Toţi aceşti slujitori ai tăi vor striga către mine şi mi se vor închina, zicând: - Pleacă, tu şi tot poporul tău pe care-l cârmuieşti!... După care voi pleca". Şi a ieşit Moise de la Faraon, fierbând de mânie.</span>
<span class="v-num v-9">9&nbsp;</span><span class="v EX11_9" data-id="EX11_9">Apoi a zis Domnul către Moise: "Faraon nu vă va asculta, pentru ca semnele şi minunile Mele să se înmulţească'n ţara Egiptului!"</span>
<span class="v-num v-10">10&nbsp;</span><span class="v EX11_10" data-id="EX11_10">Aşadar, Moise şi Aaron au făcut în faţa lui Faraon toate semnele şi minunile acestea, dar Domnul a învârtoşat inima lui Faraon: el n'a vrut să-i lase pe fiii lui Israel să plece din ţara Egiptului.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EX10.html">&lt;</a>
<a class="home" href="index.html">=</a>
<a class="next" href="EX12.html">&gt;</a>
</div></div>
</body>
</html>