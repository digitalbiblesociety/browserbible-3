<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>DEUTERONOMUL (A CINCEA CARTE A LUI MOISE) 19 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="DT.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="DT.html">DEUTERONOMUL (A CINCEA CARTE A LUI MOISE) 19</a><a class="prev" href="DT18.html">&lt;</a>
<a class="home" href="index.html">=</a>
<a class="next" href="DT20.html">&gt;</a>
</div></div>
<div class="section chapter DT DT19 ron_roa ron " dir="ltr" lang="ro" data-id="DT19" data-nextid="DT20" data-previd="DT18">
<div class="c">19</div>
<div class="p">
<span class="v-num v-1">1&nbsp;</span><span class="v DT19_1" data-id="DT19_1">Când Domnul, Dumnezeul tău, va nimici neamurile al căror pământ ţi-l dă ţie Domnul, Dumnezeul tău, când le vei moşteni şi vei locui în cetăţile şi'n casele lor,</span>
<span class="v-num v-2">2&nbsp;</span><span class="v DT19_2" data-id="DT19_2">atunci în mijlocul ţării pe care Domnul, Dumnezeul tău, ţi-o dă ţie, îţi vei alege trei cetăţi.</span>
<span class="v-num v-3">3&nbsp;</span><span class="v DT19_3" data-id="DT19_3">Calea [cea mai bună] tu s'o socoteşti ; împarte în trei părţi pământul ţării pe care ţi-o împarte ţie Domnul, Dumnezeul tău; acolo va fi scăpare pentru tot ucigaşul.</span>
<span class="v-num v-4">4&nbsp;</span><span class="v DT19_4" data-id="DT19_4">Iată acum rânduiala privitoare la ucigaşul care va fugi acolo şi va trăi: tot cel ce fără voie îl va lovi pe aproapele său, fără să fi avut mai înainte vreo ură asupră-i;</span>
<span class="v-num v-5">5&nbsp;</span><span class="v DT19_5" data-id="DT19_5">cel ce va intra cu aproapele său în pădure să taie lemne şi, dacă cel ce taie lemne ridică mâna cu securea, iar securea sare din coadă şi-l loveşte pe aproapele lui şi acela moare, cestălalt va putea să fugă în una din aceste cetăţi şi va scăpa cu viaţă;</span>
<span class="v-num v-6">6&nbsp;</span><span class="v DT19_6" data-id="DT19_6">aceasta, ca nu cumva ruda celui ucis să alerge cu inima'nfierbântată pe urmele ucigaşului şi, dacă drumul va fi mai lung, să-l ajungă şi să-l omoare, măcar că acesta nu e vinovat de moarte, pentru că nu avusese mai'nainte vreo ură asupră-i.</span>
<span class="v-num v-7">7&nbsp;</span><span class="v DT19_7" data-id="DT19_7">Iată, prin urmare, de ce-ţi dau eu ţie această poruncă: - Alege-ţi trei cetăţi.</span>
<span class="v-num v-8">8&nbsp;</span><span class="v DT19_8" data-id="DT19_8">Iar când Domnul, Dumnezeul tău, îţi va lărgi hotarele, aşa cum li S'a jurat părinţilor tăi, şi când El, Domnul, îţi va da toată ţara pe care a zis că le-o va da părinţilor tăi,</span>
<span class="v-num v-9">9&nbsp;</span><span class="v DT19_9" data-id="DT19_9">dacă te vei sili să plineşti toate poruncile acestea pe care ţi le poruncesc eu astăzi, iubindu-L pe Domnul, Dumnezeul tău, şi umblând în toate căile Lui în toate zilele, atunci la aceste trei cetăţi îţi vei mai adăuga încă trei,</span>
<span class="v-num v-10">10&nbsp;</span><span class="v DT19_10" data-id="DT19_10">şi astfel nu se va vărsa sânge nevinovat în ţara pe care Domnul, Dumnezeul tău, ţi-o dă s'o moşteneşti, şi'n mijlocul tău nu va fi [nimeni] vinovat de sânge.</span>
<span class="v-num v-11">11&nbsp;</span><span class="v DT19_11" data-id="DT19_11">Iar dacă'n mijlocul tău va fi vreun om care-şi urăşte aproapele şi-l pândeşte, şi dacă va sări asupră-i şi-l va lovi şi acela moare, şi dacă apoi va fugi în vreuna din cetăţile acestea,</span>
<span class="v-num v-12">12&nbsp;</span><span class="v DT19_12" data-id="DT19_12">atunci bătrânii cetăţii lui vor trimite şi-l vor lua de acolo şi-l vor da pe mâna rudelor mortului, iar acestea îl vor ucide.</span>
<span class="v-num v-13">13&nbsp;</span><span class="v DT19_13" data-id="DT19_13">Ochiului tău să nu-i fie milă de el; sângele nevinovat îl vei spăla astfel din Israel şi bine-ţi va fi.</span>
<span class="v-num v-14">14&nbsp;</span><span class="v DT19_14" data-id="DT19_14">Să nu muţi pietrele de hotar ale aproapelui tău, cele pe care le-au pus părinţii tăi în moşia pe care tu ai moştenit-o în ţara pe care Domnul, Dumnezeul tău, ţi-o dă s'o moşteneşti.</span>
<span class="v-num v-15">15&nbsp;</span><span class="v DT19_15" data-id="DT19_15">Un singur martor nu e de-ajuns să depună mărturie împotriva unui om pentru o oarecare nedreptate sau oarecare greşală sau oarecare păcat pe care-l va fi făcut, ci prin spusa a doi martori sau prin spusa a trei martori se va statornici tot ce se spune .</span>
<span class="v-num v-16">16&nbsp;</span><span class="v DT19_16" data-id="DT19_16">De se va ridica martor nedrept asupra cuiva, învinuindu-l de nelegiuire,</span>
<span class="v-num v-17">17&nbsp;</span><span class="v DT19_17" data-id="DT19_17">cei doi împricinaţi vor sta înaintea Domnului şi înaintea preoţilor şi înaintea judecătorilor ce vor fi în zilele acelea,</span>
<span class="v-num v-18">18&nbsp;</span><span class="v DT19_18" data-id="DT19_18">iar judecătorii vor cerceta cu de-amănuntul şi, dacă vor găsi că acela a depus mărturie strâmbă şi că'ntru nedreptate a stat împotriva fratelui său,</span>
<span class="v-num v-19">19&nbsp;</span><span class="v DT19_19" data-id="DT19_19">să-i faceţi precum gândise el să-i facă rău fratelui său; şi veţi alunga răul dintre voi.</span>
<span class="v-num v-20">20&nbsp;</span><span class="v DT19_20" data-id="DT19_20">Iar ceilalţi, auzind, se vor teme şi nu se vor mai apuca să facă un astfel de rău în mijlocul vostru.</span>
<span class="v-num v-21">21&nbsp;</span><span class="v DT19_21" data-id="DT19_21">Ochiului tău să nu-i fie milă de el: suflet pentru suflet, ochi pentru ochi, dinte pentru dinte, mână pentru mână, picior pentru picior; precum cineva îl va da de râpă pe fratele său, aşa să-l daţi voi pe el.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="DT18.html">&lt;</a>
<a class="home" href="index.html">=</a>
<a class="next" href="DT20.html">&gt;</a>
</div></div>
</body>
</html>