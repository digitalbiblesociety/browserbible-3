<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CÂNTAREA CÂNTĂRILOR 2 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="SS.html">Biblia Ortodoxă Română Sinodală (2006)</a><a class="location" href="SS.html">CÂNTAREA CÂNTĂRILOR 2</a><a class="prev" href="SS1.html">&lt;</a>
<a class="home" href="index.html">=</a>
<a class="next" href="SS3.html">&gt;</a>
</div></div>
<div class="section chapter SS SS2 ron_bor ron " dir="ltr" lang="ro" data-id="SS2" data-nextid="SS3" data-previd="SS1">
<div class="c">2</div>
<div class="p">
<span class="v-num v-1">1&nbsp;</span><span class="v SS2_1" data-id="SS2_1">Eu sunt narcisul din câmpie, sunt crinul de prin vâlcele.</span>
<span class="v-num v-2">2&nbsp;</span><span class="v SS2_2" data-id="SS2_2">Cum este crinul între spini, aşa este draga mea între fete.</span>
<span class="v-num v-3">3&nbsp;</span><span class="v SS2_3" data-id="SS2_3">Cum este mărul intre copaci, aşa este dragul meu printre flăcăi. Să stau la umbra mărului îmi place, dulce este rodul lui în gura mea!</span>
<span class="v-num v-4">4&nbsp;</span><span class="v SS2_4" data-id="SS2_4">El m-a dus în casa de ospăţ şi sus drept steag era iubirea.</span>
<span class="v-num v-5">5&nbsp;</span><span class="v SS2_5" data-id="SS2_5">Întăriţi-mă cu vin, cu mere răcoriţi-mă, că sunt bolnavă de iubire.</span>
<span class="v-num v-6">6&nbsp;</span><span class="v SS2_6" data-id="SS2_6">Stânga sa este sub cap la mine şi cu dreapta lui mă cuprinde.</span>
<span class="v-num v-7">7&nbsp;</span><span class="v SS2_7" data-id="SS2_7">Vă jur, fete din Ierusalim, pe cerboaice, pe gazelele din câmp, nu treziţi pe draga mea; până nu-i va fi ei voia!</span>
<span class="v-num v-8">8&nbsp;</span><span class="v SS2_8" data-id="SS2_8">Auzi glasul celui drag! Iată-l vine, săltând peste coline, trecând din munte-n munte.</span>
<span class="v-num v-9">9&nbsp;</span><span class="v SS2_9" data-id="SS2_9">Ca o gazelă e iubitul meu sau e ca un pui de cerb; iată-l la noi pe prispă, iată-l priveşte pe fereastră, printre gratii iată-l se uită.</span>
<span class="v-num v-10">10&nbsp;</span><span class="v SS2_10" data-id="SS2_10">Şi începe să-mi vorbească: Scoală, draga mea, şi vino!</span>
<span class="v-num v-11">11&nbsp;</span><span class="v SS2_11" data-id="SS2_11">Iarna a trecut, ploaia a încetat.</span>
<span class="v-num v-12">12&nbsp;</span><span class="v SS2_12" data-id="SS2_12">Flori pe câmp s-au arătat şi a sosit vremea cântării, în ţarină glas de turturea se aude.</span>
<span class="v-num v-13">13&nbsp;</span><span class="v SS2_13" data-id="SS2_13">Smochinii îşi dezvelesc mugurii şi florile de vie văzduhul parfumează. Scoală, draga mea, şi vino!</span>
<span class="v-num v-14">14&nbsp;</span><span class="v SS2_14" data-id="SS2_14">Porumbiţa mea, ce-n crăpături de stâncă, la loc prăpăstios te-ascunzi, arată-ţi faţa ta! Lasă-mă să-ţi aud glasul! Că glasul tău e dulce şi faţa ta plăcută.</span>
<span class="v-num v-15">15&nbsp;</span><span class="v SS2_15" data-id="SS2_15">Prindeţi vulpile, prindeţi puii lor, ele ne strică viile, că via noastră e acum în floare.</span>
<span class="v-num v-16">16&nbsp;</span><span class="v SS2_16" data-id="SS2_16">Iubitul meu este al meu şi eu sunt a lui. El printre crini îşi paşte mieii.</span>
<span class="v-num v-17">17&nbsp;</span><span class="v SS2_17" data-id="SS2_17">Până nu se răcoreşte ziua, până nu se-ntinde umbra serii, vino, dragul meu, săltând ca o căprioară, ca un pui de cerb, peste munţii ce ne despart.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="SS1.html">&lt;</a>
<a class="home" href="index.html">=</a>
<a class="next" href="SS3.html">&gt;</a>
</div></div>
</body>
</html>