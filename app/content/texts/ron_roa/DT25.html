<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>DEUTERONOMUL (A CINCEA CARTE A LUI MOISE) 25 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="DT.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="DT.html">DEUTERONOMUL (A CINCEA CARTE A LUI MOISE) 25</a><a class="prev" href="DT24.html">&lt;</a>
<a class="home" href="index.html">=</a>
<a class="next" href="DT26.html">&gt;</a>
</div></div>
<div class="section chapter DT DT25 ron_roa ron " dir="ltr" lang="ro" data-id="DT25" data-nextid="DT26" data-previd="DT24">
<div class="c">25</div>
<div class="p">
<span class="v-num v-1">1&nbsp;</span><span class="v DT25_1" data-id="DT25_1">De se va întâmpla o neînţelegere între oameni şi vor veni la judecată şi se vor judeca, celui drept i se va da dreptate, iar cel vinovat va fi osândit.</span>
<span class="v-num v-2">2&nbsp;</span><span class="v DT25_2" data-id="DT25_2">Dacă celui vinovat i se va cuveni bătaie, judecătorii vor porunci să-l întindă jos şi să fie bătut în faţa lor, după măsura vinovăţiei lui.</span>
<span class="v-num v-3">3&nbsp;</span><span class="v DT25_3" data-id="DT25_3">Patruzeci de lovituri i se pot da, dar mai multe, nu ; că, dacă i se vor da mai multe, atunci fratele tău va fi schilodit în chiar faţa ochilor tăi.</span>
<span class="v-num v-4">4&nbsp;</span><span class="v DT25_4" data-id="DT25_4">Să nu legi gura boului care treieră.</span>
<span class="v-num v-5">5&nbsp;</span><span class="v DT25_5" data-id="DT25_5">Dacă vor locui fraţi în acelaşi loc şi unul din ei va muri fără ca din el să rămână urmaş, atunci femeia celui mort să nu se mărite cu bărbat din afară; fratele bărbatului ei va intra la ea şi o va lua de femeie şi va locui împreună cu ea .</span>
<span class="v-num v-6">6&nbsp;</span><span class="v DT25_6" data-id="DT25_6">Şi va fi că pruncul ce se va naşte va purta numele celui mort, şi astfel numele acestuia nu se va stinge din Israel.</span>
<span class="v-num v-7">7&nbsp;</span><span class="v DT25_7" data-id="DT25_7">Dar dacă omul nu va voi s'o ia pe femeia fratelui său, să iasă femeia la poarta cetăţii, în faţa bătrânilor, şi să zică: Cumnatul meu nu vrea să înalţe numele fratelui său în Israel; fratele bărbatului meu nu m'a vrut.</span>
<span class="v-num v-8">8&nbsp;</span><span class="v DT25_8" data-id="DT25_8">Atunci bătrânii cetăţii lui îl vor chema şi vor sta de vorbă cu el; şi dacă el se va ridica şi va zice: Nu vreau s'o iau!,</span>
<span class="v-num v-9">9&nbsp;</span><span class="v DT25_9" data-id="DT25_9">atunci cumnata lui va veni la el acolo, în faţa bătrânilor, îi va scoate sandala de la un picior, îl va scuipa în obraz şi va zice: Aşa i se face omului care nu zideşte casa fratelui său!... ;</span>
<span class="v-num v-10">10&nbsp;</span><span class="v DT25_10" data-id="DT25_10">iar numele lui în Israel se va chema: "Casa celui c'un picior desculţ...</span>
<span class="v-num v-11">11&nbsp;</span><span class="v DT25_11" data-id="DT25_11">Dacă doi bărbaţi se iau undeva la harţă - om cu fratele său -, iar femeia unuia dintre ei va veni să-l scoată pe bărbatul ei din mâna celui ce-l bate şi, întinzându-şi mâna, îl va apuca pe acesta de părţile lui ruşinoase,</span>
<span class="v-num v-12">12&nbsp;</span><span class="v DT25_12" data-id="DT25_12">să-i tai mâna; ochiului tău să nu-i fie milă de ea.</span>
<span class="v-num v-13">13&nbsp;</span><span class="v DT25_13" data-id="DT25_13">În sacul tău să n'ai pentru cântar greutăţi şi greutăţi, mari şi mici.</span>
<span class="v-num v-14">14&nbsp;</span><span class="v DT25_14" data-id="DT25_14">În casa ta să nu fie măsură şi măsură, mare şi mică.</span>
<span class="v-num v-15">15&nbsp;</span><span class="v DT25_15" data-id="DT25_15">Pentru cântar să ai greutate adevărată şi dreaptă, iar măsura ta să fie adevărată şi dreaptă, ca să trăieşti zile multe pe pământul pe care Domnul, Dumnezeul tău, ţi-l dă ca moştenire;</span>
<span class="v-num v-16">16&nbsp;</span><span class="v DT25_16" data-id="DT25_16">că urâciune este înaintea Domnului, Dumnezeului tău, tot cel ce face acestea - cel ce face strâmbătate.</span>
<span class="v-num v-17">17&nbsp;</span><span class="v DT25_17" data-id="DT25_17">Adu-ţi aminte de câte ţi-a făcut ţie Amalec când erai pe drum la ieşirea din Egipt,</span>
<span class="v-num v-18">18&nbsp;</span><span class="v DT25_18" data-id="DT25_18">cum ţi-a stat la drum împotrivă şi ţi-a retezat partea de dinapoi a oastei - pe cei slăbiţi din spatele tău - în timp ce tu erai înfometat şi sleit; şi nu s'a temut de Dumnezeu.</span>
<span class="v-num v-19">19&nbsp;</span><span class="v DT25_19" data-id="DT25_19">Şi va fi că atunci când Domnul, Dumnezeul tău, te va odihni dinspre partea tuturor vrăjmaşilor tăi de primprejuru-ţi, în ţara pe care Domnul, Dumnezeul tău, ţi-o dă s'o moşteneşti, numele lui Amalec să-l stingi de sub cer. Şi să nu uiţi!</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="DT24.html">&lt;</a>
<a class="home" href="index.html">=</a>
<a class="next" href="DT26.html">&gt;</a>
</div></div>
</body>
</html>