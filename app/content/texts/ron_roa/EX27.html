<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEȘIREA A DOUA CARTE A LUI MOISE 27 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EX.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="EX.html">IEȘIREA A DOUA CARTE A LUI MOISE 27</a><a class="prev" href="EX26.html">&lt;</a>
<a class="home" href="index.html">=</a>
<a class="next" href="EX28.html">&gt;</a>
</div></div>
<div class="section chapter EX EX27 ron_roa ron " dir="ltr" lang="ron" data-id="EX27" data-nextid="EX28" data-previd="EX26">
<div class="c">27</div>
<div class="p">
<span class="v-num v-1">1&nbsp;</span><span class="v EX27_1" data-id="EX27_1">Vei face un jertfelnic din lemn de salcâm, lung de cinci coţi şi lat de cinci coţi - jertfelnicul va fi pătrat -, şi de trei coţi înălţimea.</span>
<span class="v-num v-2">2&nbsp;</span><span class="v EX27_2" data-id="EX27_2">Coarnele i le vei face în cele patru unghiuri; coarnele vor fi dintr'un trup cu el. Îl vei îmbrăca în aramă.</span>
<span class="v-num v-3">3&nbsp;</span><span class="v EX27_3" data-id="EX27_3">Jertfelnicului îi vei face un brâu; iar învelitoarea lui, şi cupele lui şi furculiţele lui şi vătraiul lui, toate uneltele acestea le vei face din aramă.</span>
<span class="v-num v-4">4&nbsp;</span><span class="v EX27_4" data-id="EX27_4">Să-i faci o împletitură ca o plasă de aramă, iar împletiturii îi vei face patru inele de aramă la cele patru colţuri,</span>
<span class="v-num v-5">5&nbsp;</span><span class="v EX27_5" data-id="EX27_5">pe care le vei pune sub încheietura jertfelnicului: plasa va acoperi astfel doar jumătate din jertfelnic.</span>
<span class="v-num v-6">6&nbsp;</span><span class="v EX27_6" data-id="EX27_6">Jertfelnicului îi vei face pârghii din lemn de salcâm, pe care le vei fereca în aramă.</span>
<span class="v-num v-7">7&nbsp;</span><span class="v EX27_7" data-id="EX27_7">Pârghiile le vei trece prin inele, de o parte şi de alta a jertfelnicului, ca să poată fi purtat.</span>
<span class="v-num v-8">8&nbsp;</span><span class="v EX27_8" data-id="EX27_8">Să-l faci ca un buduroi îmbrăcat în scânduri . După cum ţi s'a arătat în munte, aşa-l vei face.</span>
<span class="v-num v-9">9&nbsp;</span><span class="v EX27_9" data-id="EX27_9">Cortului îi vei face o curte. Pe partea dinspre miazăzi, curtea va fi alcătuită din pânze de in topit, lungi de o sută de coţi pentru o singură latură.</span>
<span class="v-num v-10">10&nbsp;</span><span class="v EX27_10" data-id="EX27_10">Acestora le vei face douăzeci de stâlpi cu douăzeci de tălpice de aramă, ale căror belciuge şi verigi vor fi de argint.</span>
<span class="v-num v-11">11&nbsp;</span><span class="v EX27_11" data-id="EX27_11">Tot aşa şi pe latura dinspre miazănoapte: pânzele vor avea o sută de coţi în lungime, iar la ele douăzeci de stâlpi cu douăzeci de tălpice de aramă, ale căror belciuge şi verigi vor fi de argint.</span>
<span class="v-num v-12">12&nbsp;</span><span class="v EX27_12" data-id="EX27_12">În latul curţii, pe partea dinspre asfinţit, ea va avea pânze pe cincizeci de coţi, cu zece stâlpi şi zece tălpice.</span>
<span class="v-num v-13">13&nbsp;</span><span class="v EX27_13" data-id="EX27_13">Tot de cincizeci de coţi vor fi pânzele în lăţimea dinspre răsărit a curţii, şi tot cu zece stâlpi şi zece tălpice;</span>
<span class="v-num v-14">14&nbsp;</span><span class="v EX27_14" data-id="EX27_14">cincisprezece coţi de pânze vor fi într'o latură, cu cei trei stâlpi şi cu cele trei tălpice ale lor,</span>
<span class="v-num v-15">15&nbsp;</span><span class="v EX27_15" data-id="EX27_15">iar în cealaltă latură vor fi pânze tot de cincisprezece coţi, cu cei trei stâlpi şi cu cele trei tălpice ale lor;</span>
<span class="v-num v-16">16&nbsp;</span><span class="v EX27_16" data-id="EX27_16">cât despre poarta curţii, ea va avea o pânză de douăzeci de coţi, măiestru lucrată'n mătase violetă, purpurie şi stacojie, bătută'n urzeală de in topit; ea va avea patru stâlpi cu patru tălpice.</span>
<span class="v-num v-17">17&nbsp;</span><span class="v EX27_17" data-id="EX27_17">Toţi stâlpii curţii, de jur-împrejur, vor fi ferecaţi cu argint; vârfurile le vor fi de argint; tălpicele, de aramă.</span>
<span class="v-num v-18">18&nbsp;</span><span class="v EX27_18" data-id="EX27_18">Aşadar, împrejmuirea curţii va fi, în amândouă laturile, de o sută de coţi; lăţimea, în amândouă capetele, de cincizeci de coţi; iar înălţimea, de cinci coţi... de in topit, cu tălpicele lor de aramă.</span>
<span class="v-num v-19">19&nbsp;</span><span class="v EX27_19" data-id="EX27_19">Toate lucrurile, toate uneltele şi toţi ţăruşii curţii vor fi de aramă.</span>
<span class="v-num v-20">20&nbsp;</span><span class="v EX27_20" data-id="EX27_20">Tu porunceşte-le fiilor lui Israel să-ţi aducă untdelemn curat pentru candelă, stors din măsline, aşa încât lumina să ardă'n toată vremea:</span>
<span class="v-num v-21">21&nbsp;</span><span class="v EX27_21" data-id="EX27_21">în cortul mărturiei, în afara perdelei ce se află'n faţa Legământului, acolo o vor întreţine Aaron şi fiii săi, de seara până dimineaţa, înaintea Domnului; lege veşnică pentru cei de după voi, de la fiii lui Israel, din neam în neam.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EX26.html">&lt;</a>
<a class="home" href="index.html">=</a>
<a class="next" href="EX28.html">&gt;</a>
</div></div>
</body>
</html>