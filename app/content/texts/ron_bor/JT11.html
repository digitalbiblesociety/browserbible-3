<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA IUDITEI 11 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JT.html">Biblia Ortodoxă Română Sinodală (2006)</a><a class="location" href="JT.html">CARTEA IUDITEI 11</a><a class="prev" href="JT10.html">&lt;</a>
<a class="home" href="index.html">=</a>
<a class="next" href="JT12.html">&gt;</a>
</div></div>
<div class="section chapter JT JT11 ron_bor ron " dir="ltr" lang="ro" data-id="JT11" data-nextid="JT12" data-previd="JT10">
<div class="c">11</div>
<div class="p">
<span class="v-num v-1">1&nbsp;</span><span class="v JT11_1" data-id="JT11_1">Atunci Olofern i-a zis: "Îndrăzneşte, femeie, şi nu te teme în inima ta, fiindcă eu nu am făcut rău nimănui care a ales să slujească lui Nabucodonosor, regele lumii întregi.</span>
<span class="v-num v-2">2&nbsp;</span><span class="v JT11_2" data-id="JT11_2">Şi acum, dacă poporul tău, care locuieşte în munte, nu m-ar fi dispreţuit, n-aş fi ridicat suliţa mea împotriva lui. Ci ei singuri şi-au făcut-o.</span>
<span class="v-num v-3">3&nbsp;</span><span class="v JT11_3" data-id="JT11_3">Dar spune-mi acum: Pentru ce ai fugit de la ei şi ai venit la noi? Căci ai venit spre izbăvirea ta. Îndrăzneşte! în noaptea aceasta vei scăpa cu viaţă, cum şi de acum înainte.</span>
<span class="v-num v-4">4&nbsp;</span><span class="v JT11_4" data-id="JT11_4">Nimeni nu-ţi va face rău, ci bine, aşa cum se întâmplă cu slujitorii stăpânului meu, regele Nabucodonosor".</span>
<span class="v-num v-5">5&nbsp;</span><span class="v JT11_5" data-id="JT11_5">Atunci Iudita i-a grăit lui: "Priveşte cu îngăduinţă cuvintele roabei tale, şi ca roaba ta să vorbească înaintea ta. şi nici un cuvânt mincinos nu voi spune stăpânului meu în această noapte.</span>
<span class="v-num v-6">6&nbsp;</span><span class="v JT11_6" data-id="JT11_6">Urmează numai cuvintele roabei tale şi Dumnezeu va desăvârşi cu tine lucrul tău, iar stăpânul meu nu va greşi în lucrările sale.</span>
<span class="v-num v-7">7&nbsp;</span><span class="v JT11_7" data-id="JT11_7">Trăiască Nabucodonosor, regele întregii lumi, el care te-a trimis să aduci tot sufletul viu pe calea cea dreaptă, şi să trăiască puterea lui! Căci datorită ţie, nu numai oamenii care-i slujesc vor trăi, ci şi fiarele sălbatice, dobitoacele câmpului, vitele şi păsările cerului vor trăi prin puterea ta, pentru Nabucodonosor şi pentru întreaga casă a lui.</span>
<span class="v-num v-8">8&nbsp;</span><span class="v JT11_8" data-id="JT11_8">Am auzit de înţelepciunea ta şi de iscusinţa duhului tău, şi toată lumea ştie că tu nu numai că eşti bun în tot regatul şi tare priceput, ci eşti şi neîntrecut în meşteşugul războiului.</span>
<span class="v-num v-9">9&nbsp;</span><span class="v JT11_9" data-id="JT11_9">Şi cuvintele pe care le-a grăit Ahior în sfatul tău, le cunoaştem şi noi, căci locuitorii din Betulia l-au lăsat cu viaţă, iar el le-a spus tot ceea ce ţi-a grăit ţie.</span>
<span class="v-num v-10">10&nbsp;</span><span class="v JT11_10" data-id="JT11_10">Pentru aceasta, stăpâne şi doamne, nu dispreţui cuvintele lui, ci pune-le în inima ta, că ele sunt adevărate. Neamul nostru nu poate să fie pedepsit şi sabia nu poate să-l biruiască, dacă el nu păcătuieşte împotriva Dumnezeului său.</span>
<span class="v-num v-11">11&nbsp;</span><span class="v JT11_11" data-id="JT11_11">Şi acum, pentru ca domnul meu să nu cunoască nici respingere, nici înfrângere, moartea va cădea peste capetele lor. Căci păcatul a pus stăpânire pe ei, şi cu acest păcat întărâtă pe Dumnezeul lor ori de câte ori se dedau la neorânduieli.</span>
<span class="v-num v-12">12&nbsp;</span><span class="v JT11_12" data-id="JT11_12">Şi după ce li s-au isprăvit merindele şi au rămas fără de apă, ei s-au hotărât să pună mina pe vite, şi tot ceea ce Dumnezeu a oprit prin legile Sale ca să nu se mănânce, ei au de gând să mănânce.</span>
<span class="v-num v-13">13&nbsp;</span><span class="v JT11_13" data-id="JT11_13">Chiar şi pârga grâului şi zeciuiala de la vin şi de la untdelemn, pe care ei o păstrează pentru preoţii care slujesc la Ierusalim în faţa Dumnezeului nostru, s-au hotărât să le mănânce, lucruri pe care nimeni din popor nu are voie să le atingă, nici măcar cu mâna.</span>
<span class="v-num v-14">14&nbsp;</span><span class="v JT11_14" data-id="JT11_14">Dar fiindcă locuitorii de acolo au făcut la fel, au trimis la Ierusalim oameni care să le aducă învoială din partea sfatului.</span>
<span class="v-num v-15">15&nbsp;</span><span class="v JT11_15" data-id="JT11_15">Şi îndată ce li se va aduce la cunoştinţă şi vor săvârşi atari lucruri, chiar în ziua aceea îţi vor fi daţi ţie spre pieire.</span>
<span class="v-num v-16">16&nbsp;</span><span class="v JT11_16" data-id="JT11_16">Deci când eu, roaba ta, am aflat toate acestea, am fugit de dinaintea lor, şi Dumnezeu m-a trimis să-ţi dau de ştire faptele care, când se vor auzi, lumea întreagă se va înspăimânta,</span>
<span class="v-num v-17">17&nbsp;</span><span class="v JT11_17" data-id="JT11_17">Fiindcă roaba ta este temătoare de Dumnezeu şi ziua şi noaptea se roagă Dumnezeului cerului. şi acum voi rămâne la tine, stăpâne, şi eu, roaba ta, voi ieşi noaptea în văgăuna stâncii, ca să mă rog lui Dumnezeu, şi El îmi va spune când au săvârşit ei păcatele acestea.</span>
<span class="v-num v-18">18&nbsp;</span><span class="v JT11_18" data-id="JT11_18">Apoi eu voi veni la tine şi-ţi voi dezvălui tot, iar tu vei porni cu oştirea ta şi nimeni din ei nu va putea să-ţi ţină piept.</span>
<span class="v-num v-19">19&nbsp;</span><span class="v JT11_19" data-id="JT11_19">Şi te voi călăuzi prin mijlocul Iudeii, până în faţa Ierusalimului. Voi face să te aşezi în mijlocul frumos al cetăţii. Atunci îi vei duce ca pe oile care nu au păstor. şi nici un câine nu va mârâi înaintea ta. Asemenea lucruri mi s-au descoperit şi mi s-au vestit, şi am fost trimisă să ţi le dau de ştire!"</span>
<span class="v-num v-20">20&nbsp;</span><span class="v JT11_20" data-id="JT11_20">Şi cuvintele ei au plăcut lui Olofern şi tuturor căpeteniilor lui, încât ei s-au minunat de înţelepciunea ei şi au zis:</span>
<span class="v-num v-21">21&nbsp;</span><span class="v JT11_21" data-id="JT11_21">"O astfel de femeie frumoasă la chip şi înţeleaptă la vorbe nu se află nicăieri, de la un capăt şi până la celălalt al pământului!"</span>
<span class="v-num v-22">22&nbsp;</span><span class="v JT11_22" data-id="JT11_22">Apoi Olofern a zis ei: "Bine a făcut Dumnezeu de te-a trimis înaintea alor tăi. În mâinile noastre va fi puterea şi la cei care au dispreţuit pe domnul meu, ruina.</span>
<span class="v-num v-23">23&nbsp;</span><span class="v JT11_23" data-id="JT11_23">Şi tu eşti tot aşa de frumoasă pe cât eşti de iscusită la vorbă. Dacă vei face precum ai zis, Dumnezeul tău va fi Dumnezeul meu şi tu vei sta în palatul regelui Nabucodonosor şi vestită vei fi în toată lumea!"</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JT10.html">&lt;</a>
<a class="home" href="index.html">=</a>
<a class="next" href="JT12.html">&gt;</a>
</div></div>
</body>
</html>