<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>LUCA 3 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="LK.html">Biblia Ortodoxă Română Sinodală (2006)</a><a class="location" href="LK.html">LUCA 3</a><a class="prev" href="LK2.html">&lt;</a>
<a class="home" href="index.html">=</a>
<a class="next" href="LK4.html">&gt;</a>
</div></div>
<div class="section chapter LK LK3 ron_bor ron " dir="ltr" lang="ro" data-id="LK3" data-nextid="LK4" data-previd="LK2">
<div class="c">3</div>
<div class="p">
<span class="v-num v-1">1&nbsp;</span><span class="v LK3_1" data-id="LK3_1">În al cincisprezecelea an al domniei Cezarului Tiberiu, pe când Ponţiu Pilat era procuratorul Iudeii, Irod, tetrarh al Galileii, Filip, fratele său, tetrarh al Itureii şi al ţinutului Trahonitidei, iar Lisanias, tetrarh al Abilenei,</span>
<span class="v-num v-2">2&nbsp;</span><span class="v LK3_2" data-id="LK3_2">În zilele arhiereilor Anna şi Caiafa, a fost cuvântul lui Dumnezeu către Ioan, fiul lui Zaharia, în pustie.</span>
<span class="v-num v-3">3&nbsp;</span><span class="v LK3_3" data-id="LK3_3">Şi a venit el în toată împrejurimea Iordanului, propovăduind botezul pocăinţei, spre iertarea păcatelor.</span>
<span class="v-num v-4">4&nbsp;</span><span class="v LK3_4" data-id="LK3_4">Precum este scris în cartea cuvintelor lui Isaia proorocul: "Este glasul celui ce strigă în pustie: Gătiţi calea Domnului, drepte faceţi cărările Lui.</span>
<span class="v-num v-5">5&nbsp;</span><span class="v LK3_5" data-id="LK3_5">Orice vale se va umple şi orice munte şi orice deal se va pleca; căile cele strâmbe se vor face drepte şi cele colţuroase, drumuri netede.</span>
<span class="v-num v-6">6&nbsp;</span><span class="v LK3_6" data-id="LK3_6">Şi toată făptura va vedea mântuirea lui Dumnezeu".</span>
<span class="v-num v-7">7&nbsp;</span><span class="v LK3_7" data-id="LK3_7">Deci zicea Ioan mulţimilor care veneau să se boteze de el: Pui de vipere, cine v-a arătat să fugiţi de mânia ce va să fie?</span>
<span class="v-num v-8">8&nbsp;</span><span class="v LK3_8" data-id="LK3_8">Faceţi, dar, roade vrednice de pocăinţă şi nu începeţi a zice în voi înşivă: Avem tată pe Avraam, căci vă spun că Dumnezeu poate şi din pietrele acestea să ridice fii lui Avraam.</span>
<span class="v-num v-9">9&nbsp;</span><span class="v LK3_9" data-id="LK3_9">Acum securea stă la rădăcina pomilor; deci orice pom care nu face roadă bună se taie şi se aruncă în foc.</span>
<span class="v-num v-10">10&nbsp;</span><span class="v LK3_10" data-id="LK3_10">Şi mulţimile îl întrebau, zicând: Ce să facem deci?</span>
<span class="v-num v-11">11&nbsp;</span><span class="v LK3_11" data-id="LK3_11">Răspunzând, Ioan le zicea: Cel ce are două haine să dea celui ce nu are şi cel ce are bucate să facă asemenea.</span>
<span class="v-num v-12">12&nbsp;</span><span class="v LK3_12" data-id="LK3_12">Şi au venit şi vameşii să se boteze şi i-au spus: Învăţătorule, noi ce să facem?</span>
<span class="v-num v-13">13&nbsp;</span><span class="v LK3_13" data-id="LK3_13">El le-a răspuns: Nu faceţi nimic mai mult peste ce vă este rânduit.</span>
<span class="v-num v-14">14&nbsp;</span><span class="v LK3_14" data-id="LK3_14">Şi îl întrebau şi ostaşii, zicând: Dar noi ce să facem? Şi le-a zis: Să nu asupriţi pe nimeni, nici să învinuiţi pe nedrept, şi să fiţi mulţumiţi cu solda voastră.</span>
<span class="v-num v-15">15&nbsp;</span><span class="v LK3_15" data-id="LK3_15">Iar poporul fiind în aşteptare şi întrebându-se toţi despre Ioan în cugetele lor: Nu cumva el este Hristosul?</span>
<span class="v-num v-16">16&nbsp;</span><span class="v LK3_16" data-id="LK3_16">A răspuns Ioan tuturor, zicând: Eu vă botez cu apă, dar vine Cel ce este mai tare decât mine, Căruia nu sunt vrednic să-I dezleg cureaua încălţămintelor. El vă va boteza cu Duh Sfânt şi cu foc,</span>
<span class="v-num v-17">17&nbsp;</span><span class="v LK3_17" data-id="LK3_17">A Cărui lopată este în mâna Lui, ca să cureţe aria şi să adune grâul în jitniţa Sa, iar pleava o va arde cu foc nestins.</span>
<span class="v-num v-18">18&nbsp;</span><span class="v LK3_18" data-id="LK3_18">Încă şi alte multe îndemnând, propovăduia poporului vestea cea bună.</span>
<span class="v-num v-19">19&nbsp;</span><span class="v LK3_19" data-id="LK3_19">Iar Irod tetrarhul, mustrat fiind de el pentru Irodiada, femeia lui Filip, fratele său, şi pentru toate relele pe care le-a făcut Irod,</span>
<span class="v-num v-20">20&nbsp;</span><span class="v LK3_20" data-id="LK3_20">A adăugat la toate şi aceasta, încât a închis pe Ioan în temniţă.</span>
<span class="v-num v-21">21&nbsp;</span><span class="v LK3_21" data-id="LK3_21">Şi după ce s-a botezat tot poporul, botezându-Se şi Iisus şi rugându-Se, s-a deschis cerul,</span>
<span class="v-num v-22">22&nbsp;</span><span class="v LK3_22" data-id="LK3_22">Şi S-a coborât Duhul Sfânt peste El, în chip trupesc, ca un porumbel, şi s-a făcut glas din cer: Tu eşti Fiul Meu cel iubit, întru Tine am binevoit.</span>
<span class="v-num v-23">23&nbsp;</span><span class="v LK3_23" data-id="LK3_23">Şi Iisus Însuşi era ca de treizeci de ani când a început (să propovăduiască), fiind, precum se socotea, fiu al lui Iosif, care era fiul lui Eli,</span>
<span class="v-num v-24">24&nbsp;</span><span class="v LK3_24" data-id="LK3_24">Fiul lui Matat, fiul lui Levi, fiul lui Melhi, fiul lui Ianai, fiul lui Iosif,</span>
<span class="v-num v-25">25&nbsp;</span><span class="v LK3_25" data-id="LK3_25">Fiul lui Matatia, fiul lui Amos, fiul lui Naum, fiul lui Esli, fiul lui Nagai,</span>
<span class="v-num v-26">26&nbsp;</span><span class="v LK3_26" data-id="LK3_26">Fiul lui Iosua, fiul lui Matatia, fiul lui Semein, fiul lui Ioseh, fiul lui Ioda,</span>
<span class="v-num v-27">27&nbsp;</span><span class="v LK3_27" data-id="LK3_27">Fiul lui Ioanan, fiul lui Resa, fiul lui Zorobabel, fiul lui Salatiel, fiul lui Neri,</span>
<span class="v-num v-28">28&nbsp;</span><span class="v LK3_28" data-id="LK3_28">Fiul lui Melhi, fiul lui Adi, fiul lui Cosam, fiul lui Elmadam, fiul lui Er,</span>
<span class="v-num v-29">29&nbsp;</span><span class="v LK3_29" data-id="LK3_29">Fiul lui Iosua, fiul lui Eliezer, fiul lui Lorim, fiul lui Matat, fiul lui Levi,</span>
<span class="v-num v-30">30&nbsp;</span><span class="v LK3_30" data-id="LK3_30">Fiul lui Simeon, fiul lui Iuda, fiul lui Iosif, fiul lui Ionam, fiul lui Eliachim,</span>
<span class="v-num v-31">31&nbsp;</span><span class="v LK3_31" data-id="LK3_31">Fiul lui Melea, fiul lui Mena, fiul lui Matata, fiul lui Natan, fiul lui David,</span>
<span class="v-num v-32">32&nbsp;</span><span class="v LK3_32" data-id="LK3_32">Fiul lui Iesei, fiul lui Iobed, fiul lui Booz, fiul lui Sala, fiul lui Naason,</span>
<span class="v-num v-33">33&nbsp;</span><span class="v LK3_33" data-id="LK3_33">Fiul Aminadav, fiul lui Admin, fiul lui Arni, fiul lui Esrom, fiul lui Fares, fiul lui Iuda.</span>
<span class="v-num v-34">34&nbsp;</span><span class="v LK3_34" data-id="LK3_34">Fiul lui Iacov, fiul lui Isaac, fiul lui Avraam, fiul lui Tara, fiul lui Nahor,</span>
<span class="v-num v-35">35&nbsp;</span><span class="v LK3_35" data-id="LK3_35">Fiul lui Serug, fiul lui Ragav, fiul lui Falec, fiul lui Eber, fiul lui Sala,</span>
<span class="v-num v-36">36&nbsp;</span><span class="v LK3_36" data-id="LK3_36">Fiul lui Cainam, fiul lui Arfaxad, fiul lui Sim, fiul lui Noe, fiul lui Lameh,</span>
<span class="v-num v-37">37&nbsp;</span><span class="v LK3_37" data-id="LK3_37">Fiul lui Matusala, fiul lui Enoh, fiul Iaret, fiul lui Maleleil, fiul lui Cainam,</span>
<span class="v-num v-38">38&nbsp;</span><span class="v LK3_38" data-id="LK3_38">Fiul lui Enos, fiul lui Set, fiul lui Adam, fiul lui Dumnezeu.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="LK2.html">&lt;</a>
<a class="home" href="index.html">=</a>
<a class="next" href="LK4.html">&gt;</a>
</div></div>
</body>
</html>