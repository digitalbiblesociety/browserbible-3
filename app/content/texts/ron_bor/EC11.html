<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>ECCLESIASTUL 11 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EC.html">Biblia Ortodoxă Română Sinodală (2006)</a><a class="location" href="EC.html">ECCLESIASTUL 11</a><a class="prev" href="EC10.html">&lt;</a>
<a class="home" href="index.html">=</a>
<a class="next" href="EC12.html">&gt;</a>
</div></div>
<div class="section chapter EC EC11 ron_bor ron " dir="ltr" lang="ro" data-id="EC11" data-nextid="EC12" data-previd="EC10">
<div class="c">11</div>
<div class="p">
<span class="v-num v-1">1&nbsp;</span><span class="v EC11_1" data-id="EC11_1">Aruncă pâinea ta pe apă, căci o vei afla după multe zile.</span>
<span class="v-num v-2">2&nbsp;</span><span class="v EC11_2" data-id="EC11_2">Împarte o bucată în şapte şi chiar în opt, căci nu ştii ce nenorocire se poate întâmpla în ţară.</span>
<span class="v-num v-3">3&nbsp;</span><span class="v EC11_3" data-id="EC11_3">Când norii se umplu de ploaie, ei se deşartă pe pământ. Şi dacă un capac cade la miazăzi sau la miazănoapte, unde a căzut, acolo rămâne.</span>
<span class="v-num v-4">4&nbsp;</span><span class="v EC11_4" data-id="EC11_4">Cel ce păzeşte vântul nu seamănă, şi cel ce se uită la nori nu seceră.</span>
<span class="v-num v-5">5&nbsp;</span><span class="v EC11_5" data-id="EC11_5">După cum nu ştii care este calea vântului, cum se întocmesc oasele în pântecele maicii, tot aşa nu cunoşti lucrarea lui Dumnezeu, care face toate.</span>
<span class="v-num v-6">6&nbsp;</span><span class="v EC11_6" data-id="EC11_6">Dis-de-dimineaţă seamănă sămânţa şi până seara nu odihni mâna ta, căci nu ştii care va izbuti, aceasta sau aceea, sau dacă amândouă sunt deopotrivă de bune.</span>
<span class="v-num v-7">7&nbsp;</span><span class="v EC11_7" data-id="EC11_7">Şi lumina este dulce şi plăcut este ochilor să privească soarele.</span>
<span class="v-num v-8">8&nbsp;</span><span class="v EC11_8" data-id="EC11_8">Chiar dacă ar trăi mulţi ani, omul să se bucure de toate şi să-şi aducă aminte de zilele cele din întuneric, căci multe vor fi. Tot ce se întâmplă este deşertăciune.</span>
<span class="v-num v-9">9&nbsp;</span><span class="v EC11_9" data-id="EC11_9">Bucură-te, omule, cât eşti tânăr şi inima ta să fie veselă în zilele tinereţii tale şi mergi în căile inimii tale şi după ce-ţi arată ochii tăi, dar să ştii că, pentru toate acestea, Dumnezeu te va aduce la judecata Sa. Alungă necazul din inima ta şi depărtează suferinţele de trupul tău, căci copilăria şi tinereţea sunt deşertăciune.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EC10.html">&lt;</a>
<a class="home" href="index.html">=</a>
<a class="next" href="EC12.html">&gt;</a>
</div></div>
</body>
</html>