<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEREMIA 39 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JR.html">Biblia Ortodoxă Română Sinodală (2006)</a><a class="location" href="JR.html">IEREMIA 39</a><a class="prev" href="JR38.html">&lt;</a>
<a class="home" href="index.html">=</a>
<a class="next" href="JR40.html">&gt;</a>
</div></div>
<div class="section chapter JR JR39 ron_bor ron " dir="ltr" lang="ron" data-id="JR39" data-nextid="JR40" data-previd="JR38">
<div class="c">39</div>
<div class="p">
<span class="v-num v-1">1&nbsp;</span><span class="v JR39_1" data-id="JR39_1">În anul al nouălea al lui Sedechia, regele lui Iuda, în luna a zecea, Nabucodonosor, regele Babilonului, a venit cu toată oştirea sa la Ierusalim şi l-a împresurat.</span>
<span class="v-num v-2">2&nbsp;</span><span class="v JR39_2" data-id="JR39_2">Iar în anul al unsprezecelea al lui Sedechia, în luna a patra, în ziua a noua a lunii acesteia, cetatea a fost luată.</span>
<span class="v-num v-3">3&nbsp;</span><span class="v JR39_3" data-id="JR39_3">Şi au intrat în ea şi s-au aşezat la porţile de la mijloc toate căpeteniile regelui Babilonului: Nergal-Şareţer, Samgar-Nebu, Sarsehim, căpetenia eunucilor, Nergal-Sareţer, căpetenia vrăjitorilor, şi toate celelalte căpetenii ale regelui Babilonului.</span>
<span class="v-num v-4">4&nbsp;</span><span class="v JR39_4" data-id="JR39_4">Când Sedechia, regele lui Iuda, şi toţi oamenii de oaste i-au văzut, au fugit şi au ieşit noaptea din cetate prin grădina regelui, pe poarta dintre cele două ziduri, şi au apucat pe calea şesului.</span>
<span class="v-num v-5">5&nbsp;</span><span class="v JR39_5" data-id="JR39_5">Dar oştirea Caldeilor a alergat după ei şi a ajuns pe Sedechia în şesul Ierihonului, l-au prins şi l-au dus la Nabucodonosor, regele Babilonului, la Ribla, în ţara Hamat, unde acesta a rostit judecată asupra lui.</span>
<span class="v-num v-6">6&nbsp;</span><span class="v JR39_6" data-id="JR39_6">Atunci regele Babilonului a junghiat pe fiii lui Sedechia în Ribla, înaintea ochilor acestuia, şi pe toţi dregătorii lui Iuda i-a junghiat regele Babilonului.</span>
<span class="v-num v-7">7&nbsp;</span><span class="v JR39_7" data-id="JR39_7">Iar lui Sedechia i-a scos ochii şi l-a pus în cătuşe, ca să-l ducă la Babilon.</span>
<span class="v-num v-8">8&nbsp;</span><span class="v JR39_8" data-id="JR39_8">Casa regelui şi casele poporului le-au ars Caldeii cu foc, iar zidurile Ierusalimului le-au dărâmat.</span>
<span class="v-num v-9">9&nbsp;</span><span class="v JR39_9" data-id="JR39_9">Restul poporului, care rămăsese în cetate, pe fugarii, care trecuseră la el şi pe celălalt popor ce mai rămăsese, Nebuzaradan, căpetenia gărzii regelui, i-a dus robi în Babilon.</span>
<span class="v-num v-10">10&nbsp;</span><span class="v JR39_10" data-id="JR39_10">Pe cei săraci din popor, care nu aveau nimic, Nebuzaradan, căpetenia gărzii, i-a lăsat în pământul lui Iuda şi tot atunci le-a dat viile şi ţarinile.</span>
<span class="v-num v-11">11&nbsp;</span><span class="v JR39_11" data-id="JR39_11">Iar cu privire la Ieremia, Nabucodonosor, regele Babilonului, a dat lui Nebuzaradan, căpetenia gărzii, porunca aceasta:</span>
<span class="v-num v-12">12&nbsp;</span><span class="v JR39_12" data-id="JR39_12">"Ia-l şi să ai purtare de grijă pentru el; să nu-i faci nici un rău, ci să te porţi cu el aşa cum îţi va zice el!"</span>
<span class="v-num v-13">13&nbsp;</span><span class="v JR39_13" data-id="JR39_13">Nebuzaradan, căpetenia gărzii, Nebuzaradan, căpetenia eunucilor, Nergal-Şareţer, căpetenia vrăjitorilor, şi toate căpeteniile regelui Babilonului</span>
<span class="v-num v-14">14&nbsp;</span><span class="v JR39_14" data-id="JR39_14">Au trimis şi au luat pe Ieremia din curtea temniţii şi l-au încredinţat lui Godolia, fiul lui Ahicam, fiul lui Şafan, ca să-l ducă acasă. Aşa a rămas el să locuiască în mijlocul poporului.</span>
<span class="v-num v-15">15&nbsp;</span><span class="v JR39_15" data-id="JR39_15">Atunci a fost cuvântul Domnului către Ieremia, pe când era el încă ţinut în curtea temniţii, şi i-a zis:</span>
<span class="v-num v-16">16&nbsp;</span><span class="v JR39_16" data-id="JR39_16">"Mergi şi spune lui Ebed-Melec, Etiopianul: Aşa zice Domnul Savaot, Dumnezeul lui Israel: Iată, Eu voi împlini cuvintele Mele despre cetatea aceasta spre răul, iar nu spre binele ei, şi se vor împlini ele în ziua aceea înaintea ochilor tăi.</span>
<span class="v-num v-17">17&nbsp;</span><span class="v JR39_17" data-id="JR39_17">Dar pe tine te voi izbăvi, zice Domnul, şi nu vei fi dat în mâinile oamenilor de care te temi.</span>
<span class="v-num v-18">18&nbsp;</span><span class="v JR39_18" data-id="JR39_18">Te voi izbăvi şi nu vei cădea în sabie; sufletul tău va rămâne la tine ca şi când ai fi dobândit o pradă, pentru că tu ti-ai pus nădejdea în Mine", zice Domnul.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JR38.html">&lt;</a>
<a class="home" href="index.html">=</a>
<a class="next" href="JR40.html">&gt;</a>
</div></div>
</body>
</html>