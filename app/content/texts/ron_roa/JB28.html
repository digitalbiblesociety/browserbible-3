<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOV 28 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JB.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="JB.html">CARTEA LUI IOV 28</a><a class="prev" href="JB27.html">&lt;</a>
<a class="home" href="index.html">=</a>
<a class="next" href="JB29.html">&gt;</a>
</div></div>
<div class="section chapter JB JB28 ron_roa ron " dir="ltr" lang="ro" data-id="JB28" data-nextid="JB29" data-previd="JB27">
<div class="c">28</div>
<div class="p">
<span class="v-num v-1">1&nbsp;</span><span class="v JB28_1" data-id="JB28_1">Că loc are argintul acolo und' se naşte şi loc e pentru aur de lămurit în foc.</span>
<span class="v-num v-2">2&nbsp;</span><span class="v JB28_2" data-id="JB28_2">Că fierul din adâncul subpământean se trage, arama se ciopleşte aşa cum tai în piatră.</span>
<span class="v-num v-3">3&nbsp;</span><span class="v JB28_3" data-id="JB28_3">El [omul] rânduială a pus în întuneric, în toate socoteşte hotarul cel din urmă, al pietrei de'ntuneric, al ei de umbra morţii,</span>
<span class="v-num v-4">4&nbsp;</span><span class="v JB28_4" data-id="JB28_4">pârâu ce-şi taie drumul prin albie de nisip. Cei ce-au uitat dreptaru'ntre muritori pieriră.</span>
<span class="v-num v-5">5&nbsp;</span><span class="v JB28_5" data-id="JB28_5">Pământul, cel din care ieşea la faţă pâinea, pe dedesubt se'ntoarse, ca răvăşit de foc;</span>
<span class="v-num v-6">6&nbsp;</span><span class="v JB28_6" data-id="JB28_6">în piatra lui, acolo-i locaş pentru safir, şi lutul său e aur.</span>
<span class="v-num v-7">7&nbsp;</span><span class="v JB28_7" data-id="JB28_7">Un drum pe care, iată, nici pasărea nu-l ştie şi nici un ochi de vultur de sus nu l-a ochit,</span>
<span class="v-num v-8">8&nbsp;</span><span class="v JB28_8" data-id="JB28_8">pe care nu-l călcară feciori de uşuratici, nici leul nu-l trecu.</span>
<span class="v-num v-9">9&nbsp;</span><span class="v JB28_9" data-id="JB28_9">În piatră colţuroasă el şi-a întins o mână şi, sfărâmând-o, munţii i-a dezrădăcinat;</span>
<span class="v-num v-10">10&nbsp;</span><span class="v JB28_10" data-id="JB28_10">vârtejuri mari de apă din râuri şi le-a spart şi ochii mei văzură noian de nestemate;</span>
<span class="v-num v-11">11&nbsp;</span><span class="v JB28_11" data-id="JB28_11">adâncurile apei tot el le-a dezvelit, puterea arătându-şi, întreagă, la lumină.</span>
<span class="v-num v-12">12&nbsp;</span><span class="v JB28_12" data-id="JB28_12">Înţelepciunea însă, ea, unde s'a aflat? şi unde este locul în care stă Ştiinţa ?</span>
<span class="v-num v-13">13&nbsp;</span><span class="v JB28_13" data-id="JB28_13">Nu-i pământean pe lume să-i fi văzut cărarea, şi nici că ea vreodată'ntru oameni s'a aflat.</span>
<span class="v-num v-14">14&nbsp;</span><span class="v JB28_14" data-id="JB28_14">Adâncul din genună a zis: Ea nu e'n mine!, iar Marea: Nu-i cu mine!</span>
<span class="v-num v-15">15&nbsp;</span><span class="v JB28_15" data-id="JB28_15">Ea nu se dă pe preţuri de aur zăvorât , argintul greu din cumpeni nu-i poate fi de schimb;</span>
<span class="v-num v-16">16&nbsp;</span><span class="v JB28_16" data-id="JB28_16">ea nu se preţuieşte cu aur de Ofir, şi nici cu scumpul onix, precum nici cu safirul;</span>
<span class="v-num v-17">17&nbsp;</span><span class="v JB28_17" data-id="JB28_17">nici aurul, nici sticla nu-s pe potriva ei, pe vase mari de aur nu poate fi schimbată;</span>
<span class="v-num v-18">18&nbsp;</span><span class="v JB28_18" data-id="JB28_18">mărgeanul şi cleştarul nici nu mai intră'n vorbă, că'Nţelepciunea trage mai greu decât adâncul ;</span>
<span class="v-num v-19">19&nbsp;</span><span class="v JB28_19" data-id="JB28_19">topazul negrei Nubii nu-i poate sta'nainte, cu ea nu stă'mpreună nici aurul curat.</span>
<span class="v-num v-20">20&nbsp;</span><span class="v JB28_20" data-id="JB28_20">Şi-atunci, Înţelepciunea, ea, unde s'a aflat? şi unde este locul în care stă Ştiinţa?</span>
<span class="v-num v-21">21&nbsp;</span><span class="v JB28_21" data-id="JB28_21">Nu-i om s'o poată şti, ascunsă e de ochiul şi-al pasării din cer.</span>
<span class="v-num v-22">22&nbsp;</span><span class="v JB28_22" data-id="JB28_22">Pierzania şi Moartea s'au mărginit să spună: - Am auzit prin târguri vorbindu-se de ea!...</span>
<span class="v-num v-23">23&nbsp;</span><span class="v JB28_23" data-id="JB28_23">Doar Dumnezeu, El este Cel ce-i deschide calea şi locul i-l cunoaşte.</span>
<span class="v-num v-24">24&nbsp;</span><span class="v JB28_24" data-id="JB28_24">El este Cel ce vede întregul de sub cer şi ştie tot ce Dânsul făcut-a pe pământ,</span>
<span class="v-num v-25">25&nbsp;</span><span class="v JB28_25" data-id="JB28_25">deci: vântului popasuri şi apelor măsură</span>
<span class="v-num v-26">26&nbsp;</span><span class="v JB28_26" data-id="JB28_26">atunci când i-a dat ploii răstimpurile ei şi trăsnetului calea;</span>
<span class="v-num v-27">27&nbsp;</span><span class="v JB28_27" data-id="JB28_27">atunci El a văzut-o şi-atunci a tâlcuit-o, atunci a pregătit-o şi-atunci a cercetat-o.</span>
<span class="v-num v-28">28&nbsp;</span><span class="v JB28_28" data-id="JB28_28">Iar omului îi zise: - Înţelepciunea-i frica de Domnul-Dumnezeu , şi-a te feri de rele, aceasta e Ştiinţa!"</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JB27.html">&lt;</a>
<a class="home" href="index.html">=</a>
<a class="next" href="JB29.html">&gt;</a>
</div></div>
</body>
</html>