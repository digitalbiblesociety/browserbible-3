<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>1CORINTENI 3 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="C1.html">Biblia Ortodoxă Română Sinodală (2006)</a><a class="location" href="C1.html">1CORINTENI 3</a><a class="prev" href="C12.html">&lt;</a>
<a class="home" href="index.html">=</a>
<a class="next" href="C14.html">&gt;</a>
</div></div>
<div class="section chapter C1 C13 ron_bor ron " dir="ltr" lang="ro" data-id="C13" data-nextid="C14" data-previd="C12">
<div class="c">3</div>
<div class="p">
<span class="v-num v-1">1&nbsp;</span><span class="v C13_1" data-id="C13_1">Şi eu, fraţilor, n-am putut să vă vorbesc ca unor oameni duhovniceşti, ci ca unora trupeşti, ca unor prunci în Hristos.</span>
<span class="v-num v-2">2&nbsp;</span><span class="v C13_2" data-id="C13_2">Cu lapte v-am hrănit, nu cu bucate, căci încă nu puteaţi mânca şi încă nici acum nu puteţi,</span>
<span class="v-num v-3">3&nbsp;</span><span class="v C13_3" data-id="C13_3">Fiindcă sunteţi tot trupeşti. Câtă vreme este între voi pizmă şi ceartă şi dezbinări, nu sunteţi, oare, trupeşti şi nu după firea omenească umblaţi?</span>
<span class="v-num v-4">4&nbsp;</span><span class="v C13_4" data-id="C13_4">Căci, când zice unul: Eu sunt al lui Pavel, iar altul: Eu sunt al lui Apollo, au nu sunteţi oameni trupeşti?</span>
<span class="v-num v-5">5&nbsp;</span><span class="v C13_5" data-id="C13_5">Dar ce este Apollo? Şi ce este Pavel? Slujitori prin care aţi crezut voi şi după cum i-a dat Domnul fiecăruia.</span>
<span class="v-num v-6">6&nbsp;</span><span class="v C13_6" data-id="C13_6">Eu am sădit, Apollo a udat, dar Dumnezeu a făcut să crească.</span>
<span class="v-num v-7">7&nbsp;</span><span class="v C13_7" data-id="C13_7">Astfel nici cel ce sădeşte nu e ceva, nici cel ce udă, ci numai Dumnezeu care face să crească.</span>
<span class="v-num v-8">8&nbsp;</span><span class="v C13_8" data-id="C13_8">Cel care sădeşte şi cel care udă sunt una şi fiecare îşi va lua plata după osteneala sa.</span>
<span class="v-num v-9">9&nbsp;</span><span class="v C13_9" data-id="C13_9">Căci noi împreună-lucrători cu Dumnezeu suntem; voi sunteţi ogorul lui Dumnezeu, zidirea lui Dumnezeu.</span>
<span class="v-num v-10">10&nbsp;</span><span class="v C13_10" data-id="C13_10">După harul lui Dumnezeu, cel dat mie, eu, ca un înţelept meşter, am pus temelia; iar altul zideşte. Dar fiecare să ia seama cum zideşte;</span>
<span class="v-num v-11">11&nbsp;</span><span class="v C13_11" data-id="C13_11">Căci nimeni nu poate pune altă temelie, decât cea pusă, care este Iisus Hristos.</span>
<span class="v-num v-12">12&nbsp;</span><span class="v C13_12" data-id="C13_12">Iar de zideşte cineva pe această temelie: aur, argint, sau pietre scumpe, lemne, fân, trestie.</span>
<span class="v-num v-13">13&nbsp;</span><span class="v C13_13" data-id="C13_13">Lucrul fiecăruia se va face cunoscut; îl va vădi ziua (Domnului). Pentru că în foc se descoperă, şi focul însuşi va lămuri ce fel este lucrul fiecăruia.</span>
<span class="v-num v-14">14&nbsp;</span><span class="v C13_14" data-id="C13_14">Dacă lucrul cuiva, pe care l-a zidit, va rămâne, va lua plată.</span>
<span class="v-num v-15">15&nbsp;</span><span class="v C13_15" data-id="C13_15">Dacă lucrul cuiva se va arde, el va fi păgubit; el însă se va mântui, dar aşa ca prin foc.</span>
<span class="v-num v-16">16&nbsp;</span><span class="v C13_16" data-id="C13_16">Nu ştiţi, oare, că voi sunteţi templu al lui Dumnezeu şi că Duhul lui Dumnezeu locuieşte în voi?</span>
<span class="v-num v-17">17&nbsp;</span><span class="v C13_17" data-id="C13_17">De va strica cineva templul lui Dumnezeu, îl va strica Dumnezeu pe el, pentru că sfânt este templul lui Dumnezeu, care sunteţi voi.</span>
<span class="v-num v-18">18&nbsp;</span><span class="v C13_18" data-id="C13_18">Nimeni să nu se amăgească. Dacă i se pare cuiva, între voi, că este înţelept în veacul acesta, să se facă nebun, ca să fie înţelept.</span>
<span class="v-num v-19">19&nbsp;</span><span class="v C13_19" data-id="C13_19">Căci înţelepciunea lumii acesteia este nebunie înaintea lui Dumnezeu, pentru că scris este: "El prinde pe cei înţelepţi în viclenia lor".</span>
<span class="v-num v-20">20&nbsp;</span><span class="v C13_20" data-id="C13_20">Şi iarăşi: "Domnul cunoaşte gândurile înţelepţilor, că sunt deşarte".</span>
<span class="v-num v-21">21&nbsp;</span><span class="v C13_21" data-id="C13_21">Aşa că nimeni să nu se laude cu oameni. Căci toate sunt ale voastre:</span>
<span class="v-num v-22">22&nbsp;</span><span class="v C13_22" data-id="C13_22">Fie Pavel, fie Apollo, fie Chefa, fie lumea, fie viaţa, fie moartea, fie cele de faţă, fie cele viitoare, toate sunt ale voastre.</span>
<span class="v-num v-23">23&nbsp;</span><span class="v C13_23" data-id="C13_23">Iar voi sunteţi ai lui Hristos, iar Hristos al lui Dumnezeu.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="C12.html">&lt;</a>
<a class="home" href="index.html">=</a>
<a class="next" href="C14.html">&gt;</a>
</div></div>
</body>
</html>