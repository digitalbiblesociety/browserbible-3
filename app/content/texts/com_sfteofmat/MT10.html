<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Matthew 10 (Teofilact)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="MT.html">Tâlcuirea Sfintei Evanghelii de la Matei - Sfântul Teofilact Arhiepiscopul Bulgariei</a><a class="location" href="MT.html">Matthew 10</a><a class="prev" href="MT9.html">&lt;</a>
<a class="home" href="index.html">=</a>
<a class="next" href="MT11.html">&gt;</a>
</div></div>
<div class="section commentary MT MT10 com_sfteofmat eng " dir="ltr" lang="en" data-id="MT10" data-nextid="MT11" data-previd="MT9">
<div class="mt2">Matthew 10</div>
	Chemarea Apostolilor şi trimiterea lor la propovăduire
<span class="comm-v-num">Verse 1</span><span class="v MT10_1" data-id="MT10_1"><span class="note-word">10, 1: Chemând la Sine pe cei doisprezece ucenici ai Săi, le-a dat lor putere asupra duhurilor necurate, ca să le scoată şi să tămăduiască orice boală şi orice neputinţă.</span><p>(10, 1) Marcu 3,14 / Luca 6,13; 9,1 / Faptele Apostolilor 16,18</p><p>Alege „doisprezece ucenici", după numărul celor douăsprezece seminţii (Apocalipsa 7,4-8; 21,12) şi, dându-le „putere", îi trimite, măcar că erau puţini - căci „puţini" sunt cei care călătoresc pe „calea cea strâmtă" (Matei 7, 14). Şi „le dă lor putere" să facă minuni, ca prin minuni spăimântând, plecaţi să-i aibă pe ascultători către învăţătură.</p></span>
<span class="comm-v-num">Verse 2</span><span class="v MT10_2" data-id="MT10_2"><span class="note-word">10, 2: Numele celor doisprezece Apostoli sunt acestea: întâi Simon, cel numit Petru şi Andrei, fratele lui; Iacov al lui Zevedeu şi Ioan, fratele lui</span><p>(10, 2) Ioan 1,42 / Faptele Apostolilor 1,13</p><p>Arată numele Apostolilor, din pricina apostolilor mincinoşi. Şi pune întâi pe Petru şi pe Andrei, pentru că sunt şi întâi chemaţi, apoi pe fiii lui Zevedeu, punându-l pe Iacov mai înainte de Ioan. Că nu după vrednicie, ci aşa simplu, după cum s-a întâmplat îi numără pe aceştia, zicând:</p></span>
<span class="comm-v-num">Verse 3-4</span><span class="v MT10_3-4" data-id="MT10_3-4"><span class="note-word">10, 3-4: Filip şi Vartolomeu, Toma şi Matei vameşul, Iacov al lui Alfeu şi Levi ce se zice Tadeu; (4) Simon Cananeul şi Iuda Iscarioteanul, cel care L-a vândut.</span><p>(10, 3) Marcu 3,18 / Luca 6,15 (10, 4) Matei 26,14 / Marcu 3,19 / Luca 6,16 / Ioan 13, 21</p><p>Vezi smerenie a lui Matei, cum s-a pus pe sine după Toma?</p><p>Iar ajungând la Iuda, n-a spus „spurcatul", „vrăjmaşul lui Dumnezeu", ci l-a numit simplu „Iscarioteanul", după patria sa. Că era şi alt Iuda, care se numea şi Levi şi Tadeu. Deci erau doi cu numele Iacov: urnul al lui Zevedeu şi altul al lui Alfeu. Şi doi Iuda: unul Tadeul şi altul Vânzătorul. Şi trei Simon: Petru, Cananeul (Zilotul) şi Vânzătorul, căci Iuda Iscarioteanul se numea şi Simon.</p></span>
<span class="comm-v-num">Verse 5-7</span><span class="v MT10_5-7" data-id="MT10_5-7"><span class="note-word">10,5-7: Pe aceşti doisprezece i-a trimis Iisus, poruncindu-le lor şi zicând: în calea păgânilor să nu mergeţi, şi în vreo cetate de samarineni să nu intraţi; (6) ci mai degrabă mergeţi către oile cele pierdute ale casei lui Israil. (7) Şi mergând, propovăduiţi, zicând: S-a apropiat împărăţia Cerurilor.</span><p>(10,5) 4 Regi 17,24 (10, 6) Isaia 53,6 / Ieremia 50, 6 / Iezechiil 34, 5,16 / Matei 15,24; 18,11 / Faptele Apostolilor 3, 26; 13, 26 (10, 7) Matei 4,17 / Luca 9,2</p><p>Cine sunt aceşti „doisprezece" pe care „i-a trimis"? Pescari, oameni simpli, vameşi. Însă mai întâi la iudei îi trimite pe dânşii, ca să nu poată zice ei: „[Apostolii] au fost trimişi către păgâni şi de aceea noi, iudeii, n-am crezut". Deci, fără de pricină de răspuns îi face pe iudei.</p><p>Şi îi pune pe samarineni dimpreună cu păgânii, fiindcă erau babilonieni sălăşluiţi în Iudeea, care nu i-au primit pe Prooroci, ci numai cele cinci cărţi ale lui Moise (Pentateuhul).</p><p>Iar prin „Împărăţie a Cerurilor", să înţelegi a fi şi desfătarea ceea ce va să fie.</p><p>Şi îi întrarmează pe ei cu minunile, zicând:</p></span>
<span class="comm-v-num">Verse 8</span><span class="v MT10_8" data-id="MT10_8"><span class="note-word">10, 8: Tămăduiţi pe cei neputincioşi, înviaţi pe cei morţi, curăţiţi pe cei leproşi, pe demoni scoateţi-i; în dar aţi luat, în dar să daţi.</span><p>(10, 8) Luca 10,9</p><p>Două lucruri arată aici Domnul, zicând că nimic nu este mai potrivit dascălului decât smerenia şi necâştigarea. Spunând „în dar aţi luat", îi învaţă să nu cugete înalt [cu mândrie], ca unii care au aceste bunătăţi şi le dau şi altora, pentru că în dar şi prin dăruire le aveau pe acestea [Apostolii]. Şi împreună cu a cugeta smerit îi învaţă să fie şi neiubitori de bani, căci le spune „în dar să daţi".</p>Şi mai de săvârşit [desăvârşit] smulgând rădăcina tuturor răutăţilor, zice:</span>
<span class="comm-v-num">Verse 9-10</span><span class="v MT10_9-10" data-id="MT10_9-10"><span class="note-word">10, 9-10: Să nu aveţi nici aur, nici arginţi, nici bani în cingătorile voastre; (10) Nici traistă pe drum, nici două haine, nici încălţăminte, nici toiag; că vrednic este lucrătorul de hrana sa.</span><p>(10, 9) Levitic 19,13 / Marcu 6, 8 / Luca 9, 3; 10, 4; 22, 35 (10,10) Numeri 18, 31 / Sirah 7, 32-33 / Luca 10, 7 /1 Corinteni 9,14 /1 Timotei 5,18</p><p>Spre toate nevoinţele îi iscuseşte pe dânşii, iar pentru ca să nu aibă nimic de prisos şi să fie cu totul lipsiţi de grijă, nu-i sloboade să aibă „nici toiag". Căci aceasta este adevărata neagoniseală, care face să fie crezut cel care învaţă pentru necâştigare.</p><p>Apoi, pentru ca să nu zică ei: „De unde ne vom hrăni?", le spune: „Vrednic este lucrătorul de hrana sa", adică „de cei pe care-i învăţaţi veţi fi hrăniţi, fiindu-vă datori cu aceasta, ca unor lucrători". Şi vorbeşte despre „hrană", iar nu despre desfătare, că nu se cuvine a se desfăta învăţătorii.</p></span>
<span class="comm-v-num">Verse 11</span><span class="v MT10_11" data-id="MT10_11"><span class="note-word">10, 11: În orice cetate sau sat veţi intra, cercetaţi cine este în el vrednic şi acolo rămâneţi, până ce veţi ieşi.</span><p>(10, 11) Înţelepciune 6,16 / Marcu 6,10 / Luca 9,4</p><p>Le porunceşte să nu meargă la oricine, ca nu cumva amestecându-se cu cei nevrednici, să fie clevetiţi. Şi cu adevărat vor fi şi hrăniţi, dacă vor merge numai la cei vrednici.</p><p>Şi le porunceşte să găzduiască într-un loc şi nu să umble din casă în casă, ca să nu fie prihăniţi ca nişte lacomi cu pântecele şi să se socotească [creadă] că ocărăsc [dispreţuiesc] pe cei care i-au primit mai întâi.</p></span>
<span class="comm-v-num">Verse 12-13</span><span class="v MT10_12-13" data-id="MT10_12-13"><span class="note-word">10, 12-13: Şi intrând în casă, uraţi-i, zicând: Pace casei acesteia. (13) Şi dacă este casa aceea vrednică, vină pacea voastră peste ea. Iar de nu este vrednică, pacea voastră întoarcă-se la voi.</span><p>(10, 12) Luca 10, 5 (10, 13) Luca 10, 6</p><p>Prin „urare" şi „pace" să înţelegi blagoslovenia [binecuvântarea] care rămâne numai la cei vrednici. Să înţelegi, dar, de aici, că mai vârtos lucrurile [faptele] noastre ne blagoslovesc pe noi [ne aduc binecuvântarea].</p></span>
<span class="comm-v-num">Verse 14-15</span><span class="v MT10_14-15" data-id="MT10_14-15"><span class="note-word">10, 14-15: Cine nu vă va primi pe voi, nici nu va asculta cuvintele voastre, ieşind din casa sau din cetatea aceea, scuturaţi praful de pe picioarele voastre. (15) Adevărat grăiesc vouă, mai uşor va fi pământului Sodomei şi Gomorei în ziua judecăţii, decât cetăţii aceleia.</span><p>(10, 14) Neemia 5,13 / Marcu 6,11 / Faptele Apostolilor 13, 51; 18, 6 (10,15) Matei 11, 24 / Marcu 6,11 / Luca 10,12</p><p>Voieşte [Domnul] ca să „scuture praful", pentru a arăta că nimic n-au luat de acolo, din pricina nesupunerii celor ce nu i-au primit, sau ca să fie mărturie a îndelungatei lor călătorii, care cu nimic nu le-a folosit acelora.</p></span>
<span class="comm-v-num">Verse 15</span><span class="v MT10_15" data-id="MT10_15"><span class="note-word">Deci, va fi "mai uşor" Sodomei decât celor nesupuşi, căci de vreme ce sodomiţii au fost munciţi [căzniţi] aici, acolo mai puţin se vor munci [căzni].</span></span>
<span class="comm-v-num">Verse 16</span><span class="v MT10_16" data-id="MT10_16"><span class="note-word">10, 16<sup>a</sup>: Iată Eu vă trimit pe voi ca pe nişte oi în mijlocul lupilor</span><p>(10, 16<sup>a</sup>) Luca 10, 3</p><p>I-a întrarmat pe ei cu minunile şi i-a făcut să aibă nădejde pentru hrană, uşile celor vrednici deschizându-le. Acum, le spune şi greutăţile care îi vor întâmpina, arătând înainte-cunoştinţa [înainte-vederea] Sa. Însă îi mângâie pe ei prin aceasta ce grăieşte: "Eu", adică "Eu [vă trimit], Cel Puternic, deci îndrăzniţi, că nebiruiţi veţi fi!". Şi [în acest chip] îi găteşte pe ei pentru pătimire. „Căci după cum este cu neputinţă ca să intre «oaia în mijlocul lupilor» şi să nu pătimească, [tot] aşa şi voi între iudei. Şi chiar de veţi pătimi, să nu vă mâniaţi, căci Eu voiesc să fiţi blânzi ca «oile» şi aşa, mai vârtos să biruiţi".</p><span class="note-word">10,16<sup>b</sup>: Fiţi dar înţelepţi ca şerpii şi nevinovaţi ca porumbeii.</span><p>(10, 16<sup>b</sup>) Psalm 114, 6 / Cântarea Cântărilor 2,14 / Romani 16, 19 /2 Corinteni 1,12</p><p>Voieşte ca ucenicii să fie şi „înţelepţi", ca nu cumva, auzind că-i numeşte "oi", să socoteşti că se cuvine să fie creştinul prostan [prostănac] şi nesimţitor. Ne spune, deci, că se cuvine să fim înţelepţi, ca să ştim cum să petrecem în mijlocul multor vrăjmaşi. Şi, după cum "şarpele" îşi lasă trupul să-i fie rănit, dar îşi păzeşte capul, aşa şi creştinul poate să le dea pe toate ale sale ucigătorilor [ucigaşilor] - chiar şi trupul său -, dar să-şi păzească îndeosebi capul, care este Hristos şi credinţa cea întru Dânsul. Şi, precum şarpele strâmtorându-se şi trecând prin gaura cea strâmtă, se dezbracă [năpârleşte] de pielea cea veche, aşa şi noi, pe "calea cea strâmtă" călătorind, ne dezbrăcăm de omul cel vechi.</p><p>Dar, fiindcă "şarpele" este şi vătămător, porunceşte să fim "nevinovaţi", - adică fără de răutate şi fără de vicleşug - şi nevătămători precum "porumbeii". Că aceştia, chiar atunci când li se iau puii şi sunt goniţi, se întorc la stăpânii lor.</p><p>Deci, fii "înţelept ca şarpele", ca să nu fii de râs în viaţa aceasta, ci toate ale tale fără de prihană să le iconomiseşti, iar cât priveşte vătămarea altora, fii ca "porumbelul", adică fără de răutate.</p></span>
<span class="comm-v-num">Verse 17-18</span><span class="v MT10_17-18" data-id="MT10_17-18"><span class="note-word">10, 17-18: Feriţi-vă de oameni, căci vă vor da pe mâna sinedriştilor şi în sinagogile lor vă vor bate cu biciul. (18) La dregători şi la regi veţi fi duşi pentru Mine, spre mărturie lor şi păgânilor</span><p>(10, 17) Marcu 13, 9 / Faptele Apostolilor 5, 40 (10, 18) Luca 21,12</p><p>Vezi, aceasta înseamnă să fii înţelept, să iei aminte şi să nu dai prilej celor ce vor să te necăjească, ci cu înţelepciune să le orânduim ale noastre. De voieşte bani cel care te prigoneşte, dă-i. De voieşte cinste, dă-i cinste, ca să nu aibă pricină [de răutate]. Iar dacă îţi ia credinţa, păzeşte-ţi.capul tău!</p><p>Şi-i trimite pe ucenici nu numai către iudei, ci şi către neamuri, zicând "întru mărturie lor şi limbilor", adică întru mustrarea lor că nu cred.</p></span>
<span class="comm-v-num">Verse 19-20</span><span class="v MT10_19-20" data-id="MT10_19-20"><span class="note-word">10, 19-20: Iar când vă vor da pe voi în mâna lor, nu vă îngrijiţi cum sau ce veţi vorbi, căci se va da vouă în ceasul acela ce să vorbiţi; (20) fiindcă nu voi sunteţi care vorbiţi, ci Duhul Tatălui vostru este care grăieşte întru voi.</span><p>(10, 19) Ieşire 4,12 / Ieremia 1, 7 / Marcu 13,11 / Luca 12,11; 21,15 / Ioan 16,13 (10, 20) Facere 4 1 ,1 6 /2 Regi 23, 2 / Marcu 13,11 / Luca 1 2 ,1 2 /1 Corinteni 15, 20</p><p>Şi ca să nu zică: "Oare cum vom putea supune pe înţelepţi, fiind noi neînvăţaţi?", le porunceşte să îndrăznească şi să nu grijească [de aceasta]. Căci atunci când voim să vorbim între credincioşi, se cuvine mai dinainte să ne gândim şi să fim gata către răspuns, precum [Apostolul] Petru sfătuieşte (1 Petru 3, 15). Dar între păgâni şi în faţa împăraţilor care se turbează [adică, pornesc cu furie împotriva noastră], ne făgăduieşte puterea şi ajutorul Lui, ca să nu ne temem. Căci a mărturisi este lucrul nostru [fapta noastră], iar [a mărturisi] cu înţelepciune este lucrul lui Dumnezeu. Şi ca să nu socoteşti că este firească isteţimea cea dintru răspunsuri, zice: „Nu voi grăiţi, ci Duhul".</p></span>
<span class="comm-v-num">Verse 21</span><span class="v MT10_21" data-id="MT10_21"><span class="note-word">10, 21: Va da frate pe frate la moarte şi tată pe fiu şi se vor scula copiii împotriva părinţilor şi-i vor ucide.</span><p>(10, 21) Miheia 7,6 / Marcu 13,12 / Luca 21,16</p><p>Le spune lor de mai înainte cele ce se vor întâmpla, ca să nu se turbure când se vor face [împlini]. Le arată încă şi puterea propovăduiţii, cum face a nu ţine seama nici de fire, căci întru acest fel este creştinătatea. Dar arată şi turbarea acelora, că nu le va fi milă nici de cei prea de aproape ai lor.</p></span>
<span class="comm-v-num">Verse 22</span><span class="v MT10_22" data-id="MT10_22"><span class="note-word">10, 22: Şi veţi fi urâţi de toţi pentru numele Meu; iar cel ce va răbda până în sfârşit, acela se va mântui.</span><p>(10, 22) Daniil 12,12 / Zaharia 12,3 / Luca 21,17</p><p>Le zice că vor fi "urâţi de toţi", adică de mulţi, pentru că nu-i urau toţi, ci erau şi unii care primeau credinţa.</p><p>Iar "cel care va răbda până în sfârşit", şi nu numai la început, acela se va împărtăşi de viaţa cea veşnică.</p></span>
<span class="comm-v-num">Verse 23</span><span class="v MT10_23" data-id="MT10_23"><span class="note-word">10, 23: Când vă urmăresc pe voi în cetatea aceasta, fugiţi în cealaltă; adevărat grăiesc vouă: nu veţi sfârşi cetăţile lui Israil, până ce va veni Fiul Omului</span><p>(10, 23) Matei 2,13 / Faptele Apostolilor 14, 6</p><p>Cele înfricoşătoare care s-au spus mai sus, adică "vă vor da" (10,19) şi "veţi fi urâţi" (10, 22), sunt spuse despre cele ce aveau să se întâmple după înălţare; iar ceea ce se zice acum, despre cele dinainte de Cruce. "Că fiind goniţi [întru prigoane], nu veţi sfârşi cetăţile lui Israil şi îndată voi veni la voi".</p><p>Însă le porunceşte să fugă când vor fi prigoniţi, că a ne arunca singuri în primejdie, făcându-ne pricină de osândire pentru ucigaşi şi păgubindu-i pe cei care s-ar folosi prin propovăduire, diavolesc lucru este.</p><p>De aceea, când zice "până ce va veni Fiul Omului", să nu înţelegi că spune despre a doua Venire, ci despre împreună-petrecerea şi mângâierea dinainte de Cruce. Căci după ce au fost trimişi şi au propovăduit, iarăşi s-au întors către [la] Hristos şi erau împreună cu El.</p></span>
<span class="comm-v-num">Verse 24-25</span><span class="v MT10_24-25" data-id="MT10_24-25"><span class="note-word">10, 24-25<sup>a</sup>: Nu este ucenic mai presus de învăţătorul său, nici slugă mai presus de stăpânul său. (25) Destul este ucenicului să fie ca învăţătorul şi slugii ca stăpânul.</span><p>(10, 24) Luca 6,40 / Ioan 13,16; Ioan 15,20</p><p>Aici ne învaţă să suferim ocările, ca şi cum ar fi zis: „Dacă Eu, Învăţătorul şi Stăpânul am suferit, cu mult mai vârtos voi, ucenicii şi slugile [Mele]".</p><p>Dar, poate vei întreba de ce spune că "nu este ucenic mai presus de învăţător", când vedem mulţi ucenici mai presus de dascăli. Aşadar învaţă-te, că până când vor fi ucenici, vor fi mai prejos decât dascălii. Iar dacă se vor face mai presus, de aici [din acea vreme] nu mai sunt ucenici. Precum şi "sluga", până când este slugă nu este "mai presus de stăpânul său".</p></span>
<span class="comm-v-num">Verse 25-26</span><span class="v MT10_25-26" data-id="MT10_25-26"><span class="note-word">10, 25<sup>b</sup>-26: Dacă pe stăpânul casei l-au numit Beelzebul, cu cât mai mult pe casnicii lui? (26) Deci nu vă temeţi de ei, căci nimic nu este acoperit, care să nu iasă la iveală şi nimic ascuns, care să nu ajungă cunoscut.</span><p>(10, 25<sup>b</sup>) 4 Regi 1, 2 / Matei 9, 34 / Marcu 3, 23-24 / Luca 11,15 / Ioan 8,48 (10, 26) Ieremia 1, 8 / Marcu 4, 22 / Luca 8,17; Luca 12, 2</p><p>"Mângâiaţi-vă de la ale Mele, căci dacă pe Mine m-au numit domn al dracilor, ce e de mirare dacă şi pe voi, casnicii mei, vă vor cleveti?" Căci "casnici" îi numeşte pe ei, iar nu "slugi", arătând apropierea cea către dânşii.</p><p>"Dar îndrăzniţi, căci adevărul nu se va ascunde şi vremea va descoperi şi fapta cea bună a voastră şi răutatea celor care clevetesc. Că nu este lucru ascuns, care nu se va cunoaşte. Şi măcar că vă clevetesc ei, însă mai pe urmă vă vor cunoaşte pe voi".</p></span>
<span class="comm-v-num">Verse 27</span><span class="v MT10_27" data-id="MT10_27"><span class="note-word">10, 27: Ceea ce vă grăiesc la întuneric, spuneţi la lumină şi ceea ce auziţi la ureche, propovăduiţi de pe case</span><p>(10, 27) Iov 12,22 / Luca 12,3</p><p>"Cele ce vi le-am spus numai vouă şi [numai] într-un loc" - căci aceasta înseamnă "la ureche" şi "la întuneric" - "cu îndrăzneală să învăţaţi şi cu mare glas, ca toţi să vă audă pe voi". Dar, fiindcă grăirii celei cu îndrăzneală îi urmează şi primejdii, adaugă:</p></span>
<span class="comm-v-num">Verse 28</span><span class="v MT10_28" data-id="MT10_28"><span class="note-word">10, 28: Nu vă temeţi de cei ce ucid trupul, iar sufletul nu pot să-l ucidă; temeţi-vă mai curând de Acela care poate şi sufletul şi trupul să le piardă în gheena.</span><p>(10, 28) Isaia 8, 12-13; Isaia 51,12 / Luca 12,4</p><p>Ii învaţă aici nici de moarte să nu bage seamă [să nu se teamă], căci mai înfricoşătoare este munca [cazna] cea din gheena [Şi aceasta, întrucât] "cei care vă omoară, numai trupului fac [îi aduc] stricăciune, iar sufletului, poate şi bine îi fac. Pentru că Dumnezeu, aruncând în gheena, pe amândouă - adică şi sufletul şi trupul - le munceşte [căzneşte].</p><p>Iar zicând "în gheena", însemnează [arată] neîncetarea muncii [caznelor iadului].</p></span>
<span class="comm-v-num">Verse 29-31</span><span class="v MT10_29-31" data-id="MT10_29-31"><span class="note-word">10, 29-31: Au nu se vând două vrăbii pe un ban? Şi nici una din ele nu va cădea la pământ fără ştirea Tatălui vostru. (30) La voi însă şi perii capului, toţi sunt număraţi. (31) Aşadar, nu vă temeţi; voi sunteţi cu mult mai de preţ decât păsările.</span><p>(10, 29) Luca 12, 6</p><p>Ca să nu se turbure, ca şi cum ar fi [crezând că vor fi] părăsiţi, le spune: "Dacă nici o pasăre nu este prinsă fără ştiinţa Mea, cum vă voi părăsi pe voi, pe care vă iubesc!"</p><p>Iar spunând că "perii capului" nostru de El "sunt număraţi", arată deplina cunoştinţă şi pronie [a lui Dumnezeu].</p><p>Dar, să nu socoteşti că prin lucrarea lui Dumnezeu se vânează păsările, ci doar că nici vânarea lor nu este neştiută de El.</p></span>
<span class="comm-v-num">Verse 32-33</span><span class="v MT10_32-33" data-id="MT10_32-33"><span class="note-word">10, 32-33: Oricine va mărturisi pentru Mine înaintea oamenilor, mărturisi-voi şi Eu pentru el înaintea Tatălui Meu, Care este în Ceruri. (33) Iar de cel ce se va lepăda de Mine înaintea oamenilor şi Eu Mă voi lepăda de el înaintea Tatălui Meu, Care este în Ceruri.</span><p>(10, 32) Marcu 8, 38 / Luca 9, 26; 12, 8 / Romani 10, 9 / 2 Timotei 1, 8; 2,12 / Apocalipsa 3,5 (10, 33) Luca 12, 9</p><p>îndeamnă la mucenicie, pentru că nu se îndestulează numai cu credinţa sufletului, ci voieşte Domnul şi mărturisirea gurii noastre. Şi nu a zis: "cel ce Mă va mărturisi pe Mine", ci "întru Mine", adică "întru puterea Mea", căci [cu adevărat], cel care mărturiseşte, mărturiseşte fiind ajutat de darul cel de Sus.</p><p>Iar celui care se leapădă nu i-a zis "întru Mine", ci "de Mine", arătând că acesta se leapădă neavând ajutorul cel de Sus.</p><p>Deci, tot cel care mărturiseşte că Hristos este Dumnezeu, îl va afla pe Hristos mărturisind pentru el înaintea Tatălui cum că este adevărată slugă, iar cei ce se leapădă vor auzi "Nu vă cunosc pe voi!" (Matei 25,12)</p></span>
<span class="comm-v-num">Verse 34-36</span><span class="v MT10_34-36" data-id="MT10_34-36"><span class="note-word">10, 34-36: Nu socotiţi că am venit să aduc pace pe pământ; n-am venit să aduc pace, ci sabie. (35) Căci am venit să despart pe fiu de tatăl său, pe fiică de mama sa, pe noră de soacra sa. (36) Şi duşmanii omului vor fi casnicii lui.</span><p>(10, 34) Luca 12, 51 (10, 35) Ieremia 9, 4 / Miheia 7, 6 / Luca 12, 53 (10, 36) Miheia 7, 5-6 / Sirah 6, 7 / Ioan 13,18</p><p>Nu pretutindeni [întotdeauna] este bună unirea, ci uneori şi despărţirea este bună.</p><p>Iar "sabie" este cuvântul credinţei, care ne taie pe noi de la dragostea prietenilor noştri şi a rudeniilor, dacă aceştia ne împiedică de la buna-cinstire de Dumnezeu. Că nu ne îndeamnă să ne despărţim de aceştia fără pricină, ci numai atunci când nu se unesc cu noi [în credinţă] iar, mai vârtos, atunci când ne împiedică de la credinţă.</p></span>
<span class="comm-v-num">Verse 37</span><span class="v MT10_37" data-id="MT10_37"><span class="note-word">10, 37: Cel ce iubeşte pe tată ori pe mamă mai mult decât pe Mine nu este vrednic de Mine; cel ce iubeşte pe fiu ori pe fiică mai mult decât pe Mine nu este vrednic de Mine.</span><p>(10, 37) Deuteronom 13, 6; Deut 33,9 / Zaharia 13, 3 / Matei 19, 29 / Luca 14, 26</p><p>Vezi că atunci se cuvine să-i urâm pe născătorii [părinţii] noştri şi pe feciori, când vor voi să-i iubim mai mult decât pe Hristos. Şi ce zic eu "tată" şi "mamă" şi "feciori", ci porunca cea preaînaltă şi mare o ascultă tu:</p></span>
<span class="comm-v-num">Verse 38</span><span class="v MT10_38" data-id="MT10_38"><span class="note-word">10, 38: Si cel ce nu-si ia Crucea si nu-Mi urmează Mie nu este vrednic de Mine.</span><p>(10, 38) Matei 16, 24 / Marcu 8, 34 / Luca 9, 23; Luca 14, 27</p><p>"Cel care nu se va lepăda de viaţa aceasta şi nu se va da pe sine morţii celei de ocară" - că aceasta era crucea pentru cei din vechime - "nu este vrednic de Mine!"</p><p>Dar, fiindcă mulţi au fost răstigniţi pentru că erau furi şi tâlhari, adaugă: "Să vină după Mine, adică să vieţuiască după legile [poruncile] Mele".</p></span>
<span class="comm-v-num">Verse 39</span><span class="v MT10_39" data-id="MT10_39"><span class="note-word">10, 39: Cine ţine la sufletul său îl va pierde, iar cine-şi pierde sufletul lui pentru Mine, îl va găsi</span><p>(10, 39) Marcu 8, 35 / Luca 9, 24; 17,33 / Ioan 12, 25</p><p>Cel care se grijeşte de viaţa trupească pare că "îşi află sufletul", dar "îl pierde", pentru că îl trimite în munca [cazna] cea veşnică. Iar cela care "îşi pierde sufletul său" şi moare - nu ca un tâlhar sau ca un sinucigaş, ci pentru Hristos -, acela îşi mântuieşte sufletul.</p></span>
<span class="comm-v-num">Verse 40-41</span><span class="v MT10_40-41" data-id="MT10_40-41"><span class="note-word">10, 40-41: Cine vă primeşte pe voi pe Mine Mă primeşte, şi cine Mă primeşte pe Mine primeşte pe Cel Ce M-a trimis pe Mine. (41) Cine primeşte prooroc în nume de prooroc plată de prooroc va lua: şi cine primeşte pe un drept în nume de drept răsplata dreptului va lua.</span><p>(10, 40) Matei 18, 5 / Marcu 9,37 / Luca 9, 48; 10,16 / Ioan 12, 44; 13, 20 / 3 Ioan 1, 8 (10 , 41 ) 3 Regi 17, 9 / Sirah 12, 2</p><p>Ne îndeamnă pe noi ca să-i primim pe cei trimişi de Hristos, pentru că acela care cinsteşte pe ucenicii Lui, pe El îl cinsteşte şi prin El, pe Tatăl. Deci se cuvine a-i primi pe drepţi şi pe prooroci "în nume de drept" şi "de prooroc", pentru că sunt drepţi şi prooroci, iar nu pentru oarecarele ajutor şi folos de la împăraţi.</p><p>Şi măcar poate de va avea cineva chip de prooroc, dar este lipsit de fapte, tu primeşte-l ca pe un prooroc, iar Dumnezeu îţi va răsplăti ţie, ca şi cum ai fi primit drept cu adevărat, căci aceasta înseamnă cea ce zice "răsplata dreptului va lua".</p><p>Sau şi întru alt chip se poate înţelege aceasta, anume că drept va fi socotit şi cel care-l primeşte, luând răsplata pe care o primesc drepţii.</p></span>
<span class="comm-v-num">Verse 42</span><span class="v MT10_42" data-id="MT10_42"><span class="note-word">10, 42: Şi cel ce va da de băut unuia din aceştia mici, numai un pahar cu apă rece, în nume de ucenic, adevărat grăiesc vouă: nu va pierde plata sa.</span><p>(10, 42) Pilde 19,17 / Sirah 16,15 / Marcu 9,41 / Evrei 16,10</p><p>Ca să nu spună cineva că n-a dat din pricina sărăciei, spune: „Şi numai un pahar cu apă rece să-i fi dat, pentru că este acela ucenic al Meu, [chiar] şi numai pentru aceasta vei lua plată".</p><p>"Pahar cu apă rece" se cheamă că „dă" şi cel care îl învaţă pe cel care se aprinde de focul mâniei şi al poftelor şi îl face pe el a se numi "ucenic" al lui Hristos. [Şi cu adevărat] nici acesta „nu-şi va pierde plata sa".</p></span>

</div>
<div class="footer"><div class="nav">
<a class="prev" href="MT9.html">&lt;</a>
<a class="home" href="index.html">=</a>
<a class="next" href="MT11.html">&gt;</a>
</div></div>
</body>
</html>