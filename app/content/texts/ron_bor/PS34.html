<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>PSALMII 34 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="PS.html">Biblia Ortodoxă Română Sinodală (2006)</a><a class="location" href="PS.html">PSALMII 34</a><a class="prev" href="PS33.html">&lt;</a>
<a class="home" href="index.html">=</a>
<a class="next" href="PS35.html">&gt;</a>
</div></div>
<div class="section chapter PS PS34 ron_bor ron " dir="ltr" lang="ron" data-id="PS34" data-nextid="PS35" data-previd="PS33">
<div class="c">Psalmul 34</div>
<div class="p">
<span class="v-num v-1">1&nbsp;</span><span class="v PS34_1" data-id="PS34_1">Judecă, Doamne, pe cei ce-mi fac mie strâmbătate; luptă împotriva celor ce se luptă cu mine;</span>
<span class="v-num v-2">2&nbsp;</span><span class="v PS34_2" data-id="PS34_2">Apucă arma şi pavăza şi scoală-Te întru ajutorul meu;</span>
<span class="v-num v-3">3&nbsp;</span><span class="v PS34_3" data-id="PS34_3">Scoate sabia şi închide calea celor ce mă prigonesc; spune sufletului meu: "Mântuirea ta sunt Eu!"</span>
<span class="v-num v-4">4&nbsp;</span><span class="v PS34_4" data-id="PS34_4">Să fie ruşinaţi şi înfruntaţi cei ce caută sufletul meu; să se întoarcă înapoi şi să se ruşineze cei ce gândesc rău de mine.</span>
<span class="v-num v-5">5&nbsp;</span><span class="v PS34_5" data-id="PS34_5">Să fie ca praful în faţa vântului şi îngerul Domnului să-i necăjească. Să fie calea lor întuneric şi alunecare şi îngerul Domnului să-i prigonească.</span>
<span class="v-num v-6">6&nbsp;</span><span class="v PS34_6" data-id="PS34_6">Că în zadar au ascuns de mine groapa laţului lor, în deşert au ocărât sufletul meu.</span>
<span class="v-num v-7">7&nbsp;</span><span class="v PS34_7" data-id="PS34_7">Să vină asupra lor laţul pe care nu-l cunosc şi cursa pe care au ascuns-o să-i prindă pe ei; şi chiar în laţul lor să cadă.</span>
<span class="v-num v-8">8&nbsp;</span><span class="v PS34_8" data-id="PS34_8">Iar sufletul meu să se bucure de Domnul, să se veselească de mântuirea lui.</span>
<span class="v-num v-9">9&nbsp;</span><span class="v PS34_9" data-id="PS34_9">Toate oasele mele vor zice: Doamne, cine este asemenea ţie? Cel ce izbăveşte pe sărac din mâna celor mai tari decât el şi pe sărac şi pe sărman de cei ce-l răpesc pe el.</span>
<span class="v-num v-10">10&nbsp;</span><span class="v PS34_10" data-id="PS34_10">S-au sculat martori nedrepţi şi de cele ce nu ştiam m-au întrebat.</span>
<span class="v-num v-11">11&nbsp;</span><span class="v PS34_11" data-id="PS34_11">Răsplătit-au mie rele pentru bune şi au vlăguit sufletul meu.</span>
<span class="v-num v-12">12&nbsp;</span><span class="v PS34_12" data-id="PS34_12">Iar eu, când mă supărau ei, m-am îmbrăcat cu sac şi am smerit cu post sufletul meu şi rugăciunea mea în sinul meu se va întoarce.</span>
<span class="v-num v-13">13&nbsp;</span><span class="v PS34_13" data-id="PS34_13">Ca şi cu un vecin, ca şi cu un frate al nostru aşa de bine m-am purtat; ca şi cum aş fi jelit şi m-aş fi întristat, aşa m-am smerit.</span>
<span class="v-num v-14">14&nbsp;</span><span class="v PS34_14" data-id="PS34_14">Dar împotriva mea s-au veselit şi s-au adunat; adunatu-s-au împotriva mea cu bătăi şi n-am ştiut; risipiţi au fost şi nu s-au căit.</span>
<span class="v-num v-15">15&nbsp;</span><span class="v PS34_15" data-id="PS34_15">M-au ispitit, cu batjocură m-au batjocorit, au scrâşnit împotriva mea cu dinţii lor.</span>
<span class="v-num v-16">16&nbsp;</span><span class="v PS34_16" data-id="PS34_16">Doamne, când vei vedea? Întoarce sufletul meu de la fapta lor cea rea, de la lei, viaţa mea.</span>
<span class="v-num v-17">17&nbsp;</span><span class="v PS34_17" data-id="PS34_17">Lăuda-Te-voi, Doamne, în adunare mare, întru popor numeros Te voi lăuda.</span>
<span class="v-num v-18">18&nbsp;</span><span class="v PS34_18" data-id="PS34_18">Să nu se bucure de. mine cei ce mă duşmănesc pe nedrept, cei ce mă urăsc în zadar şi fac semn cu ochii.</span>
<span class="v-num v-19">19&nbsp;</span><span class="v PS34_19" data-id="PS34_19">Că mie de pace îmi grăiau şi asupra mea vicleşuguri gândeau.</span>
<span class="v-num v-20">20&nbsp;</span><span class="v PS34_20" data-id="PS34_20">Lărgitu-şi-au împotriva mea gura lor; zis-au: "Bine, bine, văzut-au ochii noştri".</span>
<span class="v-num v-21">21&nbsp;</span><span class="v PS34_21" data-id="PS34_21">Văzut-ai, Doamne, să nu taci; Doamne, nu Te depărta de la mine.</span>
<span class="v-num v-22">22&nbsp;</span><span class="v PS34_22" data-id="PS34_22">Scoală-Te, Doamne şi ia aminte spre judecata mea, Dumnezeul meu şi Domnul meu, spre pricina mea.</span>
<span class="v-num v-23">23&nbsp;</span><span class="v PS34_23" data-id="PS34_23">Judecă-mă după dreptatea Ta, Doamne Dumnezeul meu şi să nu se bucure de mine.</span>
<span class="v-num v-24">24&nbsp;</span><span class="v PS34_24" data-id="PS34_24">Să nu zică întru inimile lor: "Bine, bine, sufletului nostru", nici să zică: "L-am înghiţit pe el".</span>
<span class="v-num v-25">25&nbsp;</span><span class="v PS34_25" data-id="PS34_25">Să fie ruşinaţi şi înfruntaţi deodată cei ce se bucură de necazurile mele; să se îmbrace cu ruşine şi ocară cei ce se laudă împotriva mea.</span>
<span class="v-num v-26">26&nbsp;</span><span class="v PS34_26" data-id="PS34_26">Să se bucure şi să se veselească cei ce voiesc dreptatea mea şi să spună pururea: "Slăvit să fie Domnul, Cel ce voieşte pacea robului Său!"</span>
<span class="v-num v-27">27&nbsp;</span><span class="v PS34_27" data-id="PS34_27">Şi limba mea va grăi dreptatea Ta, în toată ziua, lauda Ta.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="PS33.html">&lt;</a>
<a class="home" href="index.html">=</a>
<a class="next" href="PS35.html">&gt;</a>
</div></div>
</body>
</html>