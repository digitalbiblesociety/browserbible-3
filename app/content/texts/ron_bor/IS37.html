<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>ISAIA 37 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="IS.html">Biblia Ortodoxă Română Sinodală (2006)</a><a class="location" href="IS.html">ISAIA 37</a><a class="prev" href="IS36.html">&lt;</a>
<a class="home" href="index.html">=</a>
<a class="next" href="IS38.html">&gt;</a>
</div></div>
<div class="section chapter IS IS37 ron_bor ron " dir="ltr" lang="ro" data-id="IS37" data-nextid="IS38" data-previd="IS36">
<div class="c">37</div>
<div class="p">
<span class="v-num v-1">1&nbsp;</span><span class="v IS37_1" data-id="IS37_1">Şi când a auzit regele Iezechia cuvintele acestea, şi-a rupt veşmintele, s-a îmbrăcat în sac şi a intrat în templul Domnului.</span>
<span class="v-num v-2">2&nbsp;</span><span class="v IS37_2" data-id="IS37_2">Şi a trimis pe Eliachim, cel de peste casa sa, şi pe Şebna scriitorul şi pe cei mai bătrâni dintre preoţi, îmbrăcaţi în sac, către proorocul Isaia, fiul lui Amos.</span>
<span class="v-num v-3">3&nbsp;</span><span class="v IS37_3" data-id="IS37_3">Şi au zis către dânsul: "Ziua de astăzi este zi de strâmtorare, de pedeapsă şi de ruşine; căci pruncii sunt gata a ieşi din pântecele maicii lor, dar ele nu au putere să-i nască!</span>
<span class="v-num v-4">4&nbsp;</span><span class="v IS37_4" data-id="IS37_4">Poate Domnul Dumnezeul tău a auzit cuvintele lui Rabşache, pe care le-a trimis regele Asiriei, stăpânul său, ca să facă de ocară pe Dumnezeul cel viu, şi Domnul Dumnezeul tău poate îl va pedepsi pentru cuvintele pe care le-a auzit. Înalţă dar o rugăciune pentru rămăşiţa care se mai află!"</span>
<span class="v-num v-5">5&nbsp;</span><span class="v IS37_5" data-id="IS37_5">Şi au intrat robii regelui Iezechia la proorocul Isaia.</span>
<span class="v-num v-6">6&nbsp;</span><span class="v IS37_6" data-id="IS37_6">Şi le-a zis Isaia: "Aşa veţi răspunde stăpânului vostru: Aşa grăieşte Domnul Dumnezeu: Nu te teme de cuvintele pângăritoare pe care le-ai auzit din partea slujitorilor regelui Asiriei.</span>
<span class="v-num v-7">7&nbsp;</span><span class="v IS37_7" data-id="IS37_7">Iată, voi pune în el un astfel de duh, că va primi o veste şi se va întoarce în ţara lui şi acolo va cădea în ascuţişul sabiei".</span>
<span class="v-num v-8">8&nbsp;</span><span class="v IS37_8" data-id="IS37_8">Şi s-a întors Rabşache şi a aflat pe regele Asiriei tăbărât la Libna, căci i se spusese că a plecat din Lachiş.</span>
<span class="v-num v-9">9&nbsp;</span><span class="v IS37_9" data-id="IS37_9">Atunci (regele Asiriei) a aflat că Tirhaca, regele Etiopiei, pornise împotriva lui şi iarăşi a trimis soli către Iezechia, zicând:</span>
<span class="v-num v-10">10&nbsp;</span><span class="v IS37_10" data-id="IS37_10">"Aşa veţi zice lui Iezechia, regele lui Iuda: Să nu te încrezi în Dumnezeul tău, şi să nu te amăgeşti, zicând: Ierusalimul nu va fi dat în mâinile regelui Asiriei.</span>
<span class="v-num v-11">11&nbsp;</span><span class="v IS37_11" data-id="IS37_11">Tu ai aflat ceea ce au făcut regii Asiriei tuturor ţărilor, cum le-au nimicit şi numai tu ai scăpat!</span>
<span class="v-num v-12">12&nbsp;</span><span class="v IS37_12" data-id="IS37_12">Oare dumnezeii lor au izbăvit popoarele pe care le-au distrus părinţii mei: Gozanul, Haranul, Reţeful şi pe fiii lui Eden din Telasar?</span>
<span class="v-num v-13">13&nbsp;</span><span class="v IS37_13" data-id="IS37_13">Unde este regele Hamatului, al Arpadului, cel al cetăţii Sefarvaim, al Henei şi al Ivei?"</span>
<span class="v-num v-14">14&nbsp;</span><span class="v IS37_14" data-id="IS37_14">Atunci Iezechia a luat scrisoarea din mina trimişilor şi a citit-o. Apoi el a intrat în templul Domnului şi a întins-o desfăcută înaintea Domnului.</span>
<span class="v-num v-15">15&nbsp;</span><span class="v IS37_15" data-id="IS37_15">Şi s-a rugat Iezechia către Domnul, zicând:</span>
<span class="v-num v-16">16&nbsp;</span><span class="v IS37_16" data-id="IS37_16">"Doamne Savaot, Dumnezeul lui Israel, Care stai pe heruvimi, numai Tu singur eşti Dumnezeu al tuturor regatelor de pe pământ. Tu ai făcut cerul şi pământul.</span>
<span class="v-num v-17">17&nbsp;</span><span class="v IS37_17" data-id="IS37_17">Pleacă, Doamne, urechea Ta şi deschide, Doamne, ochii Tăi şi vezi şi ia aminte la cuvintele lui Sanherib, pe care le-a trimis ca să facă de batjocură pe Dumnezeul cel viu.</span>
<span class="v-num v-18">18&nbsp;</span><span class="v IS37_18" data-id="IS37_18">Cu adevărat, Doamne, regii Asiriei au nimicit toate neamurile şi ţările lor;</span>
<span class="v-num v-19">19&nbsp;</span><span class="v IS37_19" data-id="IS37_19">Şi pe dumnezeii lor i-au ars cu foc, că ei nu sunt dumnezei, ci lucruri de mâini omeneşti: lemn şi piatră; pentru aceea ei i-au nimicit.</span>
<span class="v-num v-20">20&nbsp;</span><span class="v IS37_20" data-id="IS37_20">Şi acum, Doamne, Dumnezeul nostru, izbăveşte-ne din mâna lui ca să ştie toate împărăţiile pământului că Tu singur eşti Domnul nostru!"</span>
<span class="v-num v-21">21&nbsp;</span><span class="v IS37_21" data-id="IS37_21">Şi a trimis Isaia, fiul lui Amos, către Iezechia, zicând: "Aşa zice Domnul Dumnezeul lui Israel, către Care te-ai rugat cu privire la Sanherib, regele Asiriei;</span>
<span class="v-num v-22">22&nbsp;</span><span class="v IS37_22" data-id="IS37_22">Iată hotărârea pe care a rostit-o împotriva lui: "Te dispreţuieşte şi îşi bate joc de tine fecioara, fiica Sionului; în spatele tău clatină din cap fiica Ierusalimului!</span>
<span class="v-num v-23">23&nbsp;</span><span class="v IS37_23" data-id="IS37_23">Pe cine ai pângărit şi îi făcut de râs şi împotriva cui ai ridicat glasul şi sus ai înălţat ochii tăi? împotriva Sfântului lui Israel!</span>
<span class="v-num v-24">24&nbsp;</span><span class="v IS37_24" data-id="IS37_24">Prin mina servilor tăi ai hulit pe Domnul meu şi ai zis: Cu carele mele multe voi urca pe vârfurile munţilor, pe cele mai înalte piscuri ale Libanului! Voi tăia cedrii cei falnici şi cei mai de seamă dintre chiparoşi şi voi ajunge pe cele mai înalte culmi cu păduri dese.</span>
<span class="v-num v-25">25&nbsp;</span><span class="v IS37_25" data-id="IS37_25">Că eu sunt cel ce am săpat fântâni şi am băut apă şi am secat sub paşii mei toate pâraiele Egiptului!</span>
<span class="v-num v-26">26&nbsp;</span><span class="v IS37_26" data-id="IS37_26">Oare nu auzi tu? Din vremi străvechi am pregătit aceasta; din veac le-am hotărât şi acum le aduc la îndeplinire! Tu voiai să prefaci în ruină cetăţile cele întărite.</span>
<span class="v-num v-27">27&nbsp;</span><span class="v IS37_27" data-id="IS37_27">Cei ce locuiau în ele erau fără putere, înspăimântaţi şi uluiţi. Ca iarba câmpului erau ei, ca frageda verdeaţă, ca iarba de pe acoperişuri înainte ca paiul ei să fi fost crescut.</span>
<span class="v-num v-28">28&nbsp;</span><span class="v IS37_28" data-id="IS37_28">Ştiu când te scoli şi când te culci, toate faptele tale Îmi sunt cunoscute.</span>
<span class="v-num v-29">29&nbsp;</span><span class="v IS37_29" data-id="IS37_29">Întărâtarea ta împotriva Mea, trufia ta au ajuns până la urechile Mele. De aceea voi pune belciug în nările tale şi frâul Meu buzelor tale şi te voi întoarce pe calea pe care ai venit!</span>
<span class="v-num v-30">30&nbsp;</span><span class="v IS37_30" data-id="IS37_30">Şi pentru tine, acesta va fi semnul: anul acesta mâncaţi din pâinea ce creşte pe ogoare, în anul al doilea, din ceea ce creşte de la sine, iar în al treilea an semănaţi, seceraţi, sădiţi vii şi mâncaţi din roadele lor.</span>
<span class="v-num v-31">31&nbsp;</span><span class="v IS37_31" data-id="IS37_31">Şi rămăşiţa care va fi scăpat din casa lui Iuda îşi va înfige rădăcini în jos şi va face roade în sus.</span>
<span class="v-num v-32">32&nbsp;</span><span class="v IS37_32" data-id="IS37_32">Că din Ierusalim va ieşi o rămăşită şi din muntele Sionului cei scăpaţi cu viaţă. Râvna Domnului Savaot va face aceasta.</span>
<span class="v-num v-33">33&nbsp;</span><span class="v IS37_33" data-id="IS37_33">Pentru aceasta, aşa zice Domnul către regele Asiriei: Nu va intra în această cetate şi nu va arunca nici o săgeată. Nu va porni împotriva ei cu scut şi nu o va înconjura cu valuri.</span>
<span class="v-num v-34">34&nbsp;</span><span class="v IS37_34" data-id="IS37_34">Pe calea pe care a venit se va întoarce şi nu va intra în cetatea aceasta, zice Domnul.</span>
<span class="v-num v-35">35&nbsp;</span><span class="v IS37_35" data-id="IS37_35">Apăra-voi cetatea aceasta şi o voi scăpa pentru Mine şi pentru David, sluga Mea!"</span>
<span class="v-num v-36">36&nbsp;</span><span class="v IS37_36" data-id="IS37_36">Şi a ieşit îngerul Domnului şi a bătut în tabăra Asiriei o sută şi cincizeci de mii; iar dimineaţa, la sculare, toţi erau morţi.</span>
<span class="v-num v-37">37&nbsp;</span><span class="v IS37_37" data-id="IS37_37">Atunci Sanherib, regele Asiriei, a ridicat tabăra şi a plecat şi s-a oprit la Ninive.</span>
<span class="v-num v-38">38&nbsp;</span><span class="v IS37_38" data-id="IS37_38">Şi pe când el se închina în templul lui Nisroc, dumnezeul său, Adramelec şi Şareser, feciorii lui, l-au lovit cu sabia şi au fugit în ţinutul Ararat. Iar în locul lui, a domnit fiul său Asarhadon.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="IS36.html">&lt;</a>
<a class="home" href="index.html">=</a>
<a class="next" href="IS38.html">&gt;</a>
</div></div>
</body>
</html>