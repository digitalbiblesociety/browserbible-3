<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNTÂI A MACABEILOR 4 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="M1.html">Biblia Ortodoxă Română Sinodală (2006)</a><a class="location" href="M1.html">CARTEA ÎNTÂI A MACABEILOR 4</a><a class="prev" href="M13.html">&lt;</a>
<a class="home" href="index.html">=</a>
<a class="next" href="M15.html">&gt;</a>
</div></div>
<div class="section chapter M1 M14 ron_bor ron " dir="ltr" lang="ro" data-id="M14" data-nextid="M15" data-previd="M13">
<div class="c">4</div>
<div class="p">
<span class="v-num v-1">1&nbsp;</span><span class="v M14_1" data-id="M14_1">Şi a luat Gorgias cinci mii de pedestraşi şi o mie de călăreţi aleşi şi oastea a pornit noaptea,</span>
<span class="v-num v-2">2&nbsp;</span><span class="v M14_2" data-id="M14_2">Ca să năvălească asupra taberei Evreilor şi să-i lovească fără de veste. Şi paznicii din cetate îi erau călăuze.</span>
<span class="v-num v-3">3&nbsp;</span><span class="v M14_3" data-id="M14_3">Şi auzind Iuda, s-a sculat el şi cei puternici, ca să lovească oştirea regelui cea din Emaus.</span>
<span class="v-num v-4">4&nbsp;</span><span class="v M14_4" data-id="M14_4">Că încă era risipită oştirea din tabără.</span>
<span class="v-num v-5">5&nbsp;</span><span class="v M14_5" data-id="M14_5">Şi a venit Gorgias la tabăra Iudei noaptea şi pe nimeni n-a aflat şi i-a căutat în munţi, că zicea: fug aceştia de noi.</span>
<span class="v-num v-6">6&nbsp;</span><span class="v M14_6" data-id="M14_6">Şi odată cu ziua s-a ivit Iuda în câmp cu trei mii de bărbaţi, însă platoşe şi săbii n-aveau, precum le era voia.</span>
<span class="v-num v-7">7&nbsp;</span><span class="v M14_7" data-id="M14_7">Şi au văzut tabăra neamurilor tare şi înarmată şi călărime împrejurul ei şi aceştia învăţaţi la război.</span>
<span class="v-num v-8">8&nbsp;</span><span class="v M14_8" data-id="M14_8">Şi a zis Iuda bărbaţilor care erau cu el: "Nu vă temeţi de mulţimea lor şi de năvălirea lor nu vă înfricoşaţi.</span>
<span class="v-num v-9">9&nbsp;</span><span class="v M14_9" data-id="M14_9">Aduceţi-vă aminte cum au fost izbăviţi părinţii noştri la Marea Roşie, când i-a gonit Faraon cu putere multă.</span>
<span class="v-num v-10">10&nbsp;</span><span class="v M14_10" data-id="M14_10">Şi acum să strigăm la cer, că doar se va milostivi spre noi, îşi va aduce aminte de legătura părinţilor noştri şi va zdrobi oştirea aceasta astăzi înaintea noastră.</span>
<span class="v-num v-11">11&nbsp;</span><span class="v M14_11" data-id="M14_11">Şi vor cunoaşte toate neamurile că este mântuitor şi izbăvitor pentru Israel".</span>
<span class="v-num v-12">12&nbsp;</span><span class="v M14_12" data-id="M14_12">Şi au ridicat cei de alt neam ochii şi i-au văzut venind înainte şi au ieşit din tabără la război.</span>
<span class="v-num v-13">13&nbsp;</span><span class="v M14_13" data-id="M14_13">Şi au trâmbiţat cei care erau cu Iuda şi s-au lovit şi s-au surpat neamurile şi au fugit la câmp; iar cei din urmă toţi au căzut de sabie.</span>
<span class="v-num v-14">14&nbsp;</span><span class="v M14_14" data-id="M14_14">Şi i-au gonit până la Ghezer şi până la câmpiile Edomului şi ale Azotului şi ale Iamniei.</span>
<span class="v-num v-15">15&nbsp;</span><span class="v M14_15" data-id="M14_15">Şi au căzut din aceia ca la trei mii de bărbaţi.</span>
<span class="v-num v-16">16&nbsp;</span><span class="v M14_16" data-id="M14_16">Şi s-a întors Iuda şi oştirea lui după izgonirea lor.</span>
<span class="v-num v-17">17&nbsp;</span><span class="v M14_17" data-id="M14_17">Şi a zis către popor: Să nu râvniţi prăzile, că războiul este în preajma noastră şi Gorgias şi oştirea lui se află în munte aproape de noi;</span>
<span class="v-num v-18">18&nbsp;</span><span class="v M14_18" data-id="M14_18">Ci împotriviţi-vă acum cu tărie vrăjmaşilor noştri şi le faceţi război şi după aceea le veţi lua prăzile cu îndrăzneală.</span>
<span class="v-num v-19">19&nbsp;</span><span class="v M14_19" data-id="M14_19">Şi pe când grăia Iuda aceasta, s-a ivit o parte de oaste ieşind din munte.</span>
<span class="v-num v-20">20&nbsp;</span><span class="v M14_20" data-id="M14_20">Şi a văzut înfrângerea şi cum cei care erau cu Iuda au aprins tabăra, că fumul care se vedea arăta ce s-a făcut.</span>
<span class="v-num v-21">21&nbsp;</span><span class="v M14_21" data-id="M14_21">Şi văzând ei acestea, s-au înfricoşat foarte, şi văzând tabăra lui Iuda la câmp gata de război,</span>
<span class="v-num v-22">22&nbsp;</span><span class="v M14_22" data-id="M14_22">Au fugit toţi în ţara Filistenilor.</span>
<span class="v-num v-23">23&nbsp;</span><span class="v M14_23" data-id="M14_23">Şi s-a întors Iuda să prade tabăra; şi a luat aur mult şi argint şi iachint şi porfiră şi avuţie mare.</span>
<span class="v-num v-24">24&nbsp;</span><span class="v M14_24" data-id="M14_24">Şi întorcându-se, a lăudat şi a binecuvântat pe Dumnezeul cerului, că este bun, că în veac este mila Lui.</span>
<span class="v-num v-25">25&nbsp;</span><span class="v M14_25" data-id="M14_25">Şi s-a făcut mântuire lui Israel în ziua aceea.</span>
<span class="v-num v-26">26&nbsp;</span><span class="v M14_26" data-id="M14_26">Iar câţi au scăpat din cei de alt neam, mergând, au spus lui Lisias toate câte s-au întâmplat.</span>
<span class="v-num v-27">27&nbsp;</span><span class="v M14_27" data-id="M14_27">Iar el, auzind, s-a tulburat şi s-a mâhnit, că nu s-a făcut pentru Israel cele ce a voit el şi nu s-a întâmplat cele ce i-a poruncit regele.</span>
<span class="v-num v-28">28&nbsp;</span><span class="v M14_28" data-id="M14_28">Iar în anul viitor a gătit Lisias şaizeci de mii de pedestraşi aleşi şi cinci mii de călăreţi, ca să bată Ierusalimul.</span>
<span class="v-num v-29">29&nbsp;</span><span class="v M14_29" data-id="M14_29">Şi au venit în Edom şi au tăbărât la Betţur, şi a ieşit înaintea lor Iuda cu zece mii de bărbaţi.</span>
<span class="v-num v-30">30&nbsp;</span><span class="v M14_30" data-id="M14_30">Şi văzând tabăra lor tare, s-au rugat zicând: "Bine eşti cuvântat, Mântuitorul lui Israel, Cel care ai zdrobit pornirea celui puternic prin mâna robului Tău David şi ai dat tabăra Filistenilor în mâinile lui Ionatan, fiul lui Saul, şi a purtătorului de arme.</span>
<span class="v-num v-31">31&nbsp;</span><span class="v M14_31" data-id="M14_31">Închide tabăra aceasta în mâna poporului Tău Israel şi să se ruşineze cu pedestrimea şi cu călărimea lor.</span>
<span class="v-num v-32">32&nbsp;</span><span class="v M14_32" data-id="M14_32">Dă-le spaimă şi topeşte îndrăznirea puterii lor şi să tremure de zdrobirea lor.</span>
<span class="v-num v-33">33&nbsp;</span><span class="v M14_33" data-id="M14_33">Doboară-i cu sabia celor care Te iubesc şi să Te laude pe Tine cu cântări toţi cei care ştiu numele Tău!"</span>
<span class="v-num v-34">34&nbsp;</span><span class="v M14_34" data-id="M14_34">Şi s-au lovit unii cu alţii, şi au căzut din tabăra lui Lisias ca la vreo cinci mii de oameni sub ochii Iudeilor.</span>
<span class="v-num v-35">35&nbsp;</span><span class="v M14_35" data-id="M14_35">Şi văzând Lisias înfrângerea ce s-a făcut taberei sale şi îndrăznirea lui Iuda şi că sunt gata sau a trăi, sau a muri vitejeşte, s-a. dus la Antiohia şi a adunat străini şi, înmulţind oştirea cea făcută, socotea iarăşi să vină în Iudeea.</span>
<span class="v-num v-36">36&nbsp;</span><span class="v M14_36" data-id="M14_36">Şi a zis Iuda şi fraţii lui: Iată-i nimiciţi pe vrăjmaşii noştri. Să ne suim să curăţăm sanctuarul şi să-l înnoim.</span>
<span class="v-num v-37">37&nbsp;</span><span class="v M14_37" data-id="M14_37">Şi s-a adunat toată oştirea şi s-a suit în muntele Sionului.</span>
<span class="v-num v-38">38&nbsp;</span><span class="v M14_38" data-id="M14_38">Şi a văzut locul sfânt pustiit, jertfelnicul pângărit, porţile arse şi în curţi răsărite tufe, ca într-o pădure sau ca într-un munte, şi locuinţele surpate.</span>
<span class="v-num v-39">39&nbsp;</span><span class="v M14_39" data-id="M14_39">Şi şi-au rupt hainele, s-au tânguit cu tânguire mare, şi-au pus cenuşă pe cap</span>
<span class="v-num v-40">40&nbsp;</span><span class="v M14_40" data-id="M14_40">Şi au căzut cu faţa la pământ şi au trâmbiţat cu trâmbiţele şi au strigat la cer.</span>
<span class="v-num v-41">41&nbsp;</span><span class="v M14_41" data-id="M14_41">Atunci a rânduit Iuda bărbaţi, ca să hărţuiască pe cei din cetate până ce va curăţi templul.</span>
<span class="v-num v-42">42&nbsp;</span><span class="v M14_42" data-id="M14_42">Şi a ales preoţi fără de prihană, credincioşi legii lui Dumnezeu.</span>
<span class="v-num v-43">43&nbsp;</span><span class="v M14_43" data-id="M14_43">Şi au curăţit sfintele şi au dus pietrele necurăţiei la loc necurat.</span>
<span class="v-num v-44">44&nbsp;</span><span class="v M14_44" data-id="M14_44">Şi s-au sfătuit pentru jertfelnicul arderii de tot cel pângărit, ce vor face cu el.</span>
<span class="v-num v-45">45&nbsp;</span><span class="v M14_45" data-id="M14_45">Şi le-a venit sfat bun, ca să-l strice, ca nu cumva să le fie spre ocară, că l-au pângărit neamurile; şi au stricat jertfelnicul.</span>
<span class="v-num v-46">46&nbsp;</span><span class="v M14_46" data-id="M14_46">Şi au dus pietrele în muntele templului, în loc bun, până va veni proorocul, Ga să răspundă pentru ele.</span>
<span class="v-num v-47">47&nbsp;</span><span class="v M14_47" data-id="M14_47">Şi au luat pietre întregi după lege şi au zidit un jertfelnic nou, ca şi cel mai dinainte.</span>
<span class="v-num v-48">48&nbsp;</span><span class="v M14_48" data-id="M14_48">Şi au zidit templul şi cele dinlăuntrul templului şi curţile.</span>
<span class="v-num v-49">49&nbsp;</span><span class="v M14_49" data-id="M14_49">Şi au făcut vase sfinte noi şi au băgat sfeşnicul şi jertfelnicul arderilor de tot şi al tămâierilor şi masa, în templul Domnului.</span>
<span class="v-num v-50">50&nbsp;</span><span class="v M14_50" data-id="M14_50">Şi au tămâiat pe jertfelnic şi au aprins lumânările cele de pe sfeşnic şi luminau în templul Domnului.</span>
<span class="v-num v-51">51&nbsp;</span><span class="v M14_51" data-id="M14_51">Şi au pus pe masă pâini şi au întins vălul catapetesmei şi au săvârşit toate lucrurile ce aveau de făcut.</span>
<span class="v-num v-52">52&nbsp;</span><span class="v M14_52" data-id="M14_52">Şi au mâncat dimineaţa în douăzeci şi cinci de zile ale lunii a noua, care este luna Chislev a anului o sută patruzeci şi opt.</span>
<span class="v-num v-53">53&nbsp;</span><span class="v M14_53" data-id="M14_53">Şi au adus jertfă după lege pe jertfelnicul arderilor de tot cel nou, pe care îl făcuseră.</span>
<span class="v-num v-54">54&nbsp;</span><span class="v M14_54" data-id="M14_54">Pe vremea şi în ziua în care l-au pângărit pe el neamurile, intru aceea s-a înnoit cu cântări şi cu alăute şi cu harpe şi cu chimvale.</span>
<span class="v-num v-55">55&nbsp;</span><span class="v M14_55" data-id="M14_55">Şi a căzut tot poporul cu faţa la pământ şi s-a închinat şi a binecuvântat pe Dumnezeul Cerului, Cel care i-a ajutat.</span>
<span class="v-num v-56">56&nbsp;</span><span class="v M14_56" data-id="M14_56">Şi au făcut înnoirea jertfelnicului în opt zile şi au adus arderi de tot cu veselie şi au jertfit jertfă de pace şi de laudă.</span>
<span class="v-num v-57">57&nbsp;</span><span class="v M14_57" data-id="M14_57">Şi au împodobit faţa templului Domnului cu cununi de aur şi cu paveze şi au înnoit porţile şi chiliile şi le-au pus uşi.</span>
<span class="v-num v-58">58&nbsp;</span><span class="v M14_58" data-id="M14_58">Şi sa făcut veselie mare întru popor şi s-a şters ocara neamurilor.</span>
<span class="v-num v-59">59&nbsp;</span><span class="v M14_59" data-id="M14_59">Şi au rânduit Iuda şi fraţii lui şi toată adunarea lui Israel, ca să se ţină zilele înnoirii jertfelnicului în vremurile sale din an în an în opt zile, de la douăzeci şi cinci ale lunii Chislev, cu veselie şi cu bucurie.</span>
<span class="v-num v-60">60&nbsp;</span><span class="v M14_60" data-id="M14_60">Şi au zidit în vremea aceea muntele Sionului împrejur cu zid înalt şi cu turnuri tari, ca nu cumva neamurile să le calce, cum făcuseră mai înainte.</span>
<span class="v-num v-61">61&nbsp;</span><span class="v M14_61" data-id="M14_61">Şi au rânduit acolo oştire să-l păzească. Apoi au întărit cu pază cetatea Betţur, ca să aibă poporul întărire dinspre Edom.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="M13.html">&lt;</a>
<a class="home" href="index.html">=</a>
<a class="next" href="M15.html">&gt;</a>
</div></div>
</body>
</html>