<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA RUT 3 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="RT.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="RT.html">CARTEA RUT 3</a><a class="prev" href="RT2.html">&lt;</a>
<a class="home" href="index.html">=</a>
<a class="next" href="S11.html">&gt;</a>
</div></div>
<div class="section chapter RT RT3 ron_roa ron " dir="ltr" lang="ro" data-id="RT3" data-nextid="S11" data-previd="RT2">
<div class="c">3</div>
<div class="p">
<span class="v-num v-1">1&nbsp;</span><span class="v RT3_1" data-id="RT3_1">Şi locuia împreună cu soacra ei. Iar Noemina, soacra ei, i-a zis: "Fiica mea, oare nu-ţi voi căuta eu un loc de tihnă, ca să-ţi fie bine?</span>
<span class="v-num v-2">2&nbsp;</span><span class="v RT3_2" data-id="RT3_2">Acuma, Booz, cu ale cărui tinere ai fost, nu ne este oare apropiat? Iată, în noaptea aceasta el are să vânture orzul pe arie.</span>
<span class="v-num v-3">3&nbsp;</span><span class="v RT3_3" data-id="RT3_3">Dar tu spală-te, unge-te, pune-ţi straiele pe tine şi du-te pe arie; dar să nu i te descoperi omului până ce el va fi sfârşit de mâncat şi de băut.</span>
<span class="v-num v-4">4&nbsp;</span><span class="v RT3_4" data-id="RT3_4">Şi va fi că atunci când el se va culca, tu vei afla locul unde doarme; mergi acolo, dezveleşte-i picioarele, iar el îţi va spune ce să faci."</span>
<span class="v-num v-5">5&nbsp;</span><span class="v RT3_5" data-id="RT3_5">Iar i-a zis: "Voi face tot ce mi-ai spus".</span>
<span class="v-num v-6">6&nbsp;</span><span class="v RT3_6" data-id="RT3_6">Şi s'a coborât la arie şi a făcut tot ceea ce îi poruncise soacra ei.</span>
<span class="v-num v-7">7&nbsp;</span><span class="v RT3_7" data-id="RT3_7">Iar Booz a mâncat şi a băut şi inima i s'a veselit ; şi s'a dus de s'a culcat lângă un stog. Iar s'a furişat până la el şi i-a ridicat poala aşternutului de pe picioare .</span>
<span class="v-num v-8">8&nbsp;</span><span class="v RT3_8" data-id="RT3_8">Şi a fost că la miezul nopţii s'a speriat omul şi s'a tulburat: Iată, o femeie şedea culcată la picioarele lui!</span>
<span class="v-num v-9">9&nbsp;</span><span class="v RT3_9" data-id="RT3_9">Şi i-a zis: "Cine eşti?" Ea i-a zis: "Eu sunt Rut, slujnica ta; întinde-ţi aripa peste slujnica ta, că-mi eşti rudă."</span>
<span class="v-num v-10">10&nbsp;</span><span class="v RT3_10" data-id="RT3_10">Iar Booz a zis: "Binecuvântata Domnului Dumnezeu să fii tu, fiica mea, de vreme ce fapta bună de pe urmă ţi-ai făcut-o mai bună decât cea dintâi; că nu te-ai dus după om tânăr, fie el sărac sau bogat.</span>
<span class="v-num v-11">11&nbsp;</span><span class="v RT3_11" data-id="RT3_11">Şi acum, fiica mea, nu-ţi fie teamă; orice-mi vei spune tu, aceea voi face; fiindcă tot neamul poporului meu ştie că eşti femeie vrednică.</span>
<span class="v-num v-12">12&nbsp;</span><span class="v RT3_12" data-id="RT3_12">Şi acum, eu îţi sunt, într'adevăr, rudenie: cu toate acestea, este o rudă mai aproape decât mine .</span>
<span class="v-num v-13">13&nbsp;</span><span class="v RT3_13" data-id="RT3_13">Rămâi aici peste noapte; iar mâine fi-va că dacă el, fiind rudă mai apropiată, va vrea să te ia, bine! dar dacă nu, o fac eu - viu e Domnul!; acum, dormi până dimineaţă!"</span>
<span class="v-num v-14">14&nbsp;</span><span class="v RT3_14" data-id="RT3_14">Iar ea a dormit la picioarele lui până dimineaţa. Şi s'a sculat devreme, la îngânatul zorilor, când încă nu se cunoaşte om cu om. Iar Booz i-a zis: "Să nu se ştie că o femeie a venit pe arie".</span>
<span class="v-num v-15">15&nbsp;</span><span class="v RT3_15" data-id="RT3_15">Şi i-a zis: "Adu încoace şorţul pe care-l porţi!" Ea l-a ţinut, iar el i-a măsurat şase măsuri de orz; şi i l-a pus pe grumaz, iar ea a venit apoi în cetate.</span>
<span class="v-num v-16">16&nbsp;</span><span class="v RT3_16" data-id="RT3_16">Şi a intrat la soacra ei, iar aceasta i-a zis: "Cum e, fiica mea?" Iar ea i-a spus tot ceea ce omul făcuse pentru ea.</span>
<span class="v-num v-17">17&nbsp;</span><span class="v RT3_17" data-id="RT3_17">Şi i-a zis: "El mi-a dat aceste şase măsuri de orz; că mi-a zis: "Să nu te duci la soacra ta cu mâna goală".</span>
<span class="v-num v-18">18&nbsp;</span><span class="v RT3_18" data-id="RT3_18">Iar ea i-a zis: "Mai şezi, fiica mea, până când vei şti cum se va sfârşi treaba; că omul nu va avea odihnă până ce treaba nu se va sfârşi astăzi".</span>
<span class="v-num v-1">1&nbsp;</span><span class="v RT3_1" data-id="RT3_1">Booz a ieşit la poartă şi şedea acolo. Şi, iată, ruda aceea despre care pomenise Booz trecea pe acolo. Şi i-a zis Booz: "Abate-te din drum şi aşază-te aici!" Iar acela s'a abătut din drum şi s'a aşezat.</span>
<span class="v-num v-2">2&nbsp;</span><span class="v RT3_2" data-id="RT3_2">Şi a luat Booz zece oameni dintre bătrânii cetăţii şi a zis: "Şedeţi aici!" Iar ei au şezut.</span>
<span class="v-num v-3">3&nbsp;</span><span class="v RT3_3" data-id="RT3_3">Iar Booz i-a zis rudei: "Noemina, care s'a întors din câmpia Moabului, vrea să vândă partea de ţarină care este a fratelui nostru Elimelec.</span>
<span class="v-num v-4">4&nbsp;</span><span class="v RT3_4" data-id="RT3_4">Şi am zis că te voi înştiinţa, zicând: Răscumpăr-o în faţa celor ce sunt aşezaţi aici şi în faţa bătrânilor poporului meu; dacă vrei s'o răscumperi, răscumpăr-o; dar dacă nu vrei s'o răscumperi, spune-mi ca să ştiu; că în afară de tine nu este o rudă mai apropiată, iar eu sunt după tine". Iar acela a zis: "Sunt aici, eu o voi răscumpăra".</span>
<span class="v-num v-5">5&nbsp;</span><span class="v RT3_5" data-id="RT3_5">Şi a zis Booz: "În ziua în care vei lua ţarina din mâna Noeminei, trebuie s'o iei şi pe Moabiteanca, femeia celui răposat, ca să ridici numele mortului în moştenirea lui".</span>
<span class="v-num v-6">6&nbsp;</span><span class="v RT3_6" data-id="RT3_6">Iar ruda aceea a zis: "Nu voi putea s'o răscumpăr pentru mine, ca să nu-mi stric moştenirea; răscumpără tu pentru tine dreptul meu, că eu nu voi putea să-l răscumpăr".</span>
<span class="v-num v-7">7&nbsp;</span><span class="v RT3_7" data-id="RT3_7">În vremile de demult era în Israel obiceiul ca, la o răscumpărare sau o târguială, pentru ca lucrul să fie bine aşezat, omul îşi dezlega sandala şi i-o da celuilalt, care-i răscumpăra dreptul; aceasta era mărturie în Israel.</span>
<span class="v-num v-8">8&nbsp;</span><span class="v RT3_8" data-id="RT3_8">Aşadar, ruda i-a zis lui Booz: "Cumpără pentru tine dreptul meu!" Şi şi-a dezlegat sandala şi i-a dat-o.</span>
<span class="v-num v-9">9&nbsp;</span><span class="v RT3_9" data-id="RT3_9">Iar Booz a zis către bătrâni şi către tot poporul: "Sunteţi astăzi martori că am cumpărat din mâna Noeminei tot ceea ce era al lui Elimelec şi tot ceea ce era al lui Chilion şi tot ceea ce era al lui Mahlon.</span>
<span class="v-num v-10">10&nbsp;</span><span class="v RT3_10" data-id="RT3_10">Mai mult, şi pe Moabiteanca, femeia lui Mahlon, am răscumpărat-o spre a-mi fi soţie, pentru ca eu să ridic numele celui răposat în moştenirea lui şi să nu piară numele mortului dintre fraţii lui şi din spiţa poporului său. Voi sunteţi astăzi martori".</span>
<span class="v-num v-11">11&nbsp;</span><span class="v RT3_11" data-id="RT3_11">Şi a răspuns tot poporul ce se afla în poartă: "Să dea Domnul ca femeia care merge în casa ta să fie ca Rahela şi ca Lia, cele ce amândouă au întemeiat casa lui Israel şi au făcut Efrata puternică şi vor face din Betleem un nume.</span>
<span class="v-num v-12">12&nbsp;</span><span class="v RT3_12" data-id="RT3_12">Casa ta să devină precum casa lui Fares, pe care Tamara i l-a născut lui Iuda , din a cărui sămânţă să-ţi dea ţie Domnul prin această tânără femeie!"</span>
<span class="v-num v-13">13&nbsp;</span><span class="v RT3_13" data-id="RT3_13">Atunci Booz a luat-o pe Rut, iar ea i-a devenit soţie. El a intrat la ea, iar Domnul i-a dat ei rod şi a născut un fiu.</span>
<span class="v-num v-14">14&nbsp;</span><span class="v RT3_14" data-id="RT3_14">Şi au zis femeile către Noemina: "Binecuvântat este Domnul, Cel ce n'a răbdat să ţi se stingă rudenia, ci a făcut ca numele tău să fie rostit în Israel!</span>
<span class="v-num v-15">15&nbsp;</span><span class="v RT3_15" data-id="RT3_15">Acesta-i cel ce sufletul ţi-l va întoarce la sine şi-ţi va hrăni bătrâneţele, că nora ta, cea care te-a iubit, a născut un fiu care-ţi este mai bun decât şapte fii".</span>
<span class="v-num v-16">16&nbsp;</span><span class="v RT3_16" data-id="RT3_16">Iar Noemina a luat pruncul şi l-a pus la sânul ei şi i-a fost ca o doică.</span>
<span class="v-num v-17">17&nbsp;</span><span class="v RT3_17" data-id="RT3_17">Şi vecinele i-au dat un nume, zicând: "Un fiu i s'a născut Noeminei". Şi i-au pus numele Obed; acesta este tatăl lui Iesei, tatăl lui David.</span>
<span class="v-num v-18">18&nbsp;</span><span class="v RT3_18" data-id="RT3_18">Şi acestea sunt generaţiile lui Fares: Fares i-a dat naştere lui Heţron,</span>
<span class="v-num v-19">19&nbsp;</span><span class="v RT3_19" data-id="RT3_19">Heţron i-a dat naştere lui Aram, Aram i-a dat naştere lui Aminadab,</span>
<span class="v-num v-20">20&nbsp;</span><span class="v RT3_20" data-id="RT3_20">Aminadab i-a dat naştere lui Naason, Naason i-a dat naştere lui Salmon,</span>
<span class="v-num v-21">21&nbsp;</span><span class="v RT3_21" data-id="RT3_21">Salmon i-a dat naştere lui Booz, Booz i-a dat naştere lui Obed,</span>
<span class="v-num v-22">22&nbsp;</span><span class="v RT3_22" data-id="RT3_22">Obed i-a dat naştere lui Iesei, iar Iesei i-a dat naştere lui David.</span>
</div>
</div>
<div class="footnotes">

</div>

<div class="footer"><div class="nav">
<a class="prev" href="RT2.html">&lt;</a>
<a class="home" href="index.html">=</a>
<a class="next" href="S11.html">&gt;</a>
</div></div>
</body>
</html>