<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEREMIA 5 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JR.html">Biblia Ortodoxă Română Sinodală (2006)</a><a class="location" href="JR.html">IEREMIA 5</a><a class="prev" href="JR4.html">&lt;</a>
<a class="home" href="index.html">=</a>
<a class="next" href="JR6.html">&gt;</a>
</div></div>
<div class="section chapter JR JR5 ron_bor ron " dir="ltr" lang="ro" data-id="JR5" data-nextid="JR6" data-previd="JR4">
<div class="c">5</div>
<div class="p">
<span class="v-num v-1">1&nbsp;</span><span class="v JR5_1" data-id="JR5_1">"Cutreieraţi uliţele Ierusalimului, uitaţi-vă, cercetaţi şi căutaţi prin pieţele lui: nu cumva veţi găsi vreun om, măcar unul, care păzeşte dreptatea şi caută adevărul?</span>
<span class="v-num v-2">2&nbsp;</span><span class="v JR5_2" data-id="JR5_2">Căci Eu aş cruţa Ierusalimul. Chiar când ei zic: "Viu este Domnul", ei jură mincinos.</span>
<span class="v-num v-3">3&nbsp;</span><span class="v JR5_3" data-id="JR5_3">O, Doamne, ochii Tăi nu privesc ei oare la adevăr? Tu îi baţi şi ei nu simt durerea; Tu îi pierzi şi ei nu vor să ia învăţătură; şi-au făcut obrazul mai vârtos ca piatra şi nu vor să se întoarcă.</span>
<span class="v-num v-4">4&nbsp;</span><span class="v JR5_4" data-id="JR5_4">Şi mi-am zis: "Poate că aceştia sunt nişte bieţi nenorociţi! Sunt nişte proşti, pentru că nu cunosc calea Domnului, legea Dumnezeului lor.</span>
<span class="v-num v-5">5&nbsp;</span><span class="v JR5_5" data-id="JR5_5">Voi merge deci la cei mari şi voi grăi cu aceştia, că ei ştiu calea Domnului; legea Dumnezeului lor". Dar şi aceştia cu toţii au sfărâmat jugul şi au rupt cătuşele.</span>
<span class="v-num v-6">6&nbsp;</span><span class="v JR5_6" data-id="JR5_6">De aceea îi va lovi leul din pădure şi lupul din pustiu îi va răpi; leopardul le va fi păzitor cetăţilor lor; care din ei va ieşi va fi sfâşiat, că s-au înmulţit fărădelegile lor şi lepădările de credinţă au sporit.</span>
<span class="v-num v-7">7&nbsp;</span><span class="v JR5_7" data-id="JR5_7">Cum, adică, să te iert, Ierusalime, pentru aceasta? Fiii tăi M-au părăsit şi se jură pe dumnezei care n-au fiinţă. Eu i-am săturat, iar ei au făcut desfrânare, umblând în grup prin casele desfrânatelor.</span>
<span class="v-num v-8">8&nbsp;</span><span class="v JR5_8" data-id="JR5_8">Ei sunt cai îngrăşaţi şi fiecare din ei nechează după femeia aproapelui său.</span>
<span class="v-num v-9">9&nbsp;</span><span class="v JR5_9" data-id="JR5_9">E cu putinţă să nu pedepsesc aceasta, zice Domnul, şi Duhul Meu să nu se răzbune asupra unui popor ca acesta?</span>
<span class="v-num v-10">10&nbsp;</span><span class="v JR5_10" data-id="JR5_10">Suiţi-vă pe zidurile lui şi le dărâmaţi, dar nu de tot, ci stricaţi numai crestele lor, pentru că acestea nu sunt ale Domnului;</span>
<span class="v-num v-11">11&nbsp;</span><span class="v JR5_11" data-id="JR5_11">Căci casa lui Israel şi casa lui Iuda s-au purtat faţă de Mine cu multă necredinţă, zice Domnul.</span>
<span class="v-num v-12">12&nbsp;</span><span class="v JR5_12" data-id="JR5_12">Au tăgăduit pe Domnul şi au zis: "El nu este şi nenorocirea nu va veni asupra noastră; şi nu vom vedea nici sabie, nici foamete!</span>
<span class="v-num v-13">13&nbsp;</span><span class="v JR5_13" data-id="JR5_13">Proorocii sunt vânt şi nu este în aceştia cuvântul Domnului. De aceasta şi ei să aibă parte!"</span>
<span class="v-num v-14">14&nbsp;</span><span class="v JR5_14" data-id="JR5_14">De aceea, aşa zice Domnul Dumnezeul puterilor: "Pentru că voi grăiţi asemenea vorbe, iată voi face cuvintele Mele foc în gura ta, iar pe poporul acesta îl voi face lemne ş-l va mistui focul acesta.</span>
<span class="v-num v-15">15&nbsp;</span><span class="v JR5_15" data-id="JR5_15">Casa lui Israel, iată voi aduce asupra voastră un neam de departe, zice Domnul, un popor puternic, un popor vechi, un popor a cărui limbă tu nu o ştii şi nu vei înţelege ce grăieşte el.</span>
<span class="v-num v-16">16&nbsp;</span><span class="v JR5_16" data-id="JR5_16">Tolba lui e ca un mormânt deschis şi ai lui toţi sunt viteji;</span>
<span class="v-num v-17">17&nbsp;</span><span class="v JR5_17" data-id="JR5_17">şi vor mânca aceia secerişul tău şi pâinea ta; vor mânca pe fiii tăi şi pe fiicele tale; vor mânca oile tale şi boii tăi; vor mânca strugurii tăi şi smochinele tale şi vor trece prin sabie cetăţile tale cele întărite în care tu te încrezi.</span>
<span class="v-num v-18">18&nbsp;</span><span class="v JR5_18" data-id="JR5_18">Dar nici în zilele acelea nu vă voi pierde cu totul, zice Domnul.</span>
<span class="v-num v-19">19&nbsp;</span><span class="v JR5_19" data-id="JR5_19">Şi de veţi zice: Pentru ce ne face Domnul Dumnezeul nostru toate acestea? Atunci să ţi se răspundă: Pentru că M-aţi părăsit pe Mine şi aţi slujit la dumnezei străini, în ţara voastră, de aceea veţi sluji la dumnezei străini într-o ţară care nu este a voastră.</span>
<span class="v-num v-20">20&nbsp;</span><span class="v JR5_20" data-id="JR5_20">Spuneţi aceasta în casa lui Iacov, vestiţi-o în Iuda şi ziceţi:</span>
<span class="v-num v-21">21&nbsp;</span><span class="v JR5_21" data-id="JR5_21">Ascultaţi acestea, popor nebun şi fără inimă! Ei au ochi şi nu văd, urechi au, dar nu aud.</span>
<span class="v-num v-22">22&nbsp;</span><span class="v JR5_22" data-id="JR5_22">Au doar nu vă temeţi de Mine, zice Domnul, şi nu tremuraţi înaintea Mea? Eu am pus nisipul hotar împrejurul mării şi hotar veşnic, peste care nu se va trece. Deşi valurile ei se înfurie, nu pot să-l biruiască şi, deşi ele se aruncă, nu pot să-l treacă.</span>
<span class="v-num v-23">23&nbsp;</span><span class="v JR5_23" data-id="JR5_23">Dar poporul acesta are inimă îndârjită şi răzvrătită:</span>
<span class="v-num v-24">24&nbsp;</span><span class="v JR5_24" data-id="JR5_24">Răzvrătitu-s-au şi s-au dus şi n-au zis în inima lor: "Să ne temem de Domnul Dumnezeul nostru, Care ne dă la vreme ploaie timpurie şi târzie şi ne păstrează săptămânile hotărâte ale culesului".</span>
<span class="v-num v-25">25&nbsp;</span><span class="v JR5_25" data-id="JR5_25">Fărădelegile voastre au schimbat aceasta şi păcatele voastre au depărtat acest bine de la voi.</span>
<span class="v-num v-26">26&nbsp;</span><span class="v JR5_26" data-id="JR5_26">Că se află necredincioşi prin poporul Meu, care pândesc ca prinzătorii de păsări, se ascund la pământ, pun curse şi prind pe oameni.</span>
<span class="v-num v-27">27&nbsp;</span><span class="v JR5_27" data-id="JR5_27">Cum sunt coteţele pline de păsări, aşa sunt casele lor pline de înşelătorie;</span>
<span class="v-num v-28">28&nbsp;</span><span class="v JR5_28" data-id="JR5_28">Prin aceasta s-au ridicat şi s-au îmbogăţit ei, s-au făcut graşi şi cu pielea lucioasă şi în rele au trecut orice măsură;</span>
<span class="v-num v-29">29&nbsp;</span><span class="v JR5_29" data-id="JR5_29">Nu fac dreptate nimănui, nici chiar orfanului, nu dau dreptate săracului şi huzuresc. E cu putinţă oare să nu pedepsesc acestea şi să nu Mă răzbun asupra unui popor ca acesta? - zice Domnul.</span>
<span class="v-num v-30">30&nbsp;</span><span class="v JR5_30" data-id="JR5_30">Lucruri înspăimântătoare se petrec în ţara aceasta:</span>
<span class="v-num v-31">31&nbsp;</span><span class="v JR5_31" data-id="JR5_31">Proorocii profeţesc minciuni, preoţii învaţă ca şi ei, şi poporului Meu îi place aceasta. Dar la urmă ce veţi face?"</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JR4.html">&lt;</a>
<a class="home" href="index.html">=</a>
<a class="next" href="JR6.html">&gt;</a>
</div></div>
</body>
</html>