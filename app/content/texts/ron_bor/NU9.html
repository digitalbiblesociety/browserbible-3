<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>NUMERII 9 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="NU.html">Biblia Ortodoxă Română Sinodală (2006)</a><a class="location" href="NU.html">NUMERII 9</a><a class="prev" href="NU8.html">&lt;</a>
<a class="home" href="index.html">=</a>
<a class="next" href="NU10.html">&gt;</a>
</div></div>
<div class="section chapter NU NU9 ron_bor ron " dir="ltr" lang="ron" data-id="NU9" data-nextid="NU10" data-previd="NU8">
<div class="c">9</div>
<div class="p">
<span class="v-num v-1">1&nbsp;</span><span class="v NU9_1" data-id="NU9_1">În vremea aceea a grăit Domnul cu Moise în pustiul Sinai, în anul al doilea după ieşirea din Egipt, în luna întâi, şi a zis:</span>
<span class="v-num v-2">2&nbsp;</span><span class="v NU9_2" data-id="NU9_2">"Spune fiilor lui Israel să facă Paştile la vremea rânduită pentru ele:</span>
<span class="v-num v-3">3&nbsp;</span><span class="v NU9_3" data-id="NU9_3">În ziua de paisprezece a lunii întâi, spre seară, să le facă la vremea lor, după legea lor şi după regulile lor să le săvârşiţi".</span>
<span class="v-num v-4">4&nbsp;</span><span class="v NU9_4" data-id="NU9_4">Şi a spus Moise fiilor lui Israel să facă Paştile:</span>
<span class="v-num v-5">5&nbsp;</span><span class="v NU9_5" data-id="NU9_5">Şi au făcut ei Paştile în luna întâi, în ziua a paisprezecea, spre seară, în pustiul Sinai; cum poruncise Domnul lui Moise aşa au făcut fiii lui Israel.</span>
<span class="v-num v-6">6&nbsp;</span><span class="v NU9_6" data-id="NU9_6">Dar erau şi oameni necuraţi, care se atinseseră de trup de om mort, şi nu puteau să săvârşească Paştile în ziua aceea. Aceştia au venit în ziua aceea la Moise şi Aaron,</span>
<span class="v-num v-7">7&nbsp;</span><span class="v NU9_7" data-id="NU9_7">Şi le-au spus oamenii aceia: "Noi suntem necuraţi, pentru că ne-am atins de trup de om mort; do ce să nu fim lăsaţi să aducem Domnului dar la vremea cea rânduită pentru fiii lui Israel?"</span>
<span class="v-num v-8">8&nbsp;</span><span class="v NU9_8" data-id="NU9_8">Iar Moise a zis către ei: "Staţi aici, că am să ascult ce porunceşte Domnul pentru voi!"</span>
<span class="v-num v-9">9&nbsp;</span><span class="v NU9_9" data-id="NU9_9">A grăit Domnul lui Moise şi a zis:</span>
<span class="v-num v-10">10&nbsp;</span><span class="v NU9_10" data-id="NU9_10">"Spune fiilor lui Israel: Dacă cineva din voi sau din urmaşii voştri va fi necurat prin atingere de trup de om mort, sau va fi departe în călătorie, sau între neamuri străine, şi acela să facă Paştile Domnului.</span>
<span class="v-num v-11">11&nbsp;</span><span class="v NU9_11" data-id="NU9_11">Dar să le facă în ziua a paisprezecea a lunii a doua, seara, şi să le mănânce cu azime şi cu ierburi amare;</span>
<span class="v-num v-12">12&nbsp;</span><span class="v NU9_12" data-id="NU9_12">Să nu lase din ele pe a doua zi, nici oasele să nu le zdrobească; şi să le săvârşească după toată rânduiala Paştilor.</span>
<span class="v-num v-13">13&nbsp;</span><span class="v NU9_13" data-id="NU9_13">Iar omul curat, care nu se află departe în călătorie şi nu va face Paştile, sufletul acela să se stârpească din poporul său, că n-a adus dar Domnului la vreme. Omul acela îşi va purta păcatul său.</span>
<span class="v-num v-14">14&nbsp;</span><span class="v NU9_14" data-id="NU9_14">De va trăi la voi vreun străin să facă şi el Paştile Domnului: după legea Paştilor şl după rânduiala lor să le facă. O singură lege să fie şi pentru voi şi pentru străin".</span>
<span class="v-num v-15">15&nbsp;</span><span class="v NU9_15" data-id="NU9_15">În ziua când a fost aşezat cortul, nor a acoperit cortul adunării, şi de seara până dimineaţa a fost deasupra cortului, ca o vedere de foc.</span>
<span class="v-num v-16">16&nbsp;</span><span class="v NU9_16" data-id="NU9_16">Aşa era totdeauna: ziua îl acoperea un nor şi noaptea o vedere de foc.</span>
<span class="v-num v-17">17&nbsp;</span><span class="v NU9_17" data-id="NU9_17">Când se ridica norul de deasupra cortului, atunci fiii lui Israel plecau şi în locul unde se oprea norul, acolo poposeau cu tabăra fiii lui Israel.</span>
<span class="v-num v-18">18&nbsp;</span><span class="v NU9_18" data-id="NU9_18">După porunca Domnului se opreau fiii lui Israel cu tabăra lor şi după porunca Domnului plecau; tot timpul cât norul stătea deasupra cortului, stăteau şi ei cu tabăra.</span>
<span class="v-num v-19">19&nbsp;</span><span class="v NU9_19" data-id="NU9_19">Când însă norul stătea multă vreme deasupra cortului, urmau acestui semn al Domnului şi fiii lui Israel şi nu plecau.</span>
<span class="v-num v-20">20&nbsp;</span><span class="v NU9_20" data-id="NU9_20">Câteodată se întâmpla ca norul să stea numai puţină vreme deasupra cortului: după glasul Domnului se opreau şi după porunca Lui plecau la drum.</span>
<span class="v-num v-21">21&nbsp;</span><span class="v NU9_21" data-id="NU9_21">Câteodată norul stătea numai de seara până dimineaţa, iar dimineaţa se ridica norul; atunci plecau şi ei; sau stătea norul o zi şi o noapte, şi când se ridica, plecau şi ei;</span>
<span class="v-num v-22">22&nbsp;</span><span class="v NU9_22" data-id="NU9_22">Sau de umbrea norul deasupra cortului două zile, sau o lună, sau un an, fiii lui Israel stăteau şi nu plecau la drum; iar când se ridica el, atunci plecau,</span>
<span class="v-num v-23">23&nbsp;</span><span class="v NU9_23" data-id="NU9_23">Că din porunca Domnului se opreau şi din porunca Domnului plecau la drum: urmau semnul Domnului, după porunca dată de Domnul prin Moise.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="NU8.html">&lt;</a>
<a class="home" href="index.html">=</a>
<a class="next" href="NU10.html">&gt;</a>
</div></div>
</body>
</html>