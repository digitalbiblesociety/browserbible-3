<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A TREIA A REGILOR 10 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="K1.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="K1.html">CARTEA A TREIA A REGILOR 10</a><a class="prev" href="K19.html">&lt;</a>
<a class="home" href="index.html">=</a>
<a class="next" href="K111.html">&gt;</a>
</div></div>
<div class="section chapter K1 K110 ron_roa ron " dir="ltr" lang="ro" data-id="K110" data-nextid="K111" data-previd="K19">
<div class="c">10</div>
<div class="p">
<span class="v-num v-1">1&nbsp;</span><span class="v K110_1" data-id="K110_1">Iar regina de Saba , auzind de numele lui Solomon şi de numele Domnului, a venit să-l pună pe Solomon la încercare prin cuvinte cu subînţelesuri .</span>
<span class="v-num v-2">2&nbsp;</span><span class="v K110_2" data-id="K110_2">Şi a venit în Ierusalim cu foarte mare slavă şi cu cămile care purtau mirodenii şi foarte mult aur şi pietre scumpe; şi a intrat la Solomon şi i-a spus tot ce avea pe inimă.</span>
<span class="v-num v-3">3&nbsp;</span><span class="v K110_3" data-id="K110_3">Iar Solomon i-a dat răspunsuri la toate întrebările ei; n'a fost întrebare peste care regele să treacă şi la care să nu dea răspuns.</span>
<span class="v-num v-4">4&nbsp;</span><span class="v K110_4" data-id="K110_4">Regina de Saba a văzut atunci toată înţelepciunea lui Solomon, casa pe care el o zidise,</span>
<span class="v-num v-5">5&nbsp;</span><span class="v K110_5" data-id="K110_5">şi mâncărurile lui Solomon şi locuinţa slugilor lui şi rânduiala servilor săi şi îmbrăcămintea lui şi pe paharnicii săi şi arderea-de-tot pe care el o aducea în casa Domnului; şi a rămas pe de-a'ntregul uimită.</span>
<span class="v-num v-6">6&nbsp;</span><span class="v K110_6" data-id="K110_6">Şi a zis către regele Solomon: "Adevărat este tot ceea ce eu am auzit în ţara mea despre tine şi despre înţelepciunea ta.</span>
<span class="v-num v-7">7&nbsp;</span><span class="v K110_7" data-id="K110_7">Şi nu i-am crezut pe cei ce-mi povesteau, până când eu am venit şi până când ochii mei au văzut; şi, iată, nici pe jumătate nu mi se spusese; tu ai întrecut în bunătate tot ceea ce mi s'a spus în ţara mea.</span>
<span class="v-num v-8">8&nbsp;</span><span class="v K110_8" data-id="K110_8">Fericite sunt femeile tale, fericite sunt slugile care-ţi stau pururea înainte, cei ce aud întreaga ta înţelepciune.</span>
<span class="v-num v-9">9&nbsp;</span><span class="v K110_9" data-id="K110_9">Binecuvântat fie Domnul, Dumnezeul tău, Cel ce a binevoit întru tine, ca să te aşeze pe tronul lui Israel; că i-a bineplăcut Domnului să-i întărească pe fiii lui Israel în veci şi te-a aşezat pe tine rege peste ei, ca să faci judecată dreaptă în pricinile lor".</span>
<span class="v-num v-10">10&nbsp;</span><span class="v K110_10" data-id="K110_10">Şi i-a dat lui Solomon o sută douăzeci de talanţi de aur şi foarte multe mirodenii şi pietre scumpe; după acele mirodenii n'au mai venit altele care să fie mai îmbelşugate decât cele pe care regina de Saba i le-a dăruit lui Solomon.</span>
<span class="v-num v-11">11&nbsp;</span><span class="v K110_11" data-id="K110_11">(Flota lui Hiram, cea care aducea aurul din Ofir, a adus foarte multă lemnărie cioplită şi pietre preţioase.</span>
<span class="v-num v-12">12&nbsp;</span><span class="v K110_12" data-id="K110_12">Din lemnele acelea cioplite i-a făcut regele proptele casei Domnului şi casei domneşti; de asemenea, chitare şi harpe pentru cântăreţi; lemne cioplite ca acelea n'au mai venit în ţară şi nici că s'au mai văzut undeva până'n ziua de azi).</span>
<span class="v-num v-13">13&nbsp;</span><span class="v K110_13" data-id="K110_13">Iar regele Solomon i-a dat reginei de Saba tot ceea ce ea a dorit, orice a cerut, pe deasupra a tot ceea ce regele Solomon i-a dat la alegerea lui; iar ea s'a întors şi a venit în ţara ei, ea şi toţi servii săi.</span>
<span class="v-num v-14">14&nbsp;</span><span class="v K110_14" data-id="K110_14">Greutatea aurului care-i venea lui Solomon într'un singur an era de şase sute şaizeci şi şase de talanţi de aur ,</span>
<span class="v-num v-15">15&nbsp;</span><span class="v K110_15" data-id="K110_15">în afară de dările supuşilor şi ale negustorilor de mărfuri şi ale tuturor regilor de dincolo şi ale guvernatorilor ţării.</span>
<span class="v-num v-16">16&nbsp;</span><span class="v K110_16" data-id="K110_16">Şi a făcut regele Solomon două sute de scuturi de aur ciocănit; pe fiecare scut erau trei sute de sicli de aur ;</span>
<span class="v-num v-17">17&nbsp;</span><span class="v K110_17" data-id="K110_17">de asemenea, trei sute de scuturi de aur ciocănit, pe fiecare scut fiind câte trei mine de aur ; şi le-a pus regele în Casa Pădurii Libanului.</span>
<span class="v-num v-18">18&nbsp;</span><span class="v K110_18" data-id="K110_18">Regele Solomon a făcut şi un mare tron de fildeş şi l-a ferecat cu aur lămurit.</span>
<span class="v-num v-19">19&nbsp;</span><span class="v K110_19" data-id="K110_19">Tronul avea şase trepte; pe spatele tronului erau săpături cu viţei; de-o parte şi de alta a locului de şedere avea rezemători pe care şedeau doi lei;</span>
<span class="v-num v-20">20&nbsp;</span><span class="v K110_20" data-id="K110_20">iar alţi doisprezece lei şedeau pe cele şase trepte, de-o parte şi de alta. Aşa ceva nu s'a mai făcut în nici un alt regat.</span>
<span class="v-num v-21">21&nbsp;</span><span class="v K110_21" data-id="K110_21">Şi toate vasele făcute de Solomon erau de aur; cele de spălat erau de aur; toate vasele din Casa Pădurii Libanului erau de aur curat; de argint nu erau, căci argintul nu era luat în seamă în zilele lui Solomon.</span>
<span class="v-num v-22">22&nbsp;</span><span class="v K110_22" data-id="K110_22">Căci Solomon avea pe mare o flotă de Tarsis împreună cu flota lui Hiram; la fiecare trei ani îi veneau regelui de la Tarsis corăbii încărcate cu aur, argint , lemn cioplit şi lemn lucrat.</span>
<span class="v-num v-23">23&nbsp;</span><span class="v K110_23" data-id="K110_23">Solomon i-a întrecut pe toţi regii pământului în bogăţie şi în înţelepciune.</span>
<span class="v-num v-24">24&nbsp;</span><span class="v K110_24" data-id="K110_24">Toţi regii pământului căutau să-l vadă pe Solomon, ca să-i audă înţelepciunea pe care Domnul i-o pusese în inimă.</span>
<span class="v-num v-25">25&nbsp;</span><span class="v K110_25" data-id="K110_25">Şi fiecare îşi aducea darurile lui: vase de aur şi îmbrăcăminte şi miruri şi mirodenii şi cai şi catâri, câte un rând în fiecare an.</span>
<span class="v-num v-26">26&nbsp;</span><span class="v K110_26" data-id="K110_26">Avea Solomon patru mii de iepe pentru carele lui şi douăsprezece mii de călăreţi, pe care i-a aşezat în cetăţile unde-şi avea carele, precum şi pe lângă rege, în Ierusalim. El era domn peste toţi regii, de la Râu până la ţara Filistenilor şi la hotarele Egiptului.</span>
<span class="v-num v-27">27&nbsp;</span><span class="v K110_27" data-id="K110_27">El a făcut ca aurul şi argintul să fie [tot atât de preţuit] în Ierusalim ca şi pietrele, iar cedrii i-a făcut, prin mulţimea lor, să fie ca duzii în câmpie.</span>
<span class="v-num v-28">28&nbsp;</span><span class="v K110_28" data-id="K110_28">Caii i se aduceau lui Solomon din Egipt şi din Coa ; negustorii regelui îi luau din Coa pe bani.</span>
<span class="v-num v-29">29&nbsp;</span><span class="v K110_29" data-id="K110_29">Un car era adus din Egipt cu şase sute de sicli de argint; un cal, cu o sută cincizeci de sicli de argint; tot astfel veneau pe mare pentru toţi regii Heteilor şi pentru regii Siriei.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="K19.html">&lt;</a>
<a class="home" href="index.html">=</a>
<a class="next" href="K111.html">&gt;</a>
</div></div>
</body>
</html>