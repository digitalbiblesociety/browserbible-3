<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>1CORINTENI 10 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="C1.html">Biblia Ortodoxă Română Sinodală (2006)</a><a class="location" href="C1.html">1CORINTENI 10</a><a class="prev" href="C19.html">&lt;</a>
<a class="home" href="index.html">=</a>
<a class="next" href="C111.html">&gt;</a>
</div></div>
<div class="section chapter C1 C110 ron_bor ron " dir="ltr" lang="ro" data-id="C110" data-nextid="C111" data-previd="C19">
<div class="c">10</div>
<div class="p">
<span class="v-num v-1">1&nbsp;</span><span class="v C110_1" data-id="C110_1">Căci nu voiesc, fraţilor, ca voi să nu ştiţi că părinţii noştri au fost toţi sub nor şi că toţi au trecut prin mare.</span>
<span class="v-num v-2">2&nbsp;</span><span class="v C110_2" data-id="C110_2">Şi toţi, întru Moise, au fost botezaţi în nor şi în mare.</span>
<span class="v-num v-3">3&nbsp;</span><span class="v C110_3" data-id="C110_3">Şi toţi au mâncat aceeaşi mâncare duhovnicească;</span>
<span class="v-num v-4">4&nbsp;</span><span class="v C110_4" data-id="C110_4">Şi toţi, aceeaşi băutură duhovnicească au băut, pentru că beau din piatra duhovnicească ce îi urma. Iar piatra era Hristos.</span>
<span class="v-num v-5">5&nbsp;</span><span class="v C110_5" data-id="C110_5">Dar cei mai mulţi dintre ei nu au plăcut lui Dumnezeu, căci au căzut în pustie.</span>
<span class="v-num v-6">6&nbsp;</span><span class="v C110_6" data-id="C110_6">Şi acestea s-au făcut pilde pentru noi, ca să nu poftim la cele rele, cum au poftit aceia;</span>
<span class="v-num v-7">7&nbsp;</span><span class="v C110_7" data-id="C110_7">Nici închinători la idoli să nu vă faceţi, ca unii dintre ei, precum este scris: "A şezut poporul să mănânce şi să bea şi s-au sculat la joc";</span>
<span class="v-num v-8">8&nbsp;</span><span class="v C110_8" data-id="C110_8">Nici să ne desfrânăm cum s-au desfrânat unii dintre ei, şi au căzut, într-o zi, douăzeci şi trei de mii;</span>
<span class="v-num v-9">9&nbsp;</span><span class="v C110_9" data-id="C110_9">Nici să ispitim pe Domnul, precum L-au ispitit unii dintre ei şi au pierit de şerpi;</span>
<span class="v-num v-10">10&nbsp;</span><span class="v C110_10" data-id="C110_10">Nici să cârtiţi, precum au cârtit unii dintre ei şi au fost nimiciţi de către pierzătorul.</span>
<span class="v-num v-11">11&nbsp;</span><span class="v C110_11" data-id="C110_11">Şi toate acestea li s-au întâmplat acelora, ca preînchipuiri ale viitorului, şi au fost scrise spre povăţuirea noastră, la care au ajuns sfârşiturile veacurilor.</span>
<span class="v-num v-12">12&nbsp;</span><span class="v C110_12" data-id="C110_12">De aceea, cel căruia i se pare că stă neclintit să ia seama să nu cadă.</span>
<span class="v-num v-13">13&nbsp;</span><span class="v C110_13" data-id="C110_13">Nu v-a cuprins ispită care să fi fost peste puterea omenească. Dar credincios este Dumnezeu; El nu va îngădui ca să fiţi ispitiţi mai mult decât puteţi, ci odată cu ispita va aduce şi scăparea din ea, ca să puteţi răbda.</span>
<span class="v-num v-14">14&nbsp;</span><span class="v C110_14" data-id="C110_14">De aceea, iubiţii mei, fugiţi de închinarea la idoli.</span>
<span class="v-num v-15">15&nbsp;</span><span class="v C110_15" data-id="C110_15">Ca unor înţelepţi vă vorbesc. Judecaţi voi ce vă spun.</span>
<span class="v-num v-16">16&nbsp;</span><span class="v C110_16" data-id="C110_16">Paharul binecuvântării, pe care-l binecuvântăm, nu este, oare, împărtăşirea cu sângele lui Hristos? Pâinea pe care o frângem nu este, oare, împărtăşirea cu trupul lui Hristos?</span>
<span class="v-num v-17">17&nbsp;</span><span class="v C110_17" data-id="C110_17">Că o pâine, un trup, suntem cei mulţi; căci toţi ne împărtăşim dintr-o pâine.</span>
<span class="v-num v-18">18&nbsp;</span><span class="v C110_18" data-id="C110_18">Priviţi pe Israel după trup: Cei care mănâncă jertfele nu sunt ei, oare, părtaşi altarului?</span>
<span class="v-num v-19">19&nbsp;</span><span class="v C110_19" data-id="C110_19">Deci ce spun eu? Că ce s-a jertfit pentru idol e ceva? Sau idolul este ceva?</span>
<span class="v-num v-20">20&nbsp;</span><span class="v C110_20" data-id="C110_20">Ci (zic) că cele ce jertfesc neamurile, jertfesc demonilor şi nu lui Dumnezeu. Şi nu voiesc ca voi să fiţi părtaşi ai demonilor.</span>
<span class="v-num v-21">21&nbsp;</span><span class="v C110_21" data-id="C110_21">Nu puteţi să beţi paharul Domnului şi paharul demonilor; nu puteţi să vă împărtăşiţi din masa Domnului şi din masa demonilor.</span>
<span class="v-num v-22">22&nbsp;</span><span class="v C110_22" data-id="C110_22">Oare vrem să mâniem pe Domnul? Nu cumva suntem mai tari decât El?</span>
<span class="v-num v-23">23&nbsp;</span><span class="v C110_23" data-id="C110_23">Toate îmi sunt îngăduite, dar nu toate îmi folosesc. Toate îmi sunt îngăduite, dar nu toate zidesc.</span>
<span class="v-num v-24">24&nbsp;</span><span class="v C110_24" data-id="C110_24">Nimeni să nu caute pe ale sale, ci fiecare pe ale aproapelui.</span>
<span class="v-num v-25">25&nbsp;</span><span class="v C110_25" data-id="C110_25">Mâncaţi tot ce se vinde în măcelărie, fără să întrebaţi nimic pentru cugetul vostru.</span>
<span class="v-num v-26">26&nbsp;</span><span class="v C110_26" data-id="C110_26">Căci "al Domnului este pământul şi plinirea lui".</span>
<span class="v-num v-27">27&nbsp;</span><span class="v C110_27" data-id="C110_27">Dacă cineva dintre necredincioşi vă cheamă pe voi la masă şi voiţi să vă duceţi, mâncaţi orice vă este pus înainte, fără să întrebaţi nimic pentru conştiinţă.</span>
<span class="v-num v-28">28&nbsp;</span><span class="v C110_28" data-id="C110_28">Dar de vă va spune cineva: Aceasta este din jertfa idolilor, să nu mâncaţi pentru cel care v-a spus şi pentru conştiinţă.</span>
<span class="v-num v-29">29&nbsp;</span><span class="v C110_29" data-id="C110_29">Iar conştiinţa, zic, nu a ta însuţi, ci a altuia. Căci de ce libertatea mea să fie judecată de o altă conştiinţă?</span>
<span class="v-num v-30">30&nbsp;</span><span class="v C110_30" data-id="C110_30">Dacă eu sunt părtaş harului, de ce să fiu hulit pentru ceea ce aduc mulţumire?</span>
<span class="v-num v-31">31&nbsp;</span><span class="v C110_31" data-id="C110_31">De aceea, ori de mâncaţi, ori de beţi, ori altceva de faceţi, toate spre slava lui Dumnezeu să le faceţi.</span>
<span class="v-num v-32">32&nbsp;</span><span class="v C110_32" data-id="C110_32">Nu fiţi piatră de poticnire nici iudeilor, nici elinilor, nici Bisericii lui Dumnezeu,</span>
<span class="v-num v-33">33&nbsp;</span><span class="v C110_33" data-id="C110_33">Precum şi eu plac tuturor în toate, necăutând folosul meu, ci pe al celor mulţi, ca să se mântuiască.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="C19.html">&lt;</a>
<a class="home" href="index.html">=</a>
<a class="next" href="C111.html">&gt;</a>
</div></div>
</body>
</html>