<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A DOUA A REGILOR 7 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="S2.html">Biblia Ortodoxă Română Sinodală (2006)</a><a class="location" href="S2.html">CARTEA A DOUA A REGILOR 7</a><a class="prev" href="S26.html">&lt;</a>
<a class="home" href="index.html">=</a>
<a class="next" href="S28.html">&gt;</a>
</div></div>
<div class="section chapter S2 S27 ron_bor ron " dir="ltr" lang="ro" data-id="S27" data-nextid="S28" data-previd="S26">
<div class="c">7</div>
<div class="p">
<span class="v-num v-1">1&nbsp;</span><span class="v S27_1" data-id="S27_1">Pe când regele trăia în casa sa şi-l liniştise Domnul dinspre toţi vrăjmaşii săi de primprejur,</span>
<span class="v-num v-2">2&nbsp;</span><span class="v S27_2" data-id="S27_2">A zis regele către proorocul Natan: "Iată, eu locuiesc în casă de cedru, iar chivotul Domnului stă în cort".</span>
<span class="v-num v-3">3&nbsp;</span><span class="v S27_3" data-id="S27_3">"Tot ce ai la inimă, a zis Natan către rege, mergi şi fă, căci Domnul este cu tine!"</span>
<span class="v-num v-4">4&nbsp;</span><span class="v S27_4" data-id="S27_4">Şi chiar în noaptea aceea a fost cuvântul Domnului către Natan, zicând:</span>
<span class="v-num v-5">5&nbsp;</span><span class="v S27_5" data-id="S27_5">"Mergi şi spune robului Meu David: Aşa grăieşte Domnul: Tu oare ai să-Mi zideşti casă pentru locuinţa Mea,</span>
<span class="v-num v-6">6&nbsp;</span><span class="v S27_6" data-id="S27_6">Când Eu n-am locuit în casă din timpul în care am scos pe fiii lui Israel din Egipt şi până astăzi, ci am trecut din cort în cort?</span>
<span class="v-num v-7">7&nbsp;</span><span class="v S27_7" data-id="S27_7">Pe oriunde am umblat cu toţi fiii lui Israel, am spus Eu, oare, măcar o vorbă cuiva din seminţii, căruia i-am încredinţat să păstorească poporul Meu Israel şi am zis Eu oare: Pentru ce nu-Mi faceţi casă de cedru?</span>
<span class="v-num v-8">8&nbsp;</span><span class="v S27_8" data-id="S27_8">Şi acum aşa să zici robului Meu David: Aşa zice Domnul Savaot: Te-am luat de la stână, de la oi, ca să fii povăţuitorul poporului Meu Israel;</span>
<span class="v-num v-9">9&nbsp;</span><span class="v S27_9" data-id="S27_9">Am fost cu tine pretutindeni; oriunde ai umblat, am stârpit pe toţi vrăjmaşii tăi dinaintea feţei tale şi am făcut numele tău mare, ca numele celor mari de pe pământ.</span>
<span class="v-num v-10">10&nbsp;</span><span class="v S27_10" data-id="S27_10">Voi tocmi loc pentru poporul Meu, pentru Israel, îl voi înrădăcina şi va trăi el în pace la locul său şi mai mult nu se va mai nelinişti; oamenii necredincioşi nu-l vor mai strâmtora, ca mai înainte,</span>
<span class="v-num v-11">11&nbsp;</span><span class="v S27_11" data-id="S27_11">Pe vremea când puneam judecători peste poporul Meu Israel. Ba te voi linişti şi pe tine dinspre vrăjmaşii tăi.</span>
<span class="v-num v-12">12&nbsp;</span><span class="v S27_12" data-id="S27_12">Iată Domnul îţi vesteşte că-ţi va întări casa, iar când se vor împlini zilele tale şi vei răposa cu părinţii tăi, atunci voi ridica după tine pe urmaşul tău, care va răsări din coapsele tale şi voi întări stăpânirea sa.</span>
<span class="v-num v-13">13&nbsp;</span><span class="v S27_13" data-id="S27_13">Acela va zidi casă numelui Meu şi Eu voi întări scaunul domniei lui în veci.</span>
<span class="v-num v-14">14&nbsp;</span><span class="v S27_14" data-id="S27_14">Eu voi fi aceluia tată, iar el Îmi va fi fiu; de va greşi, îl voi pedepsi Eu cu toiagul bărbaţilor şi cu loviturile fiilor oamenilor,</span>
<span class="v-num v-15">15&nbsp;</span><span class="v S27_15" data-id="S27_15">Dar mila Mea nu o voi lua de la el cum am luat-o de la Saul, pe care l-am lepădat înaintea feţei tale. 16. Casa ta va fi neclintită, regatul tău va rămâne veşnic înaintea ta şi tronul tău va sta în veci".</span>
<span class="v-num v-16">16&nbsp;</span><span class="v S27_16" data-id="S27_16">16</span>
<span class="v-num v-17">17&nbsp;</span><span class="v S27_17" data-id="S27_17">Toate cuvintele acestea şi toată vedenia aceasta le-a spus Natan lui David.</span>
<span class="v-num v-18">18&nbsp;</span><span class="v S27_18" data-id="S27_18">Atunci s-a dus regele David şi, stând înaintea feţei Domnului, a zis: "Cine sunt eu, Doamne Dumnezeul meu, şi ce este casa mea, de m-ai mărit aşa?</span>
<span class="v-num v-19">19&nbsp;</span><span class="v S27_19" data-id="S27_19">Ba încă aceasta s-a părut lucru mic în ochii Tăi, Doamne Dumnezeul meu, şi ai mai vestit încă şi de viitorul casei robului Tău! Este aceasta, oare lucru omenesc, Doamne Dumnezeul Meu?</span>
<span class="v-num v-20">20&nbsp;</span><span class="v S27_20" data-id="S27_20">Ce mai poate să-ţi spună David? Tu ştii pe robul Tău, Doamne Dumnezeule!</span>
<span class="v-num v-21">21&nbsp;</span><span class="v S27_21" data-id="S27_21">Pentru cuvântul Tău şi după inima Ta faci aceasta, descoperind toată mărirea aceasta robului Tău.</span>
<span class="v-num v-22">22&nbsp;</span><span class="v S27_22" data-id="S27_22">În toate eşti mare, Doamne Dumnezeule, căci nu este asemenea ţie şi nu este Dumnezeu afară de Tine, după toate câte am auzit noi cu urechile noastre.</span>
<span class="v-num v-23">23&nbsp;</span><span class="v S27_23" data-id="S27_23">Cine este asemenea poporului Tău Israel, singurul popor de pe pământ, pentru care a venit Dumnezeu, ca să şi-I câştige de popor, să-Şi preaslăvească numele Lui şi să săvârşească lucruri mari şi minunate, înaintea poporului Tău, pe care Tu ţi l-ai câştigat de la Egipteni, izgonind popoarele şi zeii lor?</span>
<span class="v-num v-24">24&nbsp;</span><span class="v S27_24" data-id="S27_24">Şi Tu ţi-ai întărit pe poporul Tău Israel, ca popor al Tău pe veci, şi Tu; Doamne, Te-ai făcut Dumnezeul lui.</span>
<span class="v-num v-25">25&nbsp;</span><span class="v S27_25" data-id="S27_25">Şi acum, Doamne Dumnezeule, întăreşte pe veci cuvântul pe care l-ai rostit despre robul Tău şi despre casa lui şi împlineşte ceea ce i-ai sortit,</span>
<span class="v-num v-26">26&nbsp;</span><span class="v S27_26" data-id="S27_26">Ca să preaînalţe numele Tău în veci şi să se zică: Domnul Savaot este Dumnezeu peste Israel. Casa robului Tău David să fie tare înaintea feţei Tale.</span>
<span class="v-num v-27">27&nbsp;</span><span class="v S27_27" data-id="S27_27">De vreme ce Tu, Doamne Savaot, Dumnezeul lui Israel, ai descoperit robului Tău, zicând: "Îţi voi face casă", apoi robul Tău şi-a gătit inima sa, ca să se roage ţie cu această rugăciune.</span>
<span class="v-num v-28">28&nbsp;</span><span class="v S27_28" data-id="S27_28">Deci, Doamne Dumnezeul meu, Tu eşti Dumnezeu şi cuvintele Tale sunt neschimbate şi Tu ai vestit robului Tău un astfel de bine.</span>
<span class="v-num v-29">29&nbsp;</span><span class="v S27_29" data-id="S27_29">Începe acum şi binecuvântează casa robului Tău, ca să fie ea veşnic înaintea feţei Tale, căci Tu, Doamne Dumnezeule, ai vestit aceasta, şi, prin binecuvântarea Ta, se va face casa robului Tău binecuvântată, ca să fie înaintea Ta în veci".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="S26.html">&lt;</a>
<a class="home" href="index.html">=</a>
<a class="next" href="S28.html">&gt;</a>
</div></div>
</body>
</html>