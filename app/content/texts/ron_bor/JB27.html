<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOV 27 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JB.html">Biblia Ortodoxă Română Sinodală (2006)</a><a class="location" href="JB.html">CARTEA LUI IOV 27</a><a class="prev" href="JB26.html">&lt;</a>
<a class="home" href="index.html">=</a>
<a class="next" href="JB28.html">&gt;</a>
</div></div>
<div class="section chapter JB JB27 ron_bor ron " dir="ltr" lang="ro" data-id="JB27" data-nextid="JB28" data-previd="JB26">
<div class="c">27</div>
<div class="p">
<span class="v-num v-1">1&nbsp;</span><span class="v JB27_1" data-id="JB27_1">Dar Iov a mers mai departe cu pildele lui şi a zis:</span>
<span class="v-num v-2">2&nbsp;</span><span class="v JB27_2" data-id="JB27_2">"Viu este Dumnezeu Care a dat la o parte dreptatea mea! Viu este Cel Atotputernic Care a împovărat sufletul meu!</span>
<span class="v-num v-3">3&nbsp;</span><span class="v JB27_3" data-id="JB27_3">Câtă vreme duhul meu va fi întreg în mine şi suflarea lui Dumnezeu în pieptul meu,</span>
<span class="v-num v-4">4&nbsp;</span><span class="v JB27_4" data-id="JB27_4">Buzele mele nu vor rosti nici un neadevăr şi limba mea nu va grăi nici o minciună!</span>
<span class="v-num v-5">5&nbsp;</span><span class="v JB27_5" data-id="JB27_5">Departe de mine gândul să vă dau dreptate! Până când o fi să-mi dau duhul nu mă voi lepăda de nevinovăţia mea.</span>
<span class="v-num v-6">6&nbsp;</span><span class="v JB27_6" data-id="JB27_6">Ţin cu tărie la dreptatea mea şi nu voi lăsa-o să-mi scape; inima mea nu se ruşinează de zilele pe care le-am trăit.</span>
<span class="v-num v-7">7&nbsp;</span><span class="v JB27_7" data-id="JB27_7">Duşmanul meu să aibă partea nelegiuitului şi cel ce este împotriva mea să aibă partea celui ce lucrează nedreptatea!</span>
<span class="v-num v-8">8&nbsp;</span><span class="v JB27_8" data-id="JB27_8">Care este nădejdea unui înrăit, când el se roagă şi îşi ridică sufletul către Dumnezeu?</span>
<span class="v-num v-9">9&nbsp;</span><span class="v JB27_9" data-id="JB27_9">Aude oare Dumnezeu strigarea lui, când dă peste el vreo nenorocire?</span>
<span class="v-num v-10">10&nbsp;</span><span class="v JB27_10" data-id="JB27_10">Este oare Cel Atotputernic desfătarea lui? Cheamă el în toată vremea numele lui Dumnezeu?</span>
<span class="v-num v-11">11&nbsp;</span><span class="v JB27_11" data-id="JB27_11">Voiesc să vă învăţ căile lui Dumnezeu şi ceea ce este în gândul Celui Atotputernic nu vreau să vă ascund.</span>
<span class="v-num v-12">12&nbsp;</span><span class="v JB27_12" data-id="JB27_12">Şi dacă voi toţi aţi dovedit-o (ca şi mine), atunci pentru ce vorbiţi în zadar?</span>
<span class="v-num v-13">13&nbsp;</span><span class="v JB27_13" data-id="JB27_13">Iată partea pe care Dumnezeu o păstrează celui rău şi moştenirea pe care asupritorii vor primi-o de la Cel Atotputernic.</span>
<span class="v-num v-14">14&nbsp;</span><span class="v JB27_14" data-id="JB27_14">Dacă fiii săi sunt numeroşi, sunt pentru tăişul sabiei şi odraslele lui nu au atâta pâine cât să se sature:</span>
<span class="v-num v-15">15&nbsp;</span><span class="v JB27_15" data-id="JB27_15">Câţi mai scapă dintre ai lui vor muri de ciumă şi văduvele lor nu-i vor jeli.</span>
<span class="v-num v-16">16&nbsp;</span><span class="v JB27_16" data-id="JB27_16">Dacă adună bani mulţi ca nisipul şi grămădeşte veşminte multe ca noroiul,</span>
<span class="v-num v-17">17&nbsp;</span><span class="v JB27_17" data-id="JB27_17">Poate să le grămădească, dar cu ele se va îmbrăca un om fără prihană şi de toţi banii lui va avea parte unul cu inima curată.</span>
<span class="v-num v-18">18&nbsp;</span><span class="v JB27_18" data-id="JB27_18">Casa pe care şi-a zidit-o este casa unei molii şi ca o colibă pe care şi-o face un pândar.</span>
<span class="v-num v-19">19&nbsp;</span><span class="v JB27_19" data-id="JB27_19">Se culcă bogat, dar nu se mai culcă a doua oară; deschide ochii şi nu mai este.</span>
<span class="v-num v-20">20&nbsp;</span><span class="v JB27_20" data-id="JB27_20">Spaimele l-au ajuns ziua în amiaza mare; în puterea nopţii, un vârtej l-a smuls.</span>
<span class="v-num v-21">21&nbsp;</span><span class="v JB27_21" data-id="JB27_21">Vântul de la răsărit l-a spulberat şi se duce; din locul de unde era îl spulberă.</span>
<span class="v-num v-22">22&nbsp;</span><span class="v JB27_22" data-id="JB27_22">Dumnezeu îl împovărează fără milă şi înaintea mâinii care îl pedepseşte el caută să fugă.</span>
<span class="v-num v-23">23&nbsp;</span><span class="v JB27_23" data-id="JB27_23">Oamenii bat din mâini la priveliştea aceasta şi cu fluierături îl alungă de peste tot.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JB26.html">&lt;</a>
<a class="home" href="index.html">=</a>
<a class="next" href="JB28.html">&gt;</a>
</div></div>
</body>
</html>