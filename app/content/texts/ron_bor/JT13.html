<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA IUDITEI 13 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JT.html">Biblia Ortodoxă Română Sinodală (2006)</a><a class="location" href="JT.html">CARTEA IUDITEI 13</a><a class="prev" href="JT12.html">&lt;</a>
<a class="home" href="index.html">=</a>
<a class="next" href="JT14.html">&gt;</a>
</div></div>
<div class="section chapter JT JT13 ron_bor ron " dir="ltr" lang="ro" data-id="JT13" data-nextid="JT14" data-previd="JT12">
<div class="c">13</div>
<div class="p">
<span class="v-num v-1">1&nbsp;</span><span class="v JT13_1" data-id="JT13_1">Iar seara târziu slujitorii lui se grăbiră să plece. Şi Bagoas a închis cortul pe din afară şi a dat deoparte pe musafiri din faţa stăpânului său. Şi toţi erau osteniţi de ospăţul cel îndelungat.</span>
<span class="v-num v-2">2&nbsp;</span><span class="v JT13_2" data-id="JT13_2">Şi Iudita a fost lăsată singură în cort, cu Olofern, trântit pe patul său, biruit de vin.</span>
<span class="v-num v-3">3&nbsp;</span><span class="v JT13_3" data-id="JT13_3">Şi Iudita poruncise roabei sale să stea afară şi să aştepte ieşirea ei, ca în fiecare zi, căci ea zicea că se va duce să se roage, dar şi lui Bagoas îi spusese tot aşa.</span>
<span class="v-num v-4">4&nbsp;</span><span class="v JT13_4" data-id="JT13_4">Şi după ce au plecat toţi şi nu mai rămăsese nimeni în iatac, nici dintre cei mari şi nici dintre cei mici, Iudita a venit lângă pat şi a zis în inima sa: "Doamne, Dumnezeul cel atotputernic, priveşte în ceasul acesta la fapta mâinilor mele, spre slava lui Israel!</span>
<span class="v-num v-5">5&nbsp;</span><span class="v JT13_5" data-id="JT13_5">Căci acum este vremea să ai grijă de moştenirea Ta şi să aduci la îndeplinire gândul meu, spre pieirea vrăjmaşilor care s-au sculat împotriva noastră".</span>
<span class="v-num v-6">6&nbsp;</span><span class="v JT13_6" data-id="JT13_6">Şi îndreptându-se spre stâlpul patului care era la capul lui Olofern, a luat paloşul lui</span>
<span class="v-num v-7">7&nbsp;</span><span class="v JT13_7" data-id="JT13_7">Şi, apropiindu-se de pat, a prins pe Olofern de păr şi a zis: "Întăreşte-mă, Doamne, Dumnezeul lui Israel, în ziua aceasta!"</span>
<span class="v-num v-8">8&nbsp;</span><span class="v JT13_8" data-id="JT13_8">Apoi îl lovi peste gât de două ori din toate puterile şi-i reteză capul;</span>
<span class="v-num v-9">9&nbsp;</span><span class="v JT13_9" data-id="JT13_9">A rostogolit trupul lui de pe pat şi a luat perdeaua de pe stâlpi şi după puţin timp a ieşit şi a dat roabei sale capul lui Olofern. Şi ea l-a pus în desaga ei cu merinde. Şi amândouă au ieşit ca de obicei la rugăciune. Şi au străbătut tabăra, au ocolit văgăuna stâncii şi au luat-o la deal pe muntele Betuliei şi au ajuns la porţile cetăţii.</span>
<span class="v-num v-10">10&nbsp;</span><span class="v JT13_10" data-id="JT13_10">Şi de departe Iudita a strigat la străjerii porţilor: "Deschideţi, deschideţi poarta! Cu noi este Dumnezeu, Dumnezeul nostru, ca să-Şi mai arate puterea şi tăria Lui în Israel împotriva duşmanilor noştri, precum a făcut El în ziua de azi!"</span>
<span class="v-num v-11">11&nbsp;</span><span class="v JT13_11" data-id="JT13_11">Şi când locuitorii cetăţii i-au auzit glasul, s-au grăbit să se coboare la poarta cetăţii şi au strigat şi pe bătrânii cetăţii.</span>
<span class="v-num v-12">12&nbsp;</span><span class="v JT13_12" data-id="JT13_12">Atunci au alergat toţi de la mic la mare, fiindcă nu se aşteptau la venirea ei. Oamenii au deschis poarta, au primit pe cele două femei, au făcut foc pentru a vedea şi le-au înconjurat.</span>
<span class="v-num v-13">13&nbsp;</span><span class="v JT13_13" data-id="JT13_13">Şi ea le-a zis cu glas tare: "Lăudaţi pe Dumnezeu! Lăudaţi-L! Preaslăviţi pe Dumnezeu, Care n-a lipsit neamul lui Israel de mila Sa, ci a zdrobit în noaptea aceasta prin mâna mea pe vrăjmaşii noştri!"</span>
<span class="v-num v-14">14&nbsp;</span><span class="v JT13_14" data-id="JT13_14">Şi a scos capul din desagă şi, arătându-l, le-a zis: "Iată capul lui Olofern, căpetenia armatei Asirienilor; iată şi perdeaua sub care sta în beţia lui. Şi Dumnezeu l-a ucis prin mâna unei femei.</span>
<span class="v-num v-15">15&nbsp;</span><span class="v JT13_15" data-id="JT13_15">Viu este Domnul, Care m-a păzit în calea pe care am mers, că faţa mea l-a amăgit spre pieirea lui, şi el n-a săvârşit nici un păcat spre întinare sau spre ruşine".</span>
<span class="v-num v-16">16&nbsp;</span><span class="v JT13_16" data-id="JT13_16">Şi tot poporul s-a înspăimântat foarte şi, căzând în genunchi, s-a închinat lui Dumnezeu şi a zis într-un cuget: u Preaslăvit eşti Tu, Dumnezeul nostru, Care ai nimicit astăzi pe vrăjmaşii poporului nostru!"</span>
<span class="v-num v-17">17&nbsp;</span><span class="v JT13_17" data-id="JT13_17">Şi Oziaş i-a zis Iuditei: "Mărită să fii tu, fiică, de Dumnezeu cel preaînalt, înaintea tuturor femeilor de pe pământ, şi preaslăvit să fie Domnul Dumnezeu, Care a făcut cerul şi pământul şi Care te-a condus pe tine, ca să tai capul căpeteniei duşmanilor noştri.</span>
<span class="v-num v-18">18&nbsp;</span><span class="v JT13_18" data-id="JT13_18">Şi nu se va curma pomenirea în inimile oamenilor despre nădejdea ta în Dumnezeu, ci în veci îşi vor aduce aminte de puterea lui Dumnezeu.</span>
<span class="v-num v-19">19&nbsp;</span><span class="v JT13_19" data-id="JT13_19">Şi Dumnezeu să-ţi păstreze o veşnică amintire şi să te binecuvinteze spre bine, că nu ţi-ai cruţat viaţa când a fost vorba de umilirea poporului nostru, ci ne-ai ridicat din căderea noastră, umblând pe calea cea dreaptă, înaintea Dumnezeului nostru!" Şi tot poporul a strigat: "Amin! Amin!"</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JT12.html">&lt;</a>
<a class="home" href="index.html">=</a>
<a class="next" href="JT14.html">&gt;</a>
</div></div>
</body>
</html>