<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>NUMERELE (A PATRA CARTE A LUI MOISE) 19 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="NU.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="NU.html">NUMERELE (A PATRA CARTE A LUI MOISE) 19</a><a class="prev" href="NU18.html">&lt;</a>
<a class="home" href="index.html">=</a>
<a class="next" href="NU20.html">&gt;</a>
</div></div>
<div class="section chapter NU NU19 ron_roa ron " dir="ltr" lang="ro" data-id="NU19" data-nextid="NU20" data-previd="NU18">
<div class="c">19</div>
<div class="p">
<span class="v-num v-1">1&nbsp;</span><span class="v NU19_1" data-id="NU19_1">Grăit-a Domnul către Moise şi Aaron, zicând:</span>
<span class="v-num v-2">2&nbsp;</span><span class="v NU19_2" data-id="NU19_2">"Iată rânduiala legii pe care a dat-o Domnul când a zis: Spune fiilor lui Israel să-ţi aducă o junincă roşie, fără meteahnă şi fără cusur şi care să nu fi purtat jug;</span>
<span class="v-num v-3">3&nbsp;</span><span class="v NU19_3" data-id="NU19_3">i-o vei da lui Eleazar, preotul; el o va scoate afară din tabără, la loc curat, şi o va înjunghia înaintea lui.</span>
<span class="v-num v-4">4&nbsp;</span><span class="v NU19_4" data-id="NU19_4">Eleazar, preotul, va lua din sângele ei, şi cu sângele ei de şapte ori va stropi partea de dinainte a cortului mărturiei.</span>
<span class="v-num v-5">5&nbsp;</span><span class="v NU19_5" data-id="NU19_5">Apoi sub ochii lui o vor arde de tot; de tot îi vor arde pielea şi carnea şi sângele şi necurăţenia.</span>
<span class="v-num v-6">6&nbsp;</span><span class="v NU19_6" data-id="NU19_6">Luând apoi preotul lemn de cedru, isop şi aţă de lână roşie, le va arunca pe focu'n care arde juninca.</span>
<span class="v-num v-7">7&nbsp;</span><span class="v NU19_7" data-id="NU19_7">După aceea preotul îşi va spăla hainele, îşi va spăla trupul cu apă şi va intra în tabără şi necurat va fi până seara.</span>
<span class="v-num v-8">8&nbsp;</span><span class="v NU19_8" data-id="NU19_8">Iar cel ce a ars-o îşi va spăla hainele, îşi va spăla trupul cu apă şi necurat va fi până seara.</span>
<span class="v-num v-9">9&nbsp;</span><span class="v NU19_9" data-id="NU19_9">Un om curat va strânge cenuşa junincii şi o va pune afară din tabără, la loc curat; păstrată va fi pentru obştea fiilor lui Israel spre a face cu ea apă de stropire; spre curăţire este.</span>
<span class="v-num v-10">10&nbsp;</span><span class="v NU19_10" data-id="NU19_10">Cel ce a adunat cenuşa junincii îşi va spăla hainele şi necurat va fi până seara. Lege veşnică va fi aceasta pentru fiii lui Israel şi pentru străinii ce locuiesc la ei.</span>
<span class="v-num v-11">11&nbsp;</span><span class="v NU19_11" data-id="NU19_11">Cel ce se atinge de mort, de leşul unui om, oricare ar fi el, necurat va fi şapte zile.</span>
<span class="v-num v-12">12&nbsp;</span><span class="v NU19_12" data-id="NU19_12">Acesta se va curăţi în ziua a treia şi în ziua a şaptea şi va fi curat; dar dacă nu se va curăţi în ziua a treia şi în ziua a şaptea, nu va fi curat.</span>
<span class="v-num v-13">13&nbsp;</span><span class="v NU19_13" data-id="NU19_13">Tot cel ce se atinge de mort, de trupul mort al unui om, şi nu se va curăţi, acela a pângărit cortul Domnului; omul acela stârpit va fi din Israel, căci cu apă de stropire nu s'a stropit şi necurat este, şi necurăţia lui e încă într'însul.</span>
<span class="v-num v-14">14&nbsp;</span><span class="v NU19_14" data-id="NU19_14">Iată legea: De va muri un om într'o casă, tot cel ce va intra în casa aceea şi câte sunt în casă vor fi necurate şapte zile.</span>
<span class="v-num v-15">15&nbsp;</span><span class="v NU19_15" data-id="NU19_15">Tot vasul descoperit, care nu are capac şi nici nu e legat la gură, necurat este.</span>
<span class="v-num v-16">16&nbsp;</span><span class="v NU19_16" data-id="NU19_16">Tot cel ce se atinge în câmp de un om ucis cu sabia, sau de mort, sau de os de om, sau de mormânt, necurat va fi şapte zile.</span>
<span class="v-num v-17">17&nbsp;</span><span class="v NU19_17" data-id="NU19_17">Pentru cel necurat se va lua din cenuşa jertfei arse pentru curăţire şi se va turna peste ea, într'un vas, apă vie;</span>
<span class="v-num v-18">18&nbsp;</span><span class="v NU19_18" data-id="NU19_18">un om curat va lua isop, îl va muia în apă şi va stropi casa, lucrurile şi oamenii câţi vor fi acolo, ca şi pe cel ce s'a atins de os omenesc sau de om ucis cu sabia sau de mort sau de mormânt.</span>
<span class="v-num v-19">19&nbsp;</span><span class="v NU19_19" data-id="NU19_19">Omul curat îl va stropi pe cel necurat în ziua a treia şi în ziua a şaptea; în ziua a şaptea îl va curăţi şi-şi va spăla hainele şi-şi va scălda trupul în apă şi necurat va fi până seara.</span>
<span class="v-num v-20">20&nbsp;</span><span class="v NU19_20" data-id="NU19_20">Dar omul care-i necurat şi nu se va curăţi, omul acela stârpit va fi din sânul adunării, de vreme ce a spurcat locaşul Domnului; întrucât el nu a fost stropit cu apă curăţitoare, necurat este.</span>
<span class="v-num v-21">21&nbsp;</span><span class="v NU19_21" data-id="NU19_21">Lege veşnică să vă fie: cel ce a stropit cu apă curăţitoare îşi va spăla hainele; iar cel ce s'a atins de apa curăţitoare, necurat va fi până seara.</span>
<span class="v-num v-22">22&nbsp;</span><span class="v NU19_22" data-id="NU19_22">Tot ceea ce-i atins de cel necurat, necurat va fi; şi tot cel ce va atinge acel ceva, necurat va fi până seara".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="NU18.html">&lt;</a>
<a class="home" href="index.html">=</a>
<a class="next" href="NU20.html">&gt;</a>
</div></div>
</body>
</html>