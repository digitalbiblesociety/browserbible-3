<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FACEREA 25 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="GN.html">Biblia Ortodoxă Română Sinodală (2006)</a><a class="location" href="GN.html">FACEREA 25</a><a class="prev" href="GN24.html">&lt;</a>
<a class="home" href="index.html">=</a>
<a class="next" href="GN26.html">&gt;</a>
</div></div>
<div class="section chapter GN GN25 ron_bor ron " dir="ltr" lang="ro" data-id="GN25" data-nextid="GN26" data-previd="GN24">
<div class="c">25</div>
<div class="p">
<span class="v-num v-1">1&nbsp;</span><span class="v GN25_1" data-id="GN25_1">Avraam însă şi-a mai luat o femeie cu numele Chetura.</span>
<span class="v-num v-2">2&nbsp;</span><span class="v GN25_2" data-id="GN25_2">Ea i-a născut pe Zimran, Iocşan, Madan, Madian, Işbac şi pe Şuah.</span>
<span class="v-num v-3">3&nbsp;</span><span class="v GN25_3" data-id="GN25_3">Lui Iocşan i s-au născut Şeba, Teman şi Dedan. Iar fiii lui Dedan au fost: Raguil, Navdeel, Aşurim, Letuşim şi Leumim.</span>
<span class="v-num v-4">4&nbsp;</span><span class="v GN25_4" data-id="GN25_4">Iar fiii lui Madian au fost: Efa, Efer, Enoh, Abida şi Eldaa. Aceştia toţi au fost fiii Cheturei.</span>
<span class="v-num v-5">5&nbsp;</span><span class="v GN25_5" data-id="GN25_5">Însă Avraam a dat toate averile sale fiului său Isaac.</span>
<span class="v-num v-6">6&nbsp;</span><span class="v GN25_6" data-id="GN25_6">Iar fiilor ţiitoarelor sale, Avraam le-a făcut daruri şi, încă fiind el în viaţă, i-a trimis departe de la Isaac, fiul său, spre răsărit, în pământul Răsăritului.</span>
<span class="v-num v-7">7&nbsp;</span><span class="v GN25_7" data-id="GN25_7">Zilele vieţii lui Avraam, câte le-a trăit, au fost o sută şaptezeci şi cinci de ani.</span>
<span class="v-num v-8">8&nbsp;</span><span class="v GN25_8" data-id="GN25_8">Apoi, slăbind, Avraam a murit la bătrâneţi adânci, sătul de zile şi s-a adăugat la poporul său.</span>
<span class="v-num v-9">9&nbsp;</span><span class="v GN25_9" data-id="GN25_9">Şi l-au îngropat feciorii lui, Isaac şi Ismael, în peştera Macpela, din ţarina lui Efron, fiul lui Ţohar Heteeanul, în faţa stejarului Mamvri;</span>
<span class="v-num v-10">10&nbsp;</span><span class="v GN25_10" data-id="GN25_10">Deci în ţarina şi în peştera pe care Avraam a cumpărat-o de la fiii lui Het, acolo sunt îngropaţi Avraam şi Sarra, femeia lui.</span>
<span class="v-num v-11">11&nbsp;</span><span class="v GN25_11" data-id="GN25_11">Iar după moartea lui Avraam, a binecuvântat Dumnezeu pe Isaac, fiul lui. Şi locuia Isaac la Beer-Lahai-Roi.</span>
<span class="v-num v-12">12&nbsp;</span><span class="v GN25_12" data-id="GN25_12">Iată acum şi viaţa lui Ismael, fiul lui Avraam, pe care l-a născut lui Avraam egipteanca Agar, slujnica Sarrei;</span>
<span class="v-num v-13">13&nbsp;</span><span class="v GN25_13" data-id="GN25_13">Şi iată numele fiilor lui Ismael, după şirul naşterii lor: întâiul născut al lui Ismael a fost Nebaiot; după el urmează Chedar, Adbeel şi Mibsam,</span>
<span class="v-num v-14">14&nbsp;</span><span class="v GN25_14" data-id="GN25_14">Mişma, Duma şi Masa,</span>
<span class="v-num v-15">15&nbsp;</span><span class="v GN25_15" data-id="GN25_15">Hadad, Tema, Etur, Nafiş şi Chedma.</span>
<span class="v-num v-16">16&nbsp;</span><span class="v GN25_16" data-id="GN25_16">Aceştia sunt fiii lui Ismael şi acestea sunt numele lor, după aşezările lor şi după taberele lor. Aceştia sunt cei doisprezece voievozi ai seminţiilor lor.</span>
<span class="v-num v-17">17&nbsp;</span><span class="v GN25_17" data-id="GN25_17">Iar anii vieţii lui Ismael au fost o sută treizeci şi şapte şi, îmbătrânind, a murit şi a trecut la părinţii săi;</span>
<span class="v-num v-18">18&nbsp;</span><span class="v GN25_18" data-id="GN25_18">Iar urmaşii săi s-au întins de la Havila până la Sur, care este în faţa Egiptului, pe drumul ce duce spre Asiria; şi s-au sălăşluit ei înaintea tuturor fraţilor lor.</span>
<span class="v-num v-19">19&nbsp;</span><span class="v GN25_19" data-id="GN25_19">Iar spiţa neamului lui Isaac, fiul lui Avraam, este aceasta: lui Avraam i s-a născut Isaac.</span>
<span class="v-num v-20">20&nbsp;</span><span class="v GN25_20" data-id="GN25_20">Isaac însă era de patruzeci de ani, când şi-a luat de femeie pe Rebeca, fata lui Batuel Arameul din Mesopotamia şi sora lui Laban Arameul.</span>
<span class="v-num v-21">21&nbsp;</span><span class="v GN25_21" data-id="GN25_21">Şi s-a rugat Isaac Domnului pentru Rebeca, femeia sa, că era stearpă; şi l-a auzit Domnul şi femeia lui Rebeca a zămislit.</span>
<span class="v-num v-22">22&nbsp;</span><span class="v GN25_22" data-id="GN25_22">Dar copiii au început a se zbate în pântecele ei şi ea a zis: "Dacă aşa au să fie, atunci la ce mai am această sarcină?" Şi s-a dus să întrebe pe Domnul.</span>
<span class="v-num v-23">23&nbsp;</span><span class="v GN25_23" data-id="GN25_23">Domnul însă i-a zis: "În pântecele tău sunt două neamuri şi două popoare se vor ridica din pântecele tău; un popor va ajunge mai puternic decât celălalt şi cel mai mare va sluji celui mai mic!"</span>
<span class="v-num v-24">24&nbsp;</span><span class="v GN25_24" data-id="GN25_24">Şi i-a venit Rebecăi vremea să nască şi iată erau în pântecele ei doi gemeni.</span>
<span class="v-num v-25">25&nbsp;</span><span class="v GN25_25" data-id="GN25_25">Şi cel dintâi care a ieşit era roşu şi peste tot păros, ca o pielicică, şi i-a pus numele Isav.</span>
<span class="v-num v-26">26&nbsp;</span><span class="v GN25_26" data-id="GN25_26">După aceea a ieşit fratele acestuia, ţinându-se cu mâna de călcâiul lui Isav; şi i s-a pus numele Iacov. Isaac însă era de şaizeci de ani, când i s-au născut aceştia din Rebeca.</span>
<span class="v-num v-27">27&nbsp;</span><span class="v GN25_27" data-id="GN25_27">Copiii aceştia au crescut şi a ajuns Isav om iscusit la vânătoare, trăind pe câmpii; iar Iacov era om liniştit, trăind în corturi.</span>
<span class="v-num v-28">28&nbsp;</span><span class="v GN25_28" data-id="GN25_28">Isaac iubea pe Isav, pentru că îi plăcea vânatul acestuia; iar Rebeca iubea pe Iacov.</span>
<span class="v-num v-29">29&nbsp;</span><span class="v GN25_29" data-id="GN25_29">O dată însă a fiert Iacov linte, iar Isav a venit ostenit de la câmp.</span>
<span class="v-num v-30">30&nbsp;</span><span class="v GN25_30" data-id="GN25_30">Şi a zis Isav către Iacov: "Dă-mi să mănânc din această fiertură roşie, că sunt flămând!" De aceea Isav s-a mai numit şi Edom.</span>
<span class="v-num v-31">31&nbsp;</span><span class="v GN25_31" data-id="GN25_31">Iacov însă i-a răspuns lui Isav: "Vinde-mi mai întâi dreptul tău de întâi-născut!"</span>
<span class="v-num v-32">32&nbsp;</span><span class="v GN25_32" data-id="GN25_32">Şi Isav a răspuns: "Iată eu mor. La ce mi-e bun dreptul de întâi-născut?"</span>
<span class="v-num v-33">33&nbsp;</span><span class="v GN25_33" data-id="GN25_33">Zisu-i-a Iacov: "Jură-mi-te acum!" Şi i s-a jurat Isav şi a vândut lui Iacov dreptul său de întâi-născut.</span>
<span class="v-num v-34">34&nbsp;</span><span class="v GN25_34" data-id="GN25_34">Atunci Iacov a dat lui Isav pâine şi fiertură de linte şi acesta a mâncat şi a băut, apoi s-a sculat şi s-a dus. Şi astfel a nesocotit Isav dreptul său de întâi-născut.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="GN24.html">&lt;</a>
<a class="home" href="index.html">=</a>
<a class="next" href="GN26.html">&gt;</a>
</div></div>
</body>
</html>