<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOV 16 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JB.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="JB.html">CARTEA LUI IOV 16</a><a class="prev" href="JB15.html">&lt;</a>
<a class="home" href="index.html">=</a>
<a class="next" href="JB17.html">&gt;</a>
</div></div>
<div class="section chapter JB JB16 ron_roa ron " dir="ltr" lang="ro" data-id="JB16" data-nextid="JB17" data-previd="JB15">
<div class="c">16</div>
<div class="p">
<span class="v-num v-1">1&nbsp;</span><span class="v JB16_1" data-id="JB16_1">Atunci Iov a răspuns, grăind:</span>
<span class="v-num v-2">2&nbsp;</span><span class="v JB16_2" data-id="JB16_2">"Eu lucruri ca acestea am auzit destule; voi sunteţi, toţi, o tagmă de bieţi mângâietori.</span>
<span class="v-num v-3">3&nbsp;</span><span class="v JB16_3" data-id="JB16_3">Ce dar? găseşti vreo noimă acestor vorbe'n vânt? sau cine te împunge în coastă să răspunzi?</span>
<span class="v-num v-4">4&nbsp;</span><span class="v JB16_4" data-id="JB16_4">Din parte-mi, cred că şi eu aş cuvânta ca voi de-ar fi sufletul vostru în locul alui meu; şi eu asupra voastră m'aş năpusti cu vorbe şi-apoi, asemeni vouă, aş clătina din cap;</span>
<span class="v-num v-5">5&nbsp;</span><span class="v JB16_5" data-id="JB16_5">de-ar fi atâta vlagă scorţoasă'n gura mea, n'aş pregeta o clipă din buze să-mi dau drumul.</span>
<span class="v-num v-6">6&nbsp;</span><span class="v JB16_6" data-id="JB16_6">Dar, de vorbesc, ce'nseamnă?: nu mă mai doare rana? sau, dacă tac, înseamnă că nu mă mai rănesc?</span>
<span class="v-num v-7">7&nbsp;</span><span class="v JB16_7" data-id="JB16_7">Dar azi Tu ai în mine un biet nebun, sleit,</span>
<span class="v-num v-8">8&nbsp;</span><span class="v JB16_8" data-id="JB16_8">şi Te-ai pornit asupră-mi, să-mi fiu de mărturie; în mine se ridică minciuna ce mă paşte, minciuna ce'mpotrivă-mi din faţă mi-a răspuns.</span>
<span class="v-num v-9">9&nbsp;</span><span class="v JB16_9" data-id="JB16_9">Mânia Lui stârnită m'a prăbuşit în praf şi dinţii Şi-i scrâşneşte-mpotrivă-mi de deasupra; haidăii Lui şi-aruncă săgeţile spre mine,</span>
<span class="v-num v-10">10&nbsp;</span><span class="v JB16_10" data-id="JB16_10">cu ghimpii cătăturii spre mine-au năvălit, cu straşnice ţepuşe mi-au înţepat genunchii, grămadă toţi, deodată, s'au aruncat asupră-mi.</span>
<span class="v-num v-11">11&nbsp;</span><span class="v JB16_11" data-id="JB16_11">Că Domnu-a vrut 'mă aibă în mână cel nedrept şi tot El mă aruncă la cei nelegiuiţi.</span>
<span class="v-num v-12">12&nbsp;</span><span class="v JB16_12" data-id="JB16_12">Eu vieţuiam în pace şi El m'a risipit, prinzându-mă de chică m'a rupt în bucăţele şi m'a'nălţat deasupra aşa cum pui o ţintă;</span>
<span class="v-num v-13">13&nbsp;</span><span class="v JB16_13" data-id="JB16_13">o armie de suliţi roieşte'n jurul meu, cu nemilostivire'n rărunchii mei se-aruncă şi tot cu ne'ndurare pe jos îmi varsă fierea .</span>
<span class="v-num v-14">14&nbsp;</span><span class="v JB16_14" data-id="JB16_14">Durere pe durere m'au prăbuşit în praf, puternici şi puternici au alergat asupră-mi.</span>
<span class="v-num v-15">15&nbsp;</span><span class="v JB16_15" data-id="JB16_15">Pe trupul meu cusură o volbură de sac, tăria frunţii mele în pulbere se stinse.</span>
<span class="v-num v-16">16&nbsp;</span><span class="v JB16_16" data-id="JB16_16">De-atâta plâns fierbinte m'am opărit pe pântec, dar peste gene - umbră;</span>
<span class="v-num v-17">17&nbsp;</span><span class="v JB16_17" data-id="JB16_17">că nici o strâmbătate în mâini eu nu aveam, iar ruga mea, curată.</span>
<span class="v-num v-18">18&nbsp;</span><span class="v JB16_18" data-id="JB16_18">Pământule, n'ascunde al trupului meu sânge, nimic să nu-i stea'n cale, rotund, strigării mele!</span>
<span class="v-num v-19">19&nbsp;</span><span class="v JB16_19" data-id="JB16_19">Dar martorul meu, iată, de-acuma este'n ceruri, şi-acolo'n cele'nalte am eu o mărturie.</span>
<span class="v-num v-20">20&nbsp;</span><span class="v JB16_20" data-id="JB16_20">Ajunsu-mi-a la Domnul [în ceruri] rugăciunea, 'naintea feţei Sale pătrunde ochiul meu.</span>
<span class="v-num v-21">21&nbsp;</span><span class="v JB16_21" data-id="JB16_21">Să-i fie apărare lui, omului, la Domnul, şi-aproapelui său fie-i, de-asemeni, fiul omului.</span>
<span class="v-num v-22">22&nbsp;</span><span class="v JB16_22" data-id="JB16_22">Că anii, câţi la număr mai fi-vor, mi se duc, şi voi porni pe drumul cel fără de'nturnare.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JB15.html">&lt;</a>
<a class="home" href="index.html">=</a>
<a class="next" href="JB17.html">&gt;</a>
</div></div>
</body>
</html>