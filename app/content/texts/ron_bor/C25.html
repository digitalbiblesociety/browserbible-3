<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>2CORINTENI 5 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="C2.html">Biblia Ortodoxă Română Sinodală (2006)</a><a class="location" href="C2.html">2CORINTENI 5</a><a class="prev" href="C24.html">&lt;</a>
<a class="home" href="index.html">=</a>
<a class="next" href="C26.html">&gt;</a>
</div></div>
<div class="section chapter C2 C25 ron_bor ron " dir="ltr" lang="ro" data-id="C25" data-nextid="C26" data-previd="C24">
<div class="c">5</div>
<div class="p">
<span class="v-num v-1">1&nbsp;</span><span class="v C25_1" data-id="C25_1">Căci ştim că, dacă acest cort, locuinţa noastră pământească, se va strica, avem zidire de la Dumnezeu, casă nefăcută de mână, veşnică, în ceruri.</span>
<span class="v-num v-2">2&nbsp;</span><span class="v C25_2" data-id="C25_2">Căci de aceea şi suspinăm, în acest trup, dorind să ne îmbrăcăm cu locuinţa noastră cea din cer,</span>
<span class="v-num v-3">3&nbsp;</span><span class="v C25_3" data-id="C25_3">Dacă totuşi vom fi găsiţi îmbrăcaţi, iar nu goi.</span>
<span class="v-num v-4">4&nbsp;</span><span class="v C25_4" data-id="C25_4">Că noi, cei ce suntem în cortul acesta, suspinăm îngreuiaţi, de vreme ce dorim să nu ne scoatem haina noastră, ci să ne îmbrăcăm cu cealaltă pe deasupra, ca ceea ce este muritor să fie înghiţit de viaţă.</span>
<span class="v-num v-5">5&nbsp;</span><span class="v C25_5" data-id="C25_5">Iar Cel ce ne-a făcut spre aceasta este Dumnezeu, Care ne-a dat nouă arvuna Duhului.</span>
<span class="v-num v-6">6&nbsp;</span><span class="v C25_6" data-id="C25_6">Îndrăznind deci totdeauna şi ştiind că, petrecând în trup, suntem departe de Domnul,</span>
<span class="v-num v-7">7&nbsp;</span><span class="v C25_7" data-id="C25_7">Căci umblăm prin credinţă, nu prin vedere,</span>
<span class="v-num v-8">8&nbsp;</span><span class="v C25_8" data-id="C25_8">Avem încredere şi voim mai bine să plecăm din trup şi să petrecem la Domnul.</span>
<span class="v-num v-9">9&nbsp;</span><span class="v C25_9" data-id="C25_9">De aceea ne şi străduim ca, fie că petrecem în trup, fie că plecăm din el, să fim bineplăcuţi Lui.</span>
<span class="v-num v-10">10&nbsp;</span><span class="v C25_10" data-id="C25_10">Pentru că noi toţi trebuie să ne înfăţişăm înaintea scaunului de judecată al lui Hristos, ca să ia fiecare după cele ce a făcut prin trup, ori bine, ori rău.</span>
<span class="v-num v-11">11&nbsp;</span><span class="v C25_11" data-id="C25_11">Cunoscând deci frica de Domnul, căutăm să înduplecăm pe oameni, dar lui Dumnezeu Îi suntem binecunoscuţi şi nădăjduiesc că suntem binecunoscuţi şi în cugetele voastre.</span>
<span class="v-num v-12">12&nbsp;</span><span class="v C25_12" data-id="C25_12">Căci nu vă spunem iarăşi cine suntem, ci vă dăm prilej de laudă pentru noi, ca să aveţi ce să spuneţi acelora care se laudă cu faţa şi nu cu inima.</span>
<span class="v-num v-13">13&nbsp;</span><span class="v C25_13" data-id="C25_13">Căci, dacă ne-am ieşit din fire, este pentru Dumnezeu, iar dacă suntem cu mintea întreagă, este pentru voi.</span>
<span class="v-num v-14">14&nbsp;</span><span class="v C25_14" data-id="C25_14">Căci dragostea lui Hristos ne stăpâneşte pe noi care socotim aceasta, că dacă unul a murit pentru toţi, au murit deci toţi.</span>
<span class="v-num v-15">15&nbsp;</span><span class="v C25_15" data-id="C25_15">Şi a murit pentru toţi, ca cei ce viază să nu mai loruşi, ci Aceluia care, pentru ei, a murit şi a înviat.</span>
<span class="v-num v-16">16&nbsp;</span><span class="v C25_16" data-id="C25_16">De aceea, noi nu mai ştim de acum pe nimeni după trup; chiar dacă am cunoscut pe Hristos după trup, acum nu-L mai cunoaştem.</span>
<span class="v-num v-17">17&nbsp;</span><span class="v C25_17" data-id="C25_17">Deci, dacă este cineva în Hristos, este făptură nouă; cele vechi au trecut, iată toate s-au făcut noi.</span>
<span class="v-num v-18">18&nbsp;</span><span class="v C25_18" data-id="C25_18">Şi toate sunt de la Dumnezeu, Care ne-a împăcat cu Sine prin Hristos şi Care ne-a dat nouă slujirea împăcării.</span>
<span class="v-num v-19">19&nbsp;</span><span class="v C25_19" data-id="C25_19">Pentru că Dumnezeu era în Hristos, împăcând lumea cu Sine însuşi, nesocotindu-le greşelile lor şi punând în noi cuvântul împăcării.</span>
<span class="v-num v-20">20&nbsp;</span><span class="v C25_20" data-id="C25_20">În numele lui Hristos, aşadar, ne înfăţişăm ca mijlocitori, ca şi cum Însuşi Dumnezeu v-ar îndemna prin noi. Vă rugăm, în numele lui Hristos, împăcaţi-vă cu Dumnezeu!</span>
<span class="v-num v-21">21&nbsp;</span><span class="v C25_21" data-id="C25_21">Căci pe El, Care n-a cunoscut păcatul, L-a făcut pentru noi păcat, ca să dobândim, întru El, dreptatea lui Dumnezeu.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="C24.html">&lt;</a>
<a class="home" href="index.html">=</a>
<a class="next" href="C26.html">&gt;</a>
</div></div>
</body>
</html>