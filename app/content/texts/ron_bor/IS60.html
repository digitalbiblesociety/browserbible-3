<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>ISAIA 60 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="IS.html">Biblia Ortodoxă Română Sinodală (2006)</a><a class="location" href="IS.html">ISAIA 60</a><a class="prev" href="IS59.html">&lt;</a>
<a class="home" href="index.html">=</a>
<a class="next" href="IS61.html">&gt;</a>
</div></div>
<div class="section chapter IS IS60 ron_bor ron " dir="ltr" lang="ron" data-id="IS60" data-nextid="IS61" data-previd="IS59">
<div class="c">60</div>
<div class="p">
<span class="v-num v-1">1&nbsp;</span><span class="v IS60_1" data-id="IS60_1">Luminează-te, luminează-te, Ierusalime, că vine lumina ta, şi slava Domnului peste tine a răsărit!</span>
<span class="v-num v-2">2&nbsp;</span><span class="v IS60_2" data-id="IS60_2">Căci iată întunericul acoperă pământul, şi bezna, popoarele; iar peste tine răsare Domnul, şi slava Lui străluceşte peste tine.</span>
<span class="v-num v-3">3&nbsp;</span><span class="v IS60_3" data-id="IS60_3">Şi vor umbla regi întru lumina ta şi neamuri întru strălucirea ta.</span>
<span class="v-num v-4">4&nbsp;</span><span class="v IS60_4" data-id="IS60_4">Ridică împrejur ochii tăi şi vezi, că toţi se adună şi se îndreaptă către tine. Fiii tăi vin de departe şi fiicele tale sunt aduse pe umeri.</span>
<span class="v-num v-5">5&nbsp;</span><span class="v IS60_5" data-id="IS60_5">Atunci vei vedea, vei străluci şi va bate tare inima ta şi se va lărgi, căci către tine se va îndrepta bogăţia mării şi avuţiile popoarelor către tine vor curge.</span>
<span class="v-num v-6">6&nbsp;</span><span class="v IS60_6" data-id="IS60_6">Caravane de cămile te vor acoperi, şi dromadere din Madian şi Efa. Toate sosesc din Şeba, încărcate cu aur şi cu tămâie, cântând laudele Domnului.</span>
<span class="v-num v-7">7&nbsp;</span><span class="v IS60_7" data-id="IS60_7">Toate turmele Chedarului la tine se vor aduna, berbecii din Nebaiot te vor sluji pe tine şi ca o jertfă bineplăcută se vor urca pe jertfelnicul Meu, şi templul rugăciunii Mele se va slăvi.</span>
<span class="v-num v-8">8&nbsp;</span><span class="v IS60_8" data-id="IS60_8">Cine zboară ca norii şi ca porumbiţa spre sălaşul ei?</span>
<span class="v-num v-9">9&nbsp;</span><span class="v IS60_9" data-id="IS60_9">Căci pentru Mine se adună corăbiile, în frunte cu cele din Tarsis, ca să aducă de departe pe feciorii tăi; aurul şi argintul lor pentru numele Dumnezeului tău şi pentru Sfântul lui Israel, Care te preamăreşte.</span>
<span class="v-num v-10">10&nbsp;</span><span class="v IS60_10" data-id="IS60_10">Feciorii de neam străin zidi-vor zidurile tale şi regii lor în slujba ta vor fi, că întru mânia Mea te-am lovit şi în îndurarea Mea M-am milostivit de tine.</span>
<span class="v-num v-11">11&nbsp;</span><span class="v IS60_11" data-id="IS60_11">Porţile tale mereu vor fi în lături, zi şi noapte vor rămâne deschise, ca să se care la tine bogăţiile neamurilor, iar regii lor în fruntea lor vor fi.</span>
<span class="v-num v-12">12&nbsp;</span><span class="v IS60_12" data-id="IS60_12">Căci neamul şi regatul care nu vor sluji ţie vor pieri şi neamurile acelea vor fi nimicite.</span>
<span class="v-num v-13">13&nbsp;</span><span class="v IS60_13" data-id="IS60_13">Mărirea Libanului, chiparosul, ulmul şi merişorul la tine vor veni, cu toţii laolaltă, ca să împodobească locaşul cel sfânt al Meu, şi Eu voi slăvi locul unde se odihnesc picioarele Mele.</span>
<span class="v-num v-14">14&nbsp;</span><span class="v IS60_14" data-id="IS60_14">Şi feciorii asupritorilor tăi smeriţi la tine vor veni şi se vor închina la picioarele tale toţi cei ce te-au urât şi pe tine te vor numi: cetatea Domnului, Sionul Sfântului lui Israel.</span>
<span class="v-num v-15">15&nbsp;</span><span class="v IS60_15" data-id="IS60_15">Din părăsită şi defăimată ce erai pe veci, voi face din tine mândria veacurilor, bucurie din neam în neam.</span>
<span class="v-num v-16">16&nbsp;</span><span class="v IS60_16" data-id="IS60_16">Tu vei suge laptele neamurilor şi vei mânca bunătăţile regilor. Şi vei şti că Eu, Domnul, sunt Mântuitorul tău, că Cel puternic al lui Iacov este Răscumpărătorul tău.</span>
<span class="v-num v-17">17&nbsp;</span><span class="v IS60_17" data-id="IS60_17">În loc de aramă îţi voi aduce aur, în loc de fier, argint, în loc de lemn, aramă şi în loc de pietre, fier. Şi voi pune judecător al tău pacea şi stăpânitor peste tine dreptatea.</span>
<span class="v-num v-18">18&nbsp;</span><span class="v IS60_18" data-id="IS60_18">Şi nu se va mai auzi de silnicie în ţara ta, de pustiire şi de ruină în hotarele tale. Zidurile tale le vei numi mântuire şi porţile tale laudă.</span>
<span class="v-num v-19">19&nbsp;</span><span class="v IS60_19" data-id="IS60_19">Nu vei mai avea soarele ca lumină în timpul zilei şi strălucirea lunii nu te va mai lumina; ci Domnul va fi pentru tine o lumină veşnică şi Dumnezeul tău va fi slava ta.</span>
<span class="v-num v-20">20&nbsp;</span><span class="v IS60_20" data-id="IS60_20">Soarele tău nu va mai asfinţi şi luna nu va mai descreşte; că Domnul va fi pentru tine lumină veşnică şi zilele întristării tale se vor sfârşi.</span>
<span class="v-num v-21">21&nbsp;</span><span class="v IS60_21" data-id="IS60_21">În poporul tău vor fi numai drepţi şi vor stăpâni ţara pentru totdeauna; vlăstar pe care l-am sădit Eu, lucrul mâinilor Mele făcut spre slava Mea.</span>
<span class="v-num v-22">22&nbsp;</span><span class="v IS60_22" data-id="IS60_22">Cel mai mic va fi cât o mie, cel mai neînsemnat va fi cât un neam puternic: Eu, Domnul, am hotărât acestea şi la vreme voi fi împlinitorul lor.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="IS59.html">&lt;</a>
<a class="home" href="index.html">=</a>
<a class="next" href="IS61.html">&gt;</a>
</div></div>
</body>
</html>