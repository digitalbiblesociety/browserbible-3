<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A PATRA A REGILOR 19 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="K2.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="K2.html">CARTEA A PATRA A REGILOR 19</a><a class="prev" href="K218.html">&lt;</a>
<a class="home" href="index.html">=</a>
<a class="next" href="K220.html">&gt;</a>
</div></div>
<div class="section chapter K2 K219 ron_roa ron " dir="ltr" lang="ro" data-id="K219" data-nextid="K220" data-previd="K218">
<div class="c">19</div>
<div class="p">
<span class="v-num v-1">1&nbsp;</span><span class="v K219_1" data-id="K219_1">Şi a fost că dacă regele Iezechia a auzit acestea, şi-a sfâşiat hainele şi s'a îmbrăcat în sac şi s'a dus în templul Domnului.</span>
<span class="v-num v-2">2&nbsp;</span><span class="v K219_2" data-id="K219_2">Şi i-a trimis pe Eliachim, căpetenia curţii domneşti, pe Şebna grămăticul şi pe bătrânii preoţilor, îmbrăcaţi în sac, la Isaia profetul, fiul lui Amos .</span>
<span class="v-num v-3">3&nbsp;</span><span class="v K219_3" data-id="K219_3">Aceştia i-au zis: "Aşa grăieşte Iezechia: - Ziua de azi e o zi de necaz, de certare şi de mânie: copiii stau să se nască, dar mama n'are putere.</span>
<span class="v-num v-4">4&nbsp;</span><span class="v K219_4" data-id="K219_4">Poate că Domnul, Dumnezeul tău , va auzi cuvintele lui Rabşache, pe care regele Asirienilor, stăpânul său, l-a trimis să-L ocărască pe Dumnezeul-Cel-Viu, şi anume să-L ocărască chiar cu vorbele pe care Domnul, Dumnezeul tău, le-a auzit; aşadar, roagă-te Domnului, Dumnezeului tău, pentru aceştia care au rămas .</span>
<span class="v-num v-5">5&nbsp;</span><span class="v K219_5" data-id="K219_5">Aşa că servii regelui Iezechia au venit la Isaia.</span>
<span class="v-num v-6">6&nbsp;</span><span class="v K219_6" data-id="K219_6">Iar Isaia le-a zis: "Aşa să-i spuneţi domnului vostru: Aşa grăieşte Domnul: Să nu te temi de cuvintele pe care le-ai auzit, cu care M'au ocărât slugile regelui Asirienilor.</span>
<span class="v-num v-7">7&nbsp;</span><span class="v K219_7" data-id="K219_7">Iată, Eu voi trimite într'însul un duh şi va auzi o veste şi se va întoarce în ţara sa; şi acolo, în propria lui ţară, îl voi lovi Eu cu sabia".</span>
<span class="v-num v-8">8&nbsp;</span><span class="v K219_8" data-id="K219_8">Aşa că Rabşache s'a întors şi l-a găsit pe regele Asiriei războindu-se împotriva Libnei - căci auzise că acesta a plecat din Lachiş</span>
<span class="v-num v-9">9&nbsp;</span><span class="v K219_9" data-id="K219_9">de îndată ce a auzit despre Tirhaca, regele Etiopienilor, spunându-se: "Iată, vine să te izbească". Aşa că s'a întors şi a trimis soli la Iezechia, zicând:</span>
<span class="v-num v-10">10&nbsp;</span><span class="v K219_10" data-id="K219_10">"Aşa îi veţi grăi lui Iezechia, regele lui Iuda: - Să nu te amăgească Dumnezeul tău, în care te încrezi, spunând: Ierusalimul nu va fi dat în mâna regelui Asirienilor!...</span>
<span class="v-num v-11">11&nbsp;</span><span class="v K219_11" data-id="K219_11">Oare tu n'ai auzit despre tot ceea ce regii Asirienilor au făcut în toate ţările, cum le-au nimicit? iar tu crezi c'ai să scapi?</span>
<span class="v-num v-12">12&nbsp;</span><span class="v K219_12" data-id="K219_12">Oare dumnezeii neamurilor pe care părinţii mei le-au nimicit fost-au în stare să scape Gozanul şi Haranul şi Reţeful şi pe fiii lui Eden care erau în Telasar?</span>
<span class="v-num v-13">13&nbsp;</span><span class="v K219_13" data-id="K219_13">Unde e regele Hamatului? unde e regele Arpadului? şi unde-i regele cetăţii Sefarvaim, al Inei şi al Hevei?...".</span>
<span class="v-num v-14">14&nbsp;</span><span class="v K219_14" data-id="K219_14">Iar Iezechia a luat scrisoarea din mâna solilor şi a citit-o; şi s'a suit în templul Domnului; şi acolo, înaintea Domnului, a deschis-o</span>
<span class="v-num v-15">15&nbsp;</span><span class="v K219_15" data-id="K219_15">şi a zis: "Doamne, Dumnezeul lui Israel, Tu, Cel ce şezi pe heruvimi, doar Tu eşti Dumnezeu în toate împărăţiile pământului; Tu eşti Cel ce ai făcut cerul şi pământul.</span>
<span class="v-num v-16">16&nbsp;</span><span class="v K219_16" data-id="K219_16">Pleacă-Ţi, Doamne, auzul şi ia aminte; deschide-Ţi, Doamne, ochii şi vezi; şi auzi cuvintele lui Senaherib, pe care le-a trimis ca să-L ocărască pe Dumnezeul-Cel-Viu.</span>
<span class="v-num v-17">17&nbsp;</span><span class="v K219_17" data-id="K219_17">Că, într'adevăr, Doamne, regii Asirienilor au pustiit neamurile</span>
<span class="v-num v-18">18&nbsp;</span><span class="v K219_18" data-id="K219_18">şi pe dumnezeii lor i-au aruncat în foc; pentru că aceia nu sunt dumnezei, ci lucru de mâini omeneşti, din lemn şi din piatră; şi i-au nimicit.</span>
<span class="v-num v-19">19&nbsp;</span><span class="v K219_19" data-id="K219_19">Dar acum, Doamne, Dumnezeul nostru, scapă-ne din mâinile lor, pentru ca fiece împărăţie de pe pământ să aibă cunoştinţă că Tu singur eşti Dumnezeu!"</span>
<span class="v-num v-20">20&nbsp;</span><span class="v K219_20" data-id="K219_20">Iar Isaia, fiul lui Amos, a trimis la Iezechia şi i-a zis: "Aşa grăieşte Domnul, Dumnezeul puterilor, Dumnezeul lui Israel: Am auzit rugăciunea cu care Mi te-ai rugat asupra lui Senaherib, regele Asirienilor.</span>
<span class="v-num v-21">21&nbsp;</span><span class="v K219_21" data-id="K219_21">Acesta este cuvântul pe care Domnul l-a grăit despre el: Fiica fecioară a Sionului te-a dispreţuitşi te-a batjocorit;fiica Ierusalimului şi-a râs de tine dând din cap.</span>
<span class="v-num v-22">22&nbsp;</span><span class="v K219_22" data-id="K219_22">Pe Cine-ai ocărât tu şi L-ai întărâtat?Împotriva Cui ţi-ai înălţat tu glasulşi ţi-ai ridicat ochii spre înălţimi?:Împotriva Sfântului lui Israel.</span>
<span class="v-num v-23">23&nbsp;</span><span class="v K219_23" data-id="K219_23">Că prin soli L-ai ocărât pe Domnul,fiindc'ai zis:"Cu mulţimea carelor de luptăm'am ridicat eu pe înălţimea munţilorşi pe coamele Libanuluişi i-am tăiat vârfurile cedrilorşi mândreţea chiparoşilorşi am intrat până'n inima codrului,a codrului Carmelului</span>
<span class="v-num v-24">24&nbsp;</span><span class="v K219_24" data-id="K219_24">şi m'am răcorit bând ape străine,şi cu urma piciorului meu am secat toate râurile'ntre maluri".</span>
<span class="v-num v-25">25&nbsp;</span><span class="v K219_25" data-id="K219_25">N'ai auzit tu oare de aceste lucruripe care din vechime le-am făcut?Din vremuri de demult am rânduit,dar doar acum Mi-am arătat Eu planulca tu să pustieşticetăţile'n puternicia lor.</span>
<span class="v-num v-26">26&nbsp;</span><span class="v K219_26" data-id="K219_26">Celor ce locuiau în cetăţi întăritele-am slăbit mâinile,iar ei s'au veştejit;ca iarba uscată pe acoperişuri au devenit,cum e troscotul s'au făcut.</span>
<span class="v-num v-27">27&nbsp;</span><span class="v K219_27" data-id="K219_27">Dar acum îţi cunosc şedereaşi ieşirea şi intrareaşi mâniacu care'mpotriva Mea te-ai mâniat.</span>
<span class="v-num v-28">28&nbsp;</span><span class="v K219_28" data-id="K219_28">De vreme ce'mpotriva Mea te-ai mâniatşi cu trufia Mi-ai atins auzul,belciugul Meu în nări am să ţi-l punşi'n buze îţi voi pune o zăbalăşi te-oi întoarce'n caleape care ai venit...</span>
<span class="v-num v-29">29&nbsp;</span><span class="v K219_29" data-id="K219_29">Şi acesta-ţi va fi semnul: În anu-acesta vei mânca ce-ai strâns;în anu-al doilea, ce răsare;în anu-al treilea semănaţi şi seceraţişi sădiţi vii şi poama le-o mâncaţi.</span>
<span class="v-num v-30">30&nbsp;</span><span class="v K219_30" data-id="K219_30">Vor creşte cei rămaşi în Iudaşi-şi vor înfige rădăcini în josşi roadă vor purta în sus;</span>
<span class="v-num v-31">31&nbsp;</span><span class="v K219_31" data-id="K219_31">că din Ierusalim va ieşi o rămăşiţăşi din muntele Sion vor fi cei mântuiţi; râvna Domnului puterilor va face acestea.</span>
<span class="v-num v-32">32&nbsp;</span><span class="v K219_32" data-id="K219_32">De aceea, aşa grăieşte Domnuldespre regele Asirienilor:Nu va intra el în cetatea aceastaşi nici săgeată'n ea va repezi,nici pavăză'mpotrivă-i va aduceşi nici cu şanţ o va împresura;</span>
<span class="v-num v-33">33&nbsp;</span><span class="v K219_33" data-id="K219_33">ci pe drumul pe care a venitpe acela se va întoarceşi în cetatea aceasta nu va intra,zice Domnul.</span>
<span class="v-num v-34">34&nbsp;</span><span class="v K219_34" data-id="K219_34">Eu voi ocroti cetatea aceastaca să o mântuiescde dragul Meuşi-al robului Meu David".</span>
<span class="v-num v-35">35&nbsp;</span><span class="v K219_35" data-id="K219_35">Şi a fost că'n noaptea aceea a venit îngerul Domnului şi a ucis din tabăra Asirienilor o sută optzeci şi cinci de mii; când s'au sculat dimineaţa, iată că toate trupurile erau leşuri.</span>
<span class="v-num v-36">36&nbsp;</span><span class="v K219_36" data-id="K219_36">Iar Senaherib, regele Asirienilor, s'a ridicat şi a plecat şi s'a întors şi a locuit în Ninive.</span>
<span class="v-num v-37">37&nbsp;</span><span class="v K219_37" data-id="K219_37">Şi'n timp ce el se închina în templul lui Nisroc, dumnezeul său, Adramelec şi Şareţer, fiii săi, l-au ucis cu sabia şi au fugit în ţara Araratului; iar în locul lui a domnit Asarhadon, fiul său.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="K218.html">&lt;</a>
<a class="home" href="index.html">=</a>
<a class="next" href="K220.html">&gt;</a>
</div></div>
</body>
</html>