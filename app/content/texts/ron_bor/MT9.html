<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>MATEI 9 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="MT.html">Biblia Ortodoxă Română Sinodală (2006)</a><a class="location" href="MT.html">MATEI 9</a><a class="prev" href="MT8.html">&lt;</a>
<a class="home" href="index.html">=</a>
<a class="next" href="MT10.html">&gt;</a>
</div></div>
<div class="section chapter MT MT9 ron_bor ron " dir="ltr" lang="ro" data-id="MT9" data-nextid="MT10" data-previd="MT8">
<div class="c">9</div>
<div class="p">
<span class="v-num v-1">1&nbsp;</span><span class="v MT9_1" data-id="MT9_1">Intrând în corabie, Iisus a trecut şi a venit în cetatea Sa.</span>
<span class="v-num v-2">2&nbsp;</span><span class="v MT9_2" data-id="MT9_2">Şi iată, I-au adus un slăbănog zăcând pe pat. Şi Iisus, văzând credinţa lor, a zis slăbănogului: Îndrăzneşte, fiule! Iertate sunt păcatele tale!</span>
<span class="v-num v-3">3&nbsp;</span><span class="v MT9_3" data-id="MT9_3">Dar unii dintre cărturari ziceau în sine: Acesta huleşte.</span>
<span class="v-num v-4">4&nbsp;</span><span class="v MT9_4" data-id="MT9_4">Şi Iisus, ştiind gândurile lor, le-a zis: Pentru ce cugetaţi rele în inimile voastre?</span>
<span class="v-num v-5">5&nbsp;</span><span class="v MT9_5" data-id="MT9_5">Căci ce este mai lesne a zice: Iertate sunt păcatele tale, sau a zice: Scoală-te şi umblă?</span>
<span class="v-num v-6">6&nbsp;</span><span class="v MT9_6" data-id="MT9_6">Dar ca să ştiţi că putere are Fiul Omului pe pământ a ierta păcatele, a zis slăbănogului: Scoală-te, ia-ţi patul şi mergi la casa ta.</span>
<span class="v-num v-7">7&nbsp;</span><span class="v MT9_7" data-id="MT9_7">Şi, sculându-se, s-a dus la casa sa.</span>
<span class="v-num v-8">8&nbsp;</span><span class="v MT9_8" data-id="MT9_8">Iar mulţimile văzând acestea, s-au înspăimântat şi au slăvit pe Dumnezeu, Cel care dă oamenilor asemenea putere.</span>
<span class="v-num v-9">9&nbsp;</span><span class="v MT9_9" data-id="MT9_9">Şi plecând Iisus de acolo, a văzut un om care şedea la vamă, cu numele Matei, şi i-a zis acestuia: Vino după Mine. Şi sculându-se, a mers după El.</span>
<span class="v-num v-10">10&nbsp;</span><span class="v MT9_10" data-id="MT9_10">Şi pe când şedea El la masă, în casă, iată mulţi vameşi şi păcătoşi au venit şi au şezut la masă împreună cu Iisus şi cu ucenicii Lui.</span>
<span class="v-num v-11">11&nbsp;</span><span class="v MT9_11" data-id="MT9_11">Şi văzând fariseii, au zis ucenicilor: Pentru ce mănâncă Învăţătorul vostru cu vameşii şi cu păcătoşii?</span>
<span class="v-num v-12">12&nbsp;</span><span class="v MT9_12" data-id="MT9_12">Şi auzind El, a zis: Nu cei sănătoşi au nevoie de doctor, ci cei bolnavi.</span>
<span class="v-num v-13">13&nbsp;</span><span class="v MT9_13" data-id="MT9_13">Dar mergând, învăţaţi ce înseamnă: Milă voiesc, iar nu jertfă; că n-am venit să chem pe drepţi, ci pe păcătoşi la pocăinţă.</span>
<span class="v-num v-14">14&nbsp;</span><span class="v MT9_14" data-id="MT9_14">Atunci au venit la El ucenicii lui Ioan, zicând: Pentru ce noi şi fariseii postim mult, iar ucenicii Tăi nu postesc?</span>
<span class="v-num v-15">15&nbsp;</span><span class="v MT9_15" data-id="MT9_15">Şi Iisus le-a zis: Pot oare, fiii nunţii să fie trişti câtă vreme mirele este cu ei? Dar vor veni zile când mirele va fi luat de la ei şi atunci vor posti.</span>
<span class="v-num v-16">16&nbsp;</span><span class="v MT9_16" data-id="MT9_16">Nimeni nu pune un petic de postav nou la o haină veche, căci peticul acesta, ca umplutură, trage din haină şi se face o ruptură şi mai rea.</span>
<span class="v-num v-17">17&nbsp;</span><span class="v MT9_17" data-id="MT9_17">Nici nu pun oamenii vin nou în burdufuri vechi; alminterea burdufurile crapă: vinul se varsă şi burdufurile se strică; ci pun vin nou în burdufuri noi şi amândouă se păstrează împreună.</span>
<span class="v-num v-18">18&nbsp;</span><span class="v MT9_18" data-id="MT9_18">Pe când le spunea acestea, iată un dregător, venind, I s-a închinat, zicând: Fiica mea a murit de curând dar, venind, pune mâna Ta peste ea şi va fi vie.</span>
<span class="v-num v-19">19&nbsp;</span><span class="v MT9_19" data-id="MT9_19">Atunci Iisus, sculându-Se, a mers după el împreună cu ucenicii.</span>
<span class="v-num v-20">20&nbsp;</span><span class="v MT9_20" data-id="MT9_20">Şi iată o femeie cu scurgere de sânge de doisprezece ani, apropiindu-se de El pe la spate, s-a atins de poala hainei Lui.</span>
<span class="v-num v-21">21&nbsp;</span><span class="v MT9_21" data-id="MT9_21">Căci zicea în gândul ei: Numai să mă ating de haina Lui şi mă voi face sănătoasă;</span>
<span class="v-num v-22">22&nbsp;</span><span class="v MT9_22" data-id="MT9_22">Iar Iisus, întorcându-Se şi văzând-o, i-a zis: Îndrăzneşte, fiică, credinţa ta te-a mântuit. Şi s-a tămăduit femeia din ceasul acela.</span>
<span class="v-num v-23">23&nbsp;</span><span class="v MT9_23" data-id="MT9_23">Iisus, venind la casa dregătorului şi văzând pe cântăreţii din flaut şi mulţimea tulburată, a zis:</span>
<span class="v-num v-24">24&nbsp;</span><span class="v MT9_24" data-id="MT9_24">Depărtaţi-vă, căci copila n-a murit, ci doarme. Dar ei râdeau de El.</span>
<span class="v-num v-25">25&nbsp;</span><span class="v MT9_25" data-id="MT9_25">Iar după ce mulţimea a fost scoasă afară, intrând, a luat-o de mână, şi copila s-a sculat.</span>
<span class="v-num v-26">26&nbsp;</span><span class="v MT9_26" data-id="MT9_26">Şi a ieşit vestea aceasta în tot ţinutul acela.</span>
<span class="v-num v-27">27&nbsp;</span><span class="v MT9_27" data-id="MT9_27">Plecând Iisus de acolo, doi orbi se ţineau după El strigând şi zicând: Miluieşte-ne pe noi, Fiule al lui David.</span>
<span class="v-num v-28">28&nbsp;</span><span class="v MT9_28" data-id="MT9_28">După ce a intrat în casă, au venit la El orbii şi Iisus i-a întrebat: Credeţi că pot să fac Eu aceasta? Zis-au Lui: Da, Doamne!</span>
<span class="v-num v-29">29&nbsp;</span><span class="v MT9_29" data-id="MT9_29">Atunci S-a atins de ochii lor, zicând: După credinţa voastră, fie vouă!</span>
<span class="v-num v-30">30&nbsp;</span><span class="v MT9_30" data-id="MT9_30">Şi s-au deschis ochii lor. Iar Iisus le-a poruncit cu asprime, zicând: Vedeţi, nimeni să nu ştie.</span>
<span class="v-num v-31">31&nbsp;</span><span class="v MT9_31" data-id="MT9_31">Iar ei, ieşind, L-au vestit în tot ţinutul acela.</span>
<span class="v-num v-32">32&nbsp;</span><span class="v MT9_32" data-id="MT9_32">Şi plecând ei, iată au adus la El un om mut, având demon.</span>
<span class="v-num v-33">33&nbsp;</span><span class="v MT9_33" data-id="MT9_33">Şi fiind scos demonul, mutul a grăit. Iar mulţimile se minunau zicând: Niciodată nu s-a arătat aşa în Israel.</span>
<span class="v-num v-34">34&nbsp;</span><span class="v MT9_34" data-id="MT9_34">Dar fariseii ziceau: Cu domnul demonilor scoate pe demoni.</span>
<span class="v-num v-35">35&nbsp;</span><span class="v MT9_35" data-id="MT9_35">Şi Iisus străbătea toate cetăţile şi satele, învăţând în sinagogile lor, propovăduind Evanghelia împărăţiei şi vindecând toată boala şi toată neputinţa în popor.</span>
<span class="v-num v-36">36&nbsp;</span><span class="v MT9_36" data-id="MT9_36">Şi văzând mulţimile, I s-a făcut milă de ele că erau necăjite şi rătăcite ca nişte oi care n-au păstor.</span>
<span class="v-num v-37">37&nbsp;</span><span class="v MT9_37" data-id="MT9_37">Atunci a zis ucenicilor Lui: Secerişul e mult, dar lucrătorii sunt puţini.</span>
<span class="v-num v-38">38&nbsp;</span><span class="v MT9_38" data-id="MT9_38">Rugaţi, deci, pe Domnul secerişului, ca să scoată lurcători la secerişul Său.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="MT8.html">&lt;</a>
<a class="home" href="index.html">=</a>
<a class="next" href="MT10.html">&gt;</a>
</div></div>
</body>
</html>