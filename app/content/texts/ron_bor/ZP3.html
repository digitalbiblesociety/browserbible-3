<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>SOFONIE 3 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="ZP.html">Biblia Ortodoxă Română Sinodală (2006)</a><a class="location" href="ZP.html">SOFONIE 3</a><a class="prev" href="ZP2.html">&lt;</a>
<a class="home" href="index.html">=</a>
<a class="next" href="HG1.html">&gt;</a>
</div></div>
<div class="section chapter ZP ZP3 ron_bor ron " dir="ltr" lang="ron" data-id="ZP3" data-nextid="HG1" data-previd="ZP2">
<div class="c">3</div>
<div class="p">
<span class="v-num v-1">1&nbsp;</span><span class="v ZP3_1" data-id="ZP3_1">Vai de cetatea răzvrătită şi pângărită, cetatea asupririi!</span>
<span class="v-num v-2">2&nbsp;</span><span class="v ZP3_2" data-id="ZP3_2">N-a luat aminte la nici un semn, şi n-a primit nici o dojană; în Domnul nu şi-a pus nădejdea şi nici nu s-a apropiat de Dumnezeul ei.</span>
<span class="v-num v-3">3&nbsp;</span><span class="v ZP3_3" data-id="ZP3_3">Căpeteniile ei sunt, în mijlocul ei, lei care răcnesc; judecătorii ei, lupi de seară care nu păstrează nimic pentru a doua zi;</span>
<span class="v-num v-4">4&nbsp;</span><span class="v ZP3_4" data-id="ZP3_4">Proorocii sunt oameni uşuratici, vicleni; preoţii pângăresc cele sfinte şi calcă legea.</span>
<span class="v-num v-5">5&nbsp;</span><span class="v ZP3_5" data-id="ZP3_5">Domnul este drept în mijlocul ei şi nu face nici o strâmbătate; în fiecare dimineaţă El dă la lumină dreptatea; El nu lipseşte niciodată şi nici nu cunoaşte nedreptatea.</span>
<span class="v-num v-6">6&nbsp;</span><span class="v ZP3_6" data-id="ZP3_6">Nimicit-am neamurile, pustiit-am turnurile lor, uliţele le-am lăsat goale şi fără nici un trecător; cetăţile lor au fost pustiite şi n-a mai rămas în ele nici un locuitor.</span>
<span class="v-num v-7">7&nbsp;</span><span class="v ZP3_7" data-id="ZP3_7">Şi am zis: "Acum te vei teme de Mine şi te vei lăsa învăţată şi locaşul tău nu va mai fi nimicit aşa precum am hotărât!" Dar ei mai vârtos se sileau să facă fapte şi mai nelegiuite.</span>
<span class="v-num v-8">8&nbsp;</span><span class="v ZP3_8" data-id="ZP3_8">"Pentru aceasta, aşteptaţi-Mă, zice Domnul, până în ziua când Mă voi scula ca mărturie! Căci gândul Meu este să strâng laolaltă toate neamurile şi să adun regatele, ca să vărs peste ele întărâtarea Mea şi iuţimea urgiei Mele. Şi tot pământul va fi mistuit de văpaia mâniei Mele.</span>
<span class="v-num v-9">9&nbsp;</span><span class="v ZP3_9" data-id="ZP3_9">Atunci voi da popoarelor buze curate, ca toate să se roage Domnului şi cu râvnă să-I slujească Lui.</span>
<span class="v-num v-10">10&nbsp;</span><span class="v ZP3_10" data-id="ZP3_10">Din ţinuturile de cealaltă parte a fluviilor Etiopiei, închinătorii Mei, risipiţii Mei, Îmi vor aduce prinoase.</span>
<span class="v-num v-11">11&nbsp;</span><span class="v ZP3_11" data-id="ZP3_11">În ziua aceea nu te vei mai ruşina de toate faptele tale cu care ai păcătuit împotriva Mea, căci atunci voi da la o parte pe cei ce petrec în chip trufaş, iar tu nu te vei mai îngâmfa în muntele cel sfânt al Meu.</span>
<span class="v-num v-12">12&nbsp;</span><span class="v ZP3_12" data-id="ZP3_12">Şi voi lăsa în mijlocul tău un neam smerit şi sărac, care va nădăjdui întru numele Domnului.</span>
<span class="v-num v-13">13&nbsp;</span><span class="v ZP3_13" data-id="ZP3_13">Cei care vor mai rămâne din neamul lui Israel nu vor săvârşi nedreptate şi nici nu vor grăi cuvânt de minciună şi nu se va afla în gura lor limbă vicleană. Ci ei vor putea să mănânce şi să se odihnească, fără să se teamă de cineva.</span>
<span class="v-num v-14">14&nbsp;</span><span class="v ZP3_14" data-id="ZP3_14">Bucură-te, fiica Sionului, saltă de veselie, Israele; veseleşte-te şi te bucură din toată inima, fiică a Ierusalimului!</span>
<span class="v-num v-15">15&nbsp;</span><span class="v ZP3_15" data-id="ZP3_15">Căci Domnul a înlăturat judecăţile rostite împotriva ta şi a întors pe vrăjmaşii tăi. Domnul, Împăratul lui Israel, este în mijlocul tău; tu nu vei mai vedea nici o nenorocire.</span>
<span class="v-num v-16">16&nbsp;</span><span class="v ZP3_16" data-id="ZP3_16">În ziua aceea se va zice Ierusalimului: "Nu te teme Sioane, căci mâinile tale nu vor slăbi.</span>
<span class="v-num v-17">17&nbsp;</span><span class="v ZP3_17" data-id="ZP3_17">Domnul Dumnezeul tău este în mijlocul tău ca un izbăvitor puternic. El se va bucura foarte de tine şi în dragostea Lui va tresălta şi va cânta de bucurie pentru tine.</span>
<span class="v-num v-18">18&nbsp;</span><span class="v ZP3_18" data-id="ZP3_18">Voi strânge laolaltă pe cei ce sunt întristaţi şi fără sărbători, şi vor fi iarăşi dintre ai tăi, deşi ocara apasă asupra lor.</span>
<span class="v-num v-19">19&nbsp;</span><span class="v ZP3_19" data-id="ZP3_19">Şi în ziua aceea voi stârpi pe toţi asupritorii tăi, voi izbăvi pe cei care şchiopătează şi pe cei izgoniţi îi voi strânge de pe drumuri, şi îi voi face de laudă şi cu nume, în ţinuturile în care fuseseră făcuţi de ocară.</span>
<span class="v-num v-20">20&nbsp;</span><span class="v ZP3_20" data-id="ZP3_20">În vremea aceea vă voi aduce înapoi. Şi în clipa în care vă vor aduna vă voi face de laudă şi cu nume la toate popoarele pământului, când în faţa lor voi întoarce din rabie pe robii voştri", zice Domnul.</span>
</div>
</div>
<div class="footnotes">

</div>

<div class="footer"><div class="nav">
<a class="prev" href="ZP2.html">&lt;</a>
<a class="home" href="index.html">=</a>
<a class="next" href="HG1.html">&gt;</a>
</div></div>
</body>
</html>