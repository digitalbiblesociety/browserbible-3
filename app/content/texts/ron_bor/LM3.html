<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>PLÂNGERILE LUI IEREMIA 3 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="LM.html">Biblia Ortodoxă Română Sinodală (2006)</a><a class="location" href="LM.html">PLÂNGERILE LUI IEREMIA 3</a><a class="prev" href="LM2.html">&lt;</a>
<a class="home" href="index.html">=</a>
<a class="next" href="LM4.html">&gt;</a>
</div></div>
<div class="section chapter LM LM3 ron_bor ron " dir="ltr" lang="ro" data-id="LM3" data-nextid="LM4" data-previd="LM2">
<div class="c">3</div>
<div class="p">
<span class="v-num v-1">1&nbsp;</span><span class="v LM3_1" data-id="LM3_1">Eu sunt omul care am văzut nenorocirea sub varga aprinderii Lui.</span>
<span class="v-num v-2">2&nbsp;</span><span class="v LM3_2" data-id="LM3_2">El m-a purtat şi m-a dus în întuneric şi în beznă.</span>
<span class="v-num v-3">3&nbsp;</span><span class="v LM3_3" data-id="LM3_3">Da, împotriva mea întoarce şi iar întoarce în toată vremea mâna Sa.</span>
<span class="v-num v-4">4&nbsp;</span><span class="v LM3_4" data-id="LM3_4">Mistuit-a trupul meu şi pielea mea, zdrobit-a oasele mele;</span>
<span class="v-num v-5">5&nbsp;</span><span class="v LM3_5" data-id="LM3_5">A ridicat zid împotriva mea şi m-a înconjurat de venin şi de zbucium,</span>
<span class="v-num v-6">6&nbsp;</span><span class="v LM3_6" data-id="LM3_6">Mutându-mă în împărăţia morii, ca pe morţii cei din veac.</span>
<span class="v-num v-7">7&nbsp;</span><span class="v LM3_7" data-id="LM3_7">M-a împrejmuit cu zid şi n-am pe unde să ies, îngreuiat-a lanţurile mele;</span>
<span class="v-num v-8">8&nbsp;</span><span class="v LM3_8" data-id="LM3_8">Chiar când strig şi răcnesc, rugăciunea mea nu se aude;</span>
<span class="v-num v-9">9&nbsp;</span><span class="v LM3_9" data-id="LM3_9">El a astupat cărările mele cu piatră şi a întortochiat potecile mele.</span>
<span class="v-num v-10">10&nbsp;</span><span class="v LM3_10" data-id="LM3_10">El a ajuns pentru mine ca un urs la pândă, ca un leu în ascunzătoare.</span>
<span class="v-num v-11">11&nbsp;</span><span class="v LM3_11" data-id="LM3_11">Rătăcit-a căile mele, m-a sfâşiat şi m-a pustiit;</span>
<span class="v-num v-12">12&nbsp;</span><span class="v LM3_12" data-id="LM3_12">A încordat arcul Său şi m-a aşezat ca ţintă săgeţii Sale,</span>
<span class="v-num v-13">13&nbsp;</span><span class="v LM3_13" data-id="LM3_13">Trimiţând în rărunchii mei pe fiii tolbei Sale.</span>
<span class="v-num v-14">14&nbsp;</span><span class="v LM3_14" data-id="LM3_14">Făcutu-m-am de râs faţă de poporul meu, cântecul lor de batjocură în fiecare zi.</span>
<span class="v-num v-15">15&nbsp;</span><span class="v LM3_15" data-id="LM3_15">El m-a săturat de amărăciuni, adăpatu-m-a cu pelin.</span>
<span class="v-num v-16">16&nbsp;</span><span class="v LM3_16" data-id="LM3_16">A zdrobit de piatră dinţii mei şi m-a afundat în cenuşă.</span>
<span class="v-num v-17">17&nbsp;</span><span class="v LM3_17" data-id="LM3_17">Tu ai răpit pacea sufletului meu, uitat-am fericirea</span>
<span class="v-num v-18">18&nbsp;</span><span class="v LM3_18" data-id="LM3_18">ţi am zis: "S-a dus puterea vieţii mele şi nădejdea mea în Domnul".</span>
<span class="v-num v-19">19&nbsp;</span><span class="v LM3_19" data-id="LM3_19">Adu-ţi aminte de nevoia şi necazul meu, de pelin şi otravă!</span>
<span class="v-num v-20">20&nbsp;</span><span class="v LM3_20" data-id="LM3_20">Să-ţi aduci aminte că împovărat este în mine sufletul meu.</span>
<span class="v-num v-21">21&nbsp;</span><span class="v LM3_21" data-id="LM3_21">Aceasta voi pune-o la inimă, de aceea voi nădăjdui:</span>
<span class="v-num v-22">22&nbsp;</span><span class="v LM3_22" data-id="LM3_22">Milele Domnului nu s-au sfârşit, milostivirile Lui nu încetează.</span>
<span class="v-num v-23">23&nbsp;</span><span class="v LM3_23" data-id="LM3_23">În fiecare dimineaţă sunt altele, credincioşia Ta este mare!</span>
<span class="v-num v-24">24&nbsp;</span><span class="v LM3_24" data-id="LM3_24">"Partea mea este Domnul, a zis sufletul meu, de aceea voi nădăjdui în El".</span>
<span class="v-num v-25">25&nbsp;</span><span class="v LM3_25" data-id="LM3_25">Bun este Domnul cu cei ce se încred în El, pentru omul care Îl caută.</span>
<span class="v-num v-26">26&nbsp;</span><span class="v LM3_26" data-id="LM3_26">Bine este să aştepţi în tăcere ajutorul Domnului.</span>
<span class="v-num v-27">27&nbsp;</span><span class="v LM3_27" data-id="LM3_27">Bine este omului să poarte un jug din tinereţile lui.</span>
<span class="v-num v-28">28&nbsp;</span><span class="v LM3_28" data-id="LM3_28">Să stea la o parte în tăcere, dacă Domnul îi dă poruncă!</span>
<span class="v-num v-29">29&nbsp;</span><span class="v LM3_29" data-id="LM3_29">Să atingă pulberea cu buzele lui; poate mai este nădejde!</span>
<span class="v-num v-30">30&nbsp;</span><span class="v LM3_30" data-id="LM3_30">Să dea obrazul lui spre lovire şi să se sature de ocară!</span>
<span class="v-num v-31">31&nbsp;</span><span class="v LM3_31" data-id="LM3_31">Căci Domnul nu aruncă pe oameni pentru totdeauna;</span>
<span class="v-num v-32">32&nbsp;</span><span class="v LM3_32" data-id="LM3_32">Ci El pedepseşte şi are milă după mulţimea milelor Lui.</span>
<span class="v-num v-33">33&nbsp;</span><span class="v LM3_33" data-id="LM3_33">Că nu de bună voie umileşte şi pedepseşte pe fiii oamenilor.</span>
<span class="v-num v-34">34&nbsp;</span><span class="v LM3_34" data-id="LM3_34">Când călcăm în picioare pe toţi robii pământului,</span>
<span class="v-num v-35">35&nbsp;</span><span class="v LM3_35" data-id="LM3_35">Când călcăm dreptatea omului înaintea feţei Celui Preaînalt,</span>
<span class="v-num v-36">36&nbsp;</span><span class="v LM3_36" data-id="LM3_36">Când nu dăm dreptate cuiva în pricina lui, oare Stăpânul a toate nu vede?</span>
<span class="v-num v-37">37&nbsp;</span><span class="v LM3_37" data-id="LM3_37">Cine este Cel ce a grăit şi s-a făcut, fără numai Domnul, Care a poruncit?</span>
<span class="v-num v-38">38&nbsp;</span><span class="v LM3_38" data-id="LM3_38">Nu iese oare din gura Celui Preaînalt binele şi răul?</span>
<span class="v-num v-39">39&nbsp;</span><span class="v LM3_39" data-id="LM3_39">De ce suspină omul toată viaţa, fiecare pentru păcatul lui?</span>
<span class="v-num v-40">40&nbsp;</span><span class="v LM3_40" data-id="LM3_40">Să cercetăm căile noastre, luând aminte şi întorcându-ne la Domnul!</span>
<span class="v-num v-41">41&nbsp;</span><span class="v LM3_41" data-id="LM3_41">Să ridicăm inimile şi mâinile noastre la Domnul din cer!</span>
<span class="v-num v-42">42&nbsp;</span><span class="v LM3_42" data-id="LM3_42">Noi am păcătuit şi ne-am răzvrătit şi Tu ne-ai iertat.</span>
<span class="v-num v-43">43&nbsp;</span><span class="v LM3_43" data-id="LM3_43">Tu Te-ai învesmântat cu mânie şi ne-ai urmărit; Tu ai ucis fără milă;</span>
<span class="v-num v-44">44&nbsp;</span><span class="v LM3_44" data-id="LM3_44">Tu Te-ai ascuns în nori, ca să nu străbată rugăciunea la Tine;</span>
<span class="v-num v-45">45&nbsp;</span><span class="v LM3_45" data-id="LM3_45">Tu ai făcut din mine o măturătură şi un gunoi, în mijlocul popoarelor.</span>
<span class="v-num v-46">46&nbsp;</span><span class="v LM3_46" data-id="LM3_46">Toţi duşmanii noştri au deschis gura împotriva noastră;</span>
<span class="v-num v-47">47&nbsp;</span><span class="v LM3_47" data-id="LM3_47">De spaimă şi de groapă am avut parte, de pustiire şi de ruină.</span>
<span class="v-num v-48">48&nbsp;</span><span class="v LM3_48" data-id="LM3_48">Şuvoaie de apă lăcrimează ochiul meu, din pricina prăpădului fiicei poporului meu.</span>
<span class="v-num v-49">49&nbsp;</span><span class="v LM3_49" data-id="LM3_49">Ochiul meu varsă lacrimi fără încetare, căci nu este uşurare,</span>
<span class="v-num v-50">50&nbsp;</span><span class="v LM3_50" data-id="LM3_50">Până să se uite în jos şi să privească Domnul din ceruri.</span>
<span class="v-num v-51">51&nbsp;</span><span class="v LM3_51" data-id="LM3_51">Ochiul meu mă doare din pricina fiicelor cetăţii mele.</span>
<span class="v-num v-52">52&nbsp;</span><span class="v LM3_52" data-id="LM3_52">Ca pe o pasăre m-au vânat fără cuvânt vrăjmaşii mei,</span>
<span class="v-num v-53">53&nbsp;</span><span class="v LM3_53" data-id="LM3_53">Au vrut să nimicească în groapă viaţa mea, şi au aruncat cu pietre în mine.</span>
<span class="v-num v-54">54&nbsp;</span><span class="v LM3_54" data-id="LM3_54">Ape năvăleau peste capul meu şi cugetam: "Sunt pierdut!"</span>
<span class="v-num v-55">55&nbsp;</span><span class="v LM3_55" data-id="LM3_55">Chemat-am numele Tău, Doamne, din groapa cea mai dedesubt.</span>
<span class="v-num v-56">56&nbsp;</span><span class="v LM3_56" data-id="LM3_56">Tu ai auzit glasul meu: "Nu astupa urechea la suspinul şi strigătul meu".</span>
<span class="v-num v-57">57&nbsp;</span><span class="v LM3_57" data-id="LM3_57">Tu erai aproape în ziua când Te-am strigat şi ai zis: "Nu-ţi fie frică!"</span>
<span class="v-num v-58">58&nbsp;</span><span class="v LM3_58" data-id="LM3_58">O, Doamne, Tu ai judecat pricina mea, Tu ai izbăvit viaţa mea!</span>
<span class="v-num v-59">59&nbsp;</span><span class="v LM3_59" data-id="LM3_59">Văzut-ai, Doamne, apăsarea mea, ajută-mi şi-mi fă dreptate!</span>
<span class="v-num v-60">60&nbsp;</span><span class="v LM3_60" data-id="LM3_60">Tu ai văzut toată răzbunarea lor, toate uneltirile lor împotriva mea;</span>
<span class="v-num v-61">61&nbsp;</span><span class="v LM3_61" data-id="LM3_61">O, Doamne, Tu ai auzit ocările lor, toate chibzuielile lor împotriva mea,</span>
<span class="v-num v-62">62&nbsp;</span><span class="v LM3_62" data-id="LM3_62">Graiurile potrivnicilor mei şi gândul lor ascuns împotriva mea.</span>
<span class="v-num v-63">63&nbsp;</span><span class="v LM3_63" data-id="LM3_63">Priveşte: de stau sau de se scoală, eu sunt de râsul lor!</span>
<span class="v-num v-64">64&nbsp;</span><span class="v LM3_64" data-id="LM3_64">Răsplăteşte-le, Doamne, după faptele mâinilor lor,</span>
<span class="v-num v-65">65&nbsp;</span><span class="v LM3_65" data-id="LM3_65">Dă-le învârtoşare inimii, blestemul Tău să fie pentru ei!</span>
<span class="v-num v-66">66&nbsp;</span><span class="v LM3_66" data-id="LM3_66">Urmăreşte-i cu mânie şi nimiceşte-i sub cerurile Tale, Doamne!</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="LM2.html">&lt;</a>
<a class="home" href="index.html">=</a>
<a class="next" href="LM4.html">&gt;</a>
</div></div>
</body>
</html>