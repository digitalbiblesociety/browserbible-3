<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A DOUA A REGILOR 23 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="S2.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="S2.html">CARTEA A DOUA A REGILOR 23</a><a class="prev" href="S222.html">&lt;</a>
<a class="home" href="index.html">=</a>
<a class="next" href="S224.html">&gt;</a>
</div></div>
<div class="section chapter S2 S223 ron_roa ron " dir="ltr" lang="ro" data-id="S223" data-nextid="S224" data-previd="S222">
<div class="c">23</div>
<div class="p">
<span class="v-num v-1">1&nbsp;</span><span class="v S223_1" data-id="S223_1">Iată ultimele cuvinte ale lui David: "Credincios este David, fiul lui Iesei,şi credincios e omul pe care Domnul l-a ridicatsă fie unsul Dumnezeului lui Iacob;frumoşi sunt psalmii lui Israel.</span>
<span class="v-num v-2">2&nbsp;</span><span class="v S223_2" data-id="S223_2">Duhul Domnului a grăit întru mine,cuvântul Său a fost pe limba mea.</span>
<span class="v-num v-3">3&nbsp;</span><span class="v S223_3" data-id="S223_3">Zice Dumnezeul lui Israel:Paznicul lui Israel mi-a vorbit,parabolă a grăit:Cum veţi întări printre oameni frica de Dumnezeu?</span>
<span class="v-num v-4">4&nbsp;</span><span class="v S223_4" data-id="S223_4">În dimineaţă e lumina lui Dumnezeu,dimineaţa să răsară soareleprin a cărui lumină a trecut [Domnul]şi ca din ploaie otava pe pământ.</span>
<span class="v-num v-5">5&nbsp;</span><span class="v S223_5" data-id="S223_5">Căci casa mea nu-i astfel cu Cel-Tare;căci veşnic legământ făcut-a El cu mine,gata oricând,de pază'n toată vremea;că'ntreaga mântuire şi'ntreaga mea dorinţă:din cel nelegiuit să nu răsară floare.</span>
<span class="v-num v-6">6&nbsp;</span><span class="v S223_6" data-id="S223_6">Aceştia toţi sunt ca un ghimpe scos:ei nu cu mâna vor fi luaţi</span>
<span class="v-num v-7">7&nbsp;</span><span class="v S223_7" data-id="S223_7">şi om într'înşii nu se va trudi,ci cu belşug de fier şi suliţe de lemnşi'n foc vor arde'ntru ruşinea lor".</span>
<span class="v-num v-8">8&nbsp;</span><span class="v S223_8" data-id="S223_8">Iată acum numele vitejilor lui David : Ioşeb-Basşebet Taşchemonitul, căpetenia peste o treime; el şi-a scos sabia împotriva a opt sute de oameni deodată.</span>
<span class="v-num v-9">9&nbsp;</span><span class="v S223_9" data-id="S223_9">După el vine Eleazar, fiul lui Dodo, fiul lui Ahohi, unul din cei trei viteji ai lui David; când acesta i-a înfruntat pe Filisteni, ei s'au adunat pentru luptă, iar oamenii lui Israel s'au ridicat.</span>
<span class="v-num v-10">10&nbsp;</span><span class="v S223_10" data-id="S223_10">Acesta s'a ridicat atunci şi i-a lovit pe Filisteni până ce mâna i-a ostenit şi i s'a lipit de sabie; mare biruinţă a dat Domnul în ziua aceea, iar poporul s'a dus după el doar spre a-i aduna pe cei ucişi.</span>
<span class="v-num v-11">11&nbsp;</span><span class="v S223_11" data-id="S223_11">După el vine Şama, fiul lui Aghe, din Harar. Când Filistenii s'au adunat la Lehi, unde era o ţarină semănată cu linte, şi când poporul a fugit de Filisteni,</span>
<span class="v-num v-12">12&nbsp;</span><span class="v S223_12" data-id="S223_12">acesta a rămas neclintit în ţarină şi a scăpat-o bătându-i pe Filisteni. Atunci Domnul a dat biruinţă mare.</span>
<span class="v-num v-13">13&nbsp;</span><span class="v S223_13" data-id="S223_13">Aceştia trei, din cei treizeci, s'au coborât şi au venit la David în peştera Adulam, când oastea Filistenilor tăbărâse în valea Refaim;</span>
<span class="v-num v-14">14&nbsp;</span><span class="v S223_14" data-id="S223_14">David se afla într'un loc întărit, iar o unitate a Filistenilor se afla în Betleem.</span>
<span class="v-num v-15">15&nbsp;</span><span class="v S223_15" data-id="S223_15">Şi David, aflându-se în lipsă, a zis: "Cine-mi va da apă din fântâna care este în Betleem, lângă poartă?" (ceata Filistenilor aflându-se atunci în Betleem).</span>
<span class="v-num v-16">16&nbsp;</span><span class="v S223_16" data-id="S223_16">Iar cei trei viteji au străpuns tabăra Filistenilor şi au scos apă din fântâna ce se află lângă poarta Betleemului şi au luat-o şi s'au întors la David, dar el n'a vrut s'o bea, ci I-a vărsat-o Domnului;</span>
<span class="v-num v-17">17&nbsp;</span><span class="v S223_17" data-id="S223_17">şi a zis: "Departe de mine, Doamne, de a face una ca aceasta; voi bea eu sângele oamenilor care s'au dus punându-şi viaţa în cumpănă?" Şi n'a vrut s'o bea. Aceasta au făcut cei trei viteji.</span>
<span class="v-num v-18">18&nbsp;</span><span class="v S223_18" data-id="S223_18">Iar Abişai, fratele lui Ioab, fiul Ţeruiei, era întâiul între [alţi] trei; el a ridicat suliţa împotriva a trei sute, pe care i-a şi ucis; era renumit între cei trei;</span>
<span class="v-num v-19">19&nbsp;</span><span class="v S223_19" data-id="S223_19">între cei trei era cel mai lăudat, şi a devenit căpetenie, dar el nu i-a ajuns pe [primii] trei.</span>
<span class="v-num v-20">20&nbsp;</span><span class="v S223_20" data-id="S223_20">Benaia, fiul lui Iehoiada, era bărbat care făcuse fapte mari şi multe în Cabţeel; el i-a ucis pe cei doi fii ai lui Ariel Moabitul şi tot el s'a coborât într'o groapă şi a ucis un leu pe vreme de iarnă.</span>
<span class="v-num v-21">21&nbsp;</span><span class="v S223_21" data-id="S223_21">Tot el a ucis un egiptean, om chipeş, care avea în mână o suliţă cât o margine de scară; el însă s'a apropiat de el cu un toiag, a smuls suliţa din mâna egipteanului şi l-a ucis cu propria lui suliţă.</span>
<span class="v-num v-22">22&nbsp;</span><span class="v S223_22" data-id="S223_22">Pe acestea le-a săvârşit Benaia, fiul lui Iehoiada, şi era renumit între cei trei viteji;</span>
<span class="v-num v-23">23&nbsp;</span><span class="v S223_23" data-id="S223_23">între cei trei era slăvit, dar la cei trei [dintâi] n'a ajuns; iar David l-a pus peste sfetnicii săi.</span>
<span class="v-num v-24">24&nbsp;</span><span class="v S223_24" data-id="S223_24">Iată numele celor viteji ai regelui David:Asael, fratele lui Ioab, este unul din cei treizeci;Elhanan, fiul lui Dodo, din Betleem;</span>
<span class="v-num v-25">25&nbsp;</span><span class="v S223_25" data-id="S223_25">Şama Haroditeanul;Elica Haroditeanul;</span>
<span class="v-num v-26">26&nbsp;</span><span class="v S223_26" data-id="S223_26">Heleţ Paltianul;Ira, fiul lui Icheş, din Tecoa;</span>
<span class="v-num v-27">27&nbsp;</span><span class="v S223_27" data-id="S223_27">Abiezer din Anatot;Mebunai din Huşa;</span>
<span class="v-num v-28">28&nbsp;</span><span class="v S223_28" data-id="S223_28">Ţalmon Ahohitul;Maharai din Netofat;</span>
<span class="v-num v-29">29&nbsp;</span><span class="v S223_29" data-id="S223_29">Heleb, fiul lui Baana, din Netofat;Itai, fiul lui Ribai, din Ghibeea lui Veniamin;</span>
<span class="v-num v-30">30&nbsp;</span><span class="v S223_30" data-id="S223_30">Benaia din Piraton;Hidai din Nahali-Gaaş;</span>
<span class="v-num v-31">31&nbsp;</span><span class="v S223_31" data-id="S223_31">Abi-Baal din Araba;Azmavet din Bahurim;</span>
<span class="v-num v-32">32&nbsp;</span><span class="v S223_32" data-id="S223_32">Eliahba din Şaalbon;Ionatan, unul din fiii lui Iaşen;</span>
<span class="v-num v-33">33&nbsp;</span><span class="v S223_33" data-id="S223_33">Şama din Harar;Ahiam, fiul lui Şarar, din Arar;</span>
<span class="v-num v-34">34&nbsp;</span><span class="v S223_34" data-id="S223_34">Elifelet, fiul lui Ahasbai, fiul unui Maacateean;Eliam, fiul lui Ahitofel, din Ghilo;</span>
<span class="v-num v-35">35&nbsp;</span><span class="v S223_35" data-id="S223_35">Heţrai din Carmel;Paarai din Arba;</span>
<span class="v-num v-36">36&nbsp;</span><span class="v S223_36" data-id="S223_36">Igal, fiul lui Natan, din Ţoba;Bani din Gad;</span>
<span class="v-num v-37">37&nbsp;</span><span class="v S223_37" data-id="S223_37">Ţelec Amonitul;Naharai din Beerot, armaşul lui Ioab, fiul Ţeruiei;</span>
<span class="v-num v-38">38&nbsp;</span><span class="v S223_38" data-id="S223_38">Ira din Iatir; Gareb din Iatir;</span>
<span class="v-num v-39">39&nbsp;</span><span class="v S223_39" data-id="S223_39">Urie Heteul.De toţi, treizeci şi şapte.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="S222.html">&lt;</a>
<a class="home" href="index.html">=</a>
<a class="next" href="S224.html">&gt;</a>
</div></div>
</body>
</html>