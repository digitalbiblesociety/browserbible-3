<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEREMIA 51 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JR.html">Biblia Ortodoxă Română Sinodală (2006)</a><a class="location" href="JR.html">IEREMIA 51</a><a class="prev" href="JR50.html">&lt;</a>
<a class="home" href="index.html">=</a>
<a class="next" href="JR52.html">&gt;</a>
</div></div>
<div class="section chapter JR JR51 ron_bor ron " dir="ltr" lang="ron" data-id="JR51" data-nextid="JR52" data-previd="JR50">
<div class="c">51</div>
<div class="p">
<span class="v-num v-1">1&nbsp;</span><span class="v JR51_1" data-id="JR51_1">Aşa zice Domnul: "Iată, voi ridica împotriva Babilonului şi a locuitorilor ţării Caldeii un duh nimicitor.</span>
<span class="v-num v-2">2&nbsp;</span><span class="v JR51_2" data-id="JR51_2">Şi voi trimite la Babilon vânturători, care-l vor vântura şi vor pustii ţara lui, căci în ziua nenorocirii vor năvăli asupra lui din toate părţile.</span>
<span class="v-num v-3">3&nbsp;</span><span class="v JR51_3" data-id="JR51_3">Arcaşul să-şi încordeze arcul împotriva arcaşului şi împotriva celui ce se laudă cu platoşele sale, şi să nu cruţe pe tinerii lui! Nimiciţi toată oştirea lui!</span>
<span class="v-num v-4">4&nbsp;</span><span class="v JR51_4" data-id="JR51_4">Să cadă răniţi de moarte în ţara Caldeilor şi străpunşi pe străzile Babilonului.</span>
<span class="v-num v-5">5&nbsp;</span><span class="v JR51_5" data-id="JR51_5">Căci Iuda şi Israel n-au rămas văduvi de Dumnezeul lor, de Domnul Savaot, şi ţara Caldeilor e plină de păcate înaintea Sfântului lui Israel.</span>
<span class="v-num v-6">6&nbsp;</span><span class="v JR51_6" data-id="JR51_6">Fugiţi din Babilon, şi fiecare să-şi scape viaţa, ca să nu pieriţi pentru fărădelegile lui, căci acesta este timpul răzbunării pentru Domnul, căci El îi va da răsplată.</span>
<span class="v-num v-7">7&nbsp;</span><span class="v JR51_7" data-id="JR51_7">Babilonul a fost în mâna Domnului cupă de aur, care a îmbătat tot pământul; băut-au popoarele din vinul ei şi au înnebunit.</span>
<span class="v-num v-8">8&nbsp;</span><span class="v JR51_8" data-id="JR51_8">Căzut-a fără de veste Babilonul, şi s-a zdrobit. Plângeţi-l şi aduceţi balsam pentru rănile lui, că poate se va vindeca!</span>
<span class="v-num v-9">9&nbsp;</span><span class="v JR51_9" data-id="JR51_9">Am voit să vindecăm Babilonul, dar nu s-a vindecat! Lăsaţi-l şi haideţi să mergem fiecare în ţara noastră, pentru că osânda lui s-a ridicat până la nori şi a ajuns până la cer!</span>
<span class="v-num v-10">10&nbsp;</span><span class="v JR51_10" data-id="JR51_10">Domnul a scos la lumină dreptatea noastră! Veniţi să vestim în Sion fapta Domnului Dumnezeului nostru!</span>
<span class="v-num v-11">11&nbsp;</span><span class="v JR51_11" data-id="JR51_11">Ascuţiţi săgeţile şi vă umpleţi tolbele! Că Domnul a trezit duhul regilor Mediei, pentru că vrea să nimicească Babilonul. Aceasta este răzbunarea Domnului, răzbunarea pentru templul Său.</span>
<span class="v-num v-12">12&nbsp;</span><span class="v JR51_12" data-id="JR51_12">Ridicaţi steagul împotriva zidurilor Babilonului, întăriţi paza, puneţi străjeri, întindeţi curse, căci Domnul a făcut un plan şi a împlinit ceea ce a rostit împotriva locuitorilor Babilonului.</span>
<span class="v-num v-13">13&nbsp;</span><span class="v JR51_13" data-id="JR51_13">O, tu, cel ce locuieşti lângă apele cele mari şi eşti plin de comori, venit-a sfârşitul tău şi măsura lăcomiei tale ţi s-a umplut!</span>
<span class="v-num v-14">14&nbsp;</span><span class="v JR51_14" data-id="JR51_14">Domnul Savaot S-a jurat pe Sine Însuşi şi a zis: "Adevărul grăiesc, că te voi umple de oameni, ca de lăcuste, şi ei vor ridica strigăt de biruinţă".</span>
<span class="v-num v-15">15&nbsp;</span><span class="v JR51_15" data-id="JR51_15">El a făcut pământul cu puterea Sa, a întemeiat lumea cu înţelepciunea Sa şi cu mintea Sa a întins cerurile.</span>
<span class="v-num v-16">16&nbsp;</span><span class="v JR51_16" data-id="JR51_16">La glasul Lui freamătă apele în ceruri şi El ridică nori de la marginile pământului; făureşte fulgerele în mijlocul ploii şi scoate vânturile din vistieriile Sale.</span>
<span class="v-num v-17">17&nbsp;</span><span class="v JR51_17" data-id="JR51_17">Tot omul rătăceşte în ştiinţa sa şi orice argintar se ruşinează de idolul său, căci chipurile turnate de el nu sunt decât minciună; n-au nici o suflare în ele.</span>
<span class="v-num v-18">18&nbsp;</span><span class="v JR51_18" data-id="JR51_18">Aceasta este deşertăciune adevărată, faptă rătăcită şi în vremea pedepsirii lor vor pieri.</span>
<span class="v-num v-19">19&nbsp;</span><span class="v JR51_19" data-id="JR51_19">Dar soarta lui Iacov nu e ca a lor, pentru că Dumnezeul lui este făcătorul a toate, şi Israel este toiagul moştenirii Lui, şi numele Lui este Domnul Savaot.</span>
<span class="v-num v-20">20&nbsp;</span><span class="v JR51_20" data-id="JR51_20">"Ciocan Îmi eşti tu şi armă de război. Cu tine am lovit popoare şi cu tine am stricat regate.</span>
<span class="v-num v-21">21&nbsp;</span><span class="v JR51_21" data-id="JR51_21">Cu tine am lovit cal şi călăreţ şi cu tine am sfărâmat carul şi pe conducătorul lui.</span>
<span class="v-num v-22">22&nbsp;</span><span class="v JR51_22" data-id="JR51_22">Cu tine am lovit bărbat şi femeie, cu tine am bătut tânăr şi bătrân şi cu tine am lovit fecior şi fecioară.</span>
<span class="v-num v-23">23&nbsp;</span><span class="v JR51_23" data-id="JR51_23">Cu tine am lovit păstor şi turmă, cu tine am bătut pe plugar şi boii lui şi cu tine am lovit pe mai-marii ţinuturilor şi pe căpeteniile cetăţilor.</span>
<span class="v-num v-24">24&nbsp;</span><span class="v JR51_24" data-id="JR51_24">Şi voi răsplăti Babilonului şi tuturor locuitorilor Caldeii pentru toate relele ce au făcut ei Sionului sub ochii voştri", zice Domnul.</span>
<span class="v-num v-25">25&nbsp;</span><span class="v JR51_25" data-id="JR51_25">"Iată, Eu sunt împotriva ta, munte al nimicirii, care ai pustiit tot pământul; voi întinde împotriva ta mâna Mea, te voi arunca jos de pe stânci şi te voi face munte dogorit de soare, zice Domnul!</span>
<span class="v-num v-26">26&nbsp;</span><span class="v JR51_26" data-id="JR51_26">Nimeni nu va lua din tine pietre de pus în capul unghiului, nici pietre de temelie, ci veşnic vei fi pustiu", zice Domnul.</span>
<span class="v-num v-27">27&nbsp;</span><span class="v JR51_27" data-id="JR51_27">"Ridicaţi steag pe pământ, trâmbiţaţi cu trâmbiţa printre neamuri, pregătiţi neamurile împotriva lui, chemaţi împotriva lui regatele: Ararat, Mini şi Aşchenaz, puneţi căpetenie împotriva lui şi aduceţi cai ca lăcusta cea grozavă.</span>
<span class="v-num v-28">28&nbsp;</span><span class="v JR51_28" data-id="JR51_28">Înarmaţi împotriva lui neamurile şi pe regii Mediei, căpeteniile provinciilor ei şi pe toate căpeteniile cetăţilor ei şi toată ţara de sub stăpânirea lor.</span>
<span class="v-num v-29">29&nbsp;</span><span class="v JR51_29" data-id="JR51_29">Pământul se cutremură şi se zbuciumă, căci se împlineşte împotriva Babilonului planul Domnului de a face pământul Babilonului pustietate fără locuitori.</span>
<span class="v-num v-30">30&nbsp;</span><span class="v JR51_30" data-id="JR51_30">Cei puternici ai Babilonului au încetat lupta, şed în întăriturile lor; secătuitu-s-a puterea lor şi au ajuns ca femeile; locuinţele lor sunt arse şi zăvoarele sfărâmate.</span>
<span class="v-num v-31">31&nbsp;</span><span class="v JR51_31" data-id="JR51_31">Sol după sol, vestitor după vestitor aleargă să dea de ştire regelui Babilonului că cetatea sa e cuprinsă din toate părţile,</span>
<span class="v-num v-32">32&nbsp;</span><span class="v JR51_32" data-id="JR51_32">Că vadurile sunt luate, bălţile cu stuf arse şi ostaşii loviţi de spaimă".</span>
<span class="v-num v-33">33&nbsp;</span><span class="v JR51_33" data-id="JR51_33">Că aşa zice Domnul Savaot, Dumnezeul lui Israel: "Fiica Babilonului e asemenea unei arii în timpul treieratului: încă puţin şi vine vremea secerişului".</span>
<span class="v-num v-34">34&nbsp;</span><span class="v JR51_34" data-id="JR51_34">"Mâncatu-m-a şi m-a ros Nabucodonosor, regele Babilonului; făcutu-m-a vas gol; înghiţitu-m-a ca un dragon; umplutu-şi-a pântecele cu bunătăţile mele şi m-a aruncat.</span>
<span class="v-num v-35">35&nbsp;</span><span class="v JR51_35" data-id="JR51_35">Ocara mea şi carnea mea cea sfâşiată să fie asupra Babilonului", să zică ceea ce locuieşte în Sion - "şi sângele meu să fie asupra locuitorilor Caldeii", să zică Ierusalimul.</span>
<span class="v-num v-36">36&nbsp;</span><span class="v JR51_36" data-id="JR51_36">De aceea, aşa zice Domnul: "Iată Eu iau apărarea pricinii tale şi te voi răzbuna şi voi seca marea lui Şi canalele lui le voi usca.</span>
<span class="v-num v-37">37&nbsp;</span><span class="v JR51_37" data-id="JR51_37">Babilonul va fi o movilă de dărâmături, adăpost pentru şacali, groază şi batjocură fără locuitori.</span>
<span class="v-num v-38">38&nbsp;</span><span class="v JR51_38" data-id="JR51_38">Ei toţi vor mugi ca nişte lei şi vor mârâi ca nişte pui de leu.</span>
<span class="v-num v-39">39&nbsp;</span><span class="v JR51_39" data-id="JR51_39">În vremea aprinderii lor le voi face ospăţ şi-i voi adăpa, ca să se veselească şi să doarmă somnul de veci şi să nu se mai trezească, zice Domnul.</span>
<span class="v-num v-40">40&nbsp;</span><span class="v JR51_40" data-id="JR51_40">Îi voi coborî ca pe nişte miei la junghiere, ca pe nişte berbeci şi ţapi.</span>
<span class="v-num v-41">41&nbsp;</span><span class="v JR51_41" data-id="JR51_41">Cum a fost luat Şisac! Cum a fost cucerit acela a cărui slavă umplea tot pământul! Cum a ajuns Babilonul spaimă printre neamuri!</span>
<span class="v-num v-42">42&nbsp;</span><span class="v JR51_42" data-id="JR51_42">S-a ridicat marea împotriva Babilonului şi acesta e acoperit de mulţimea valurilor.</span>
<span class="v-num v-43">43&nbsp;</span><span class="v JR51_43" data-id="JR51_43">Cetăţile lui au ajuns pustii, pământul lui sec, ţinut unde nu locuieşte nici un om şi pe unde nu trece fiu de om.</span>
<span class="v-num v-44">44&nbsp;</span><span class="v JR51_44" data-id="JR51_44">Voi pedepsi pe Bel în Babilon şi voi smulge din gura lui cele înghiţite de el; popoarele nu se vor mai îngrămădi spre el de acum înainte. Dar zidurile Babilonului au şi căzut.</span>
<span class="v-num v-45">45&nbsp;</span><span class="v JR51_45" data-id="JR51_45">Ieşi din mijlocul lor, poporul Meu, şi fiecare să-şi scape viaţa de flacăra mâniei Domnului.</span>
<span class="v-num v-46">46&nbsp;</span><span class="v JR51_46" data-id="JR51_46">Să nu slăbească inima voastră şi să nu vă temeţi de zvonul care se va auzi în ţară; căci anul acesta va veni un zvon, iar în anul următor altul şi pe pământ va fi silnicie; tiran peste tiran se va scula.</span>
<span class="v-num v-47">47&nbsp;</span><span class="v JR51_47" data-id="JR51_47">De aceea iată vin zile când voi pedepsi pe idolii Babilonului şi toată ţara lui va fi ruşinată, toţi cei loviţi ai lui vor cădea în mijlocul lui.</span>
<span class="v-num v-48">48&nbsp;</span><span class="v JR51_48" data-id="JR51_48">Atunci cerul şi pământul şi tot ce cuprind ele vor striga de bucurie împotriva Babilonului, căci vin asupra lui pustiitorii de la miazănoapte, zice Domnul.</span>
<span class="v-num v-49">49&nbsp;</span><span class="v JR51_49" data-id="JR51_49">Cum Babilonul a dobândit şi a zdrobit pe Israeliţi, aşa vor fi doborâţi şi zdrobiţi în Babilon locuitorii pământului lui.</span>
<span class="v-num v-50">50&nbsp;</span><span class="v JR51_50" data-id="JR51_50">Cei scăpaţi de sabie, plecaţi, nu vă opriţi, aduceţi-vă aminte din depărtare de Domnul şi să-şi găsească Ierusalimul loc în inima voastră.</span>
<span class="v-num v-51">51&nbsp;</span><span class="v JR51_51" data-id="JR51_51">Ne ruşinam când auzeam ocara, şi necinstea acoperea obrazul nostru, când străinii au venit în locul cel sfânt al templului Domnului;</span>
<span class="v-num v-52">52&nbsp;</span><span class="v JR51_52" data-id="JR51_52">Dar în schimb iată vin zile, zice Domnul, când voi pedepsi idolii lui şi tot pământul lui va fi plin de gemetele celor ce sunt ucişi.</span>
<span class="v-num v-53">53&nbsp;</span><span class="v JR51_53" data-id="JR51_53">De s-ar ridica Babilonul până la cer şi de şi-ar întări întru înălţime cetatea sa, tot vor veni din porunca Mea pustiitorii, zice Domnul.</span>
<span class="v-num v-54">54&nbsp;</span><span class="v JR51_54" data-id="JR51_54">Ascultaţi ţipătul care se ridică din Babilon şi uriaşa trosnitură din Caldeea!</span>
<span class="v-num v-55">55&nbsp;</span><span class="v JR51_55" data-id="JR51_55">Că Domnul va pustii Babilonul şi va pune capăt glasului celui mândru al lui. Suna-vor valurile lor, ca apele cele mari, răsuna-va glasul lor.</span>
<span class="v-num v-56">56&nbsp;</span><span class="v JR51_56" data-id="JR51_56">Căci pustiitorul va veni asupra lui, asupra Babilonului, şi apărătorii lui vor fi luaţi şi arcurile lor vor fi sfărâmate, că Domnul Dumnezeul răsplătirilor va da fiecăruia plata cuvenită.</span>
<span class="v-num v-57">57&nbsp;</span><span class="v JR51_57" data-id="JR51_57">Voi îmbăta pe mai-marii lui şi pe înţelepţii iui, pe căpeteniile ţinuturilor lui şi pe căpeteniile cetăţilor lui şi pe ostaşii lui şi vor dormi somnul de veci şi nu se vor mai trezi, zice Domnul, al Cărui nume e Domnul Savaot".</span>
<span class="v-num v-58">58&nbsp;</span><span class="v JR51_58" data-id="JR51_58">Aşa zice Domnul Savaot: "Zidurile cele groase ale Babilonului le voi dărâma până la temelie şi porţile lui cele înalte vor fi arse cu foc. Aşadar în deşert s-au trudit popoarele şi neamurile au muncit pentru foc".</span>
<span class="v-num v-59">59&nbsp;</span><span class="v JR51_59" data-id="JR51_59">Cuvântul pe care proorocul Ieremia l-a încredinţat lui Seraia, fiului Neria, fiul lui Maaseia, când acesta a plecat la Babilon cu Sedechia, regele lui Iuda, în anul al patrulea al domniei lui; Seraia era mare cămăraş.</span>
<span class="v-num v-60">60&nbsp;</span><span class="v JR51_60" data-id="JR51_60">Atunci a scris Ieremia într-o carte toate nenorocirile care trebuia să vină asupra Babilonului.</span>
<span class="v-num v-61">61&nbsp;</span><span class="v JR51_61" data-id="JR51_61">Şi a zis Ieremia către Seraia: "Când vei ajunge la Babilon, caută să citeşti toate cuvintele acestea şi să zici:</span>
<span class="v-num v-62">62&nbsp;</span><span class="v JR51_62" data-id="JR51_62">"Doamne, Tu ai grăit de locul acesta că-l vei pierde aşa încât să nu rămână într-însul nici om, nici animal, ci să fie pustietate veşnică".</span>
<span class="v-num v-63">63&nbsp;</span><span class="v JR51_63" data-id="JR51_63">Şi după ce vei isprăvi de citit cartea aceasta, leagă o piatră de ea şi arunc-o în mijlocul Eufratului şi zi:</span>
<span class="v-num v-64">64&nbsp;</span><span class="v JR51_64" data-id="JR51_64">"Aşa se va cufunda Babilonul şi nu se va mai ridica din acea nenorocire pe care o voi aduce asupra lui şi se va istovi". Până aici este vorbirea lui Ieremia.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JR50.html">&lt;</a>
<a class="home" href="index.html">=</a>
<a class="next" href="JR52.html">&gt;</a>
</div></div>
</body>
</html>