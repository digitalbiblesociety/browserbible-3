<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FACEREA ÎNTÂIA CARTE A LUI MOISE 7 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="GN.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="GN.html">FACEREA ÎNTÂIA CARTE A LUI MOISE 7</a><a class="prev" href="GN6.html">&lt;</a>
<a class="home" href="index.html">=</a>
<a class="next" href="GN8.html">&gt;</a>
</div></div>
<div class="section chapter GN GN7 ron_roa ron " dir="ltr" lang="ro" data-id="GN7" data-nextid="GN8" data-previd="GN6">
<div class="c">7</div>
<div class="p">
<span class="v-num v-1">1&nbsp;</span><span class="v GN7_1" data-id="GN7_1">Şi Domnul Dumnezeu i-a zis lui Noe: "Intră în corabie, tu şi toată casa ta , căci pe tine te-am văzut că eşti drept înaintea Mea în neamul acesta.</span>
<span class="v-num v-2">2&nbsp;</span><span class="v GN7_2" data-id="GN7_2">Din toate animalele curate vei lua cu tine câte şapte perechi, parte bărbătească şi parte femeiască, iar din animalele necurate câte o pereche, parte bărbătească şi parte femeiască.</span>
<span class="v-num v-3">3&nbsp;</span><span class="v GN7_3" data-id="GN7_3">De asemenea, din păsările cerului cele curate să iei câte şapte perechi, parte bărbătească şi parte femeiască, iar din toate păsările cele necurate, câte o pereche, parte bărbătească şi parte femeiască, ca să le păstrezi lor soiul pe faţa'ntregului pământ.</span>
<span class="v-num v-4">4&nbsp;</span><span class="v GN7_4" data-id="GN7_4">Căci încă şapte zile, şi Eu voi face să plouă pe pământ timp de patruzeci de zile şi patruzeci de nopţi şi voi pierde de pe faţa pământului toate fiinţele pe care le-am făcut".</span>
<span class="v-num v-5">5&nbsp;</span><span class="v GN7_5" data-id="GN7_5">Şi a făcut Noe toate câte i-a poruncit Domnul Dumnezeu.</span>
<span class="v-num v-6">6&nbsp;</span><span class="v GN7_6" data-id="GN7_6">Iar Noe era de şase sute de ani când a venit potopul - apele - asupra pământului.</span>
<span class="v-num v-7">7&nbsp;</span><span class="v GN7_7" data-id="GN7_7">Şi Noe şi fiii săi şi femeia sa şi femeile fiilor săi au intrat în corabie ca să scape de apele potopului.</span>
<span class="v-num v-8">8&nbsp;</span><span class="v GN7_8" data-id="GN7_8">Şi din păsările curate şi din păsările necurate şi din dobitoacele curate şi din dobitoacele necurate şi din fiare şi din toate cele ce se târăsc pe pământ,</span>
<span class="v-num v-9">9&nbsp;</span><span class="v GN7_9" data-id="GN7_9">parte bărbătească şi parte femeiască, două câte două au intrat cu Noe în corabie, aşa cum Dumnezeu îi poruncise lui.</span>
<span class="v-num v-10">10&nbsp;</span><span class="v GN7_10" data-id="GN7_10">Şi a fost că după cele şapte zile au venit apele potopului asupra pământului.</span>
<span class="v-num v-11">11&nbsp;</span><span class="v GN7_11" data-id="GN7_11">În anul şase sute al vieţii lui Noe, în luna a doua, în ziua a douăzeci şi şaptea a lunii, în chiar ziua aceea s'au desfăcut toate izvoarele adâncului celui mare şi jgheaburile cerului s'au deschis;</span>
<span class="v-num v-12">12&nbsp;</span><span class="v GN7_12" data-id="GN7_12">şi a plouat pe pământ timp de patruzeci de zile şi patruzeci de nopţi.</span>
<span class="v-num v-13">13&nbsp;</span><span class="v GN7_13" data-id="GN7_13">În chiar ziua aceea a intrat Noe în corabie, precum şi Sem, Ham şi Iafet, fiii lui Noe, femeia lui Noe şi cele trei femei ale fiilor săi.</span>
<span class="v-num v-14">14&nbsp;</span><span class="v GN7_14" data-id="GN7_14">Şi toate fiarele după fel şi toate dobitoacele după fel şi toate târâtoarele ce se târăsc pe pământ după fel şi toate înaripatele după fel</span>
<span class="v-num v-15">15&nbsp;</span><span class="v GN7_15" data-id="GN7_15">au intrat la Noe în corabie, două câte două din tot trupul care are'n el suflare de viaţă.</span>
<span class="v-num v-16">16&nbsp;</span><span class="v GN7_16" data-id="GN7_16">Şi cele ce-au intrat - o parte bărbătească şi-o parte femeiască din tot trupul - au intrat precum îi poruncise Dumnezeu lui Noe. Şi Domnul Dumnezeu i-a închis corabia pe dinafară.</span>
<span class="v-num v-17">17&nbsp;</span><span class="v GN7_17" data-id="GN7_17">Şi a fost potopul pe pământ timp de patruzeci de zile şi patruzeci de nopţi; şi apele au crescut şi au ridicat corabia şi ea s'a înălţat deasupra pământului.</span>
<span class="v-num v-18">18&nbsp;</span><span class="v GN7_18" data-id="GN7_18">Şi s'au înstăpânit apele şi-au tot crescut pe pământ; şi corabia se purta pe deasupra apelor.</span>
<span class="v-num v-19">19&nbsp;</span><span class="v GN7_19" data-id="GN7_19">Şi-atât de mult s'au înstăpânit apele pe pământ, încât toţi munţii cei înalţi care erau sub cer s'au acoperit;</span>
<span class="v-num v-20">20&nbsp;</span><span class="v GN7_20" data-id="GN7_20">cu cincisprezece coţi s'a ridicat apa deasupră-le şi toţi munţii cei înalţi s'au acoperit.</span>
<span class="v-num v-21">21&nbsp;</span><span class="v GN7_21" data-id="GN7_21">Şi a murit tot trupul ce se mişca pe pământ: păsările, dobitoacele, fiarele, toate vietăţile ce mişună pe pământ, şi toţi oamenii;</span>
<span class="v-num v-22">22&nbsp;</span><span class="v GN7_22" data-id="GN7_22">toate cele ce aveau în nări suflare de viaţă, toate cele ce erau pe pământ uscat, toate au murit.</span>
<span class="v-num v-23">23&nbsp;</span><span class="v GN7_23" data-id="GN7_23">Şi s'a stins toată fiinţa ce se afla pe faţa'ntregului pământ, de la om pân' la dobitoc şi pân' la târâtoare şi pân' la păsările cerului, toate s'au stins de pe pământ; şi n'a rămas decât Noe şi ce era cu el în corabie.</span>
<span class="v-num v-24">24&nbsp;</span><span class="v GN7_24" data-id="GN7_24">Iar apa a tot crescut pe pământ vreme de o sută cincizeci de zile.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="GN6.html">&lt;</a>
<a class="home" href="index.html">=</a>
<a class="next" href="GN8.html">&gt;</a>
</div></div>
</body>
</html>