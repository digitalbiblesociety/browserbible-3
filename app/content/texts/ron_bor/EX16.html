<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEȘIREA 16 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EX.html">Biblia Ortodoxă Română Sinodală (2006)</a><a class="location" href="EX.html">IEȘIREA 16</a><a class="prev" href="EX15.html">&lt;</a>
<a class="home" href="index.html">=</a>
<a class="next" href="EX17.html">&gt;</a>
</div></div>
<div class="section chapter EX EX16 ron_bor ron " dir="ltr" lang="ro" data-id="EX16" data-nextid="EX17" data-previd="EX15">
<div class="c">16</div>
<div class="p">
<span class="v-num v-1">1&nbsp;</span><span class="v EX16_1" data-id="EX16_1">Plecând apoi din Elim, a venit toată obştea fiilor lui Israel în pustia Sin, câre este între Elim şi între Sinai, în ziua a cincisprezecea a lunii a doua, după ieşirea din Egipt.</span>
<span class="v-num v-2">2&nbsp;</span><span class="v EX16_2" data-id="EX16_2">În pustia aceasta toată obştea fiilor lui Israel a cârtit împotriva lui Moise şi Aaron.</span>
<span class="v-num v-3">3&nbsp;</span><span class="v EX16_3" data-id="EX16_3">Şi au zis către ei fiii lui Israel: "Mai bine muream bătuţi de Domnul în pământul Egiptului, când şedeam împrejurul căldărilor cu carne şi mâncam pâine de ne săturam! Dar voi ne-aţi adus în pustia aceasta, ca toată obştea aceasta să moară de foame".</span>
<span class="v-num v-4">4&nbsp;</span><span class="v EX16_4" data-id="EX16_4">Domnul însă a zis către Moise: "Iată Eu le voi ploua pâine din cer. Să iasă dar poporul şi să adune în fiecare zi cât trebuie pentru o zi, ca să-l încerc dacă va umbla sau nu după legea Mea.</span>
<span class="v-num v-5">5&nbsp;</span><span class="v EX16_5" data-id="EX16_5">Iar în ziua a şasea să adune de două ori mai mult decât adunau în celelalte zile, pentru o zi".</span>
<span class="v-num v-6">6&nbsp;</span><span class="v EX16_6" data-id="EX16_6">Atunci au zis Moise şi Aaron către toată adunarea fiilor lui Israel: "Diseară veţi cunoaşte că Domnul v-a scos din pământul Egiptului.</span>
<span class="v-num v-7">7&nbsp;</span><span class="v EX16_7" data-id="EX16_7">Şi dimineaţă veţi vedea slava Domnului, că El a auzit cârtirea voastră împotriva lui Dumnezeu; iar noi ce suntem de cârtiţi împotriva noastră?"</span>
<span class="v-num v-8">8&nbsp;</span><span class="v EX16_8" data-id="EX16_8">Şi a mai zis Moise: "Când Domnul vă va da diseară carne să mâncaţi şi dimineaţă pâine să vă săturaţi, din aceea veri afla că a auzit Domnul cârtirea ce aţi ridicat asupra Lui. Căci noi ce suntem? Cârtirea voastră nu este împotriva noastră, ci împotriva lui Dumnezeu".</span>
<span class="v-num v-9">9&nbsp;</span><span class="v EX16_9" data-id="EX16_9">Apoi a zis Moise către Aaron: "Spune la toată adunarea fiilor lui Israel: Apropiaţi-vă înaintea lui Dumnezeu, că a auzit cârtirea voastră!"</span>
<span class="v-num v-10">10&nbsp;</span><span class="v EX16_10" data-id="EX16_10">Iar când vorbea Aaron către toată adunarea fiilor lui Israel, au căutat ei spre pustie şi iată slava Domnului s-a arătat în nor.</span>
<span class="v-num v-11">11&nbsp;</span><span class="v EX16_11" data-id="EX16_11">Şi a grăit Domnul cu Moise şi a zis:</span>
<span class="v-num v-12">12&nbsp;</span><span class="v EX16_12" data-id="EX16_12">"Am auzit cârtirea fiilor lui Israel. Spune-le dar: Diseară carne veţi mânca, iar dimineaţă vă veţi sătura de pâine şi veţi cunoaşte că Eu, Domnul, sunt Dumnezeul vostru".</span>
<span class="v-num v-13">13&nbsp;</span><span class="v EX16_13" data-id="EX16_13">Iar, dacă s-a făcut seară, au venit prepeliţe şi au acoperit tabăra, iar dimineaţa, după ce s-a luat roua dimprejurul taberei,</span>
<span class="v-num v-14">14&nbsp;</span><span class="v EX16_14" data-id="EX16_14">Iată, se afla pe faţa pustiei ceva mărunt, ca nişte grăunţe, şi albicios, ca grindina pe pământ.</span>
<span class="v-num v-15">15&nbsp;</span><span class="v EX16_15" data-id="EX16_15">Şi văzând fiii lui Israel, au zis unii către alţii: "Ce e asta?" Că nu ştiau ce e. Iar Moise le-a zis: "Aceasta e pâinea pe care v-o dă Dumnezeu să o mâncaţi.</span>
<span class="v-num v-16">16&nbsp;</span><span class="v EX16_16" data-id="EX16_16">Iată ce a poruncit Domnul: Adunaţi fiecare cât să vă ajungă de mâncat; câte un omer de om, după numărul sufletelor voastre; fiecare câţi are în cort, atâtea omere să adune!"</span>
<span class="v-num v-17">17&nbsp;</span><span class="v EX16_17" data-id="EX16_17">Şi au făcut aşa fiii lui Israel; au adunat unii mai mult, alţii mai puţin;</span>
<span class="v-num v-18">18&nbsp;</span><span class="v EX16_18" data-id="EX16_18">Dar măsurând cu omerul, nici celui ce adunase mult n-a prisosit, nici celui ce adunase puţin n-a lipsit, ci fiecare, cât era deajuns la cei ce erau cu sine, atât a adunat.</span>
<span class="v-num v-19">19&nbsp;</span><span class="v EX16_19" data-id="EX16_19">Zis-a iarăşi Moise către ei: "Nimeni să nu lase din aceasta pe a doua zi".</span>
<span class="v-num v-20">20&nbsp;</span><span class="v EX16_20" data-id="EX16_20">Dar ei n-au ascultat pe Moise, ci unii au lăsat din aceasta pe a doua zi; dar a făcut viermi şi s-a stricat. Şi s-a mâniat pe ei Moise.</span>
<span class="v-num v-21">21&nbsp;</span><span class="v EX16_21" data-id="EX16_21">Fiecare aduna mană dimineaţa cât îi trebuia pentru mâncat în ziua aceea, căci, dacă se înfierbânta soarele, ceea ce rămânea se topea.</span>
<span class="v-num v-22">22&nbsp;</span><span class="v EX16_22" data-id="EX16_22">Iar în ziua a şasea adunară de două ori mai multă: câte două omere de fiecare. Şi au venit toate căpeteniile adunării să-l înştiinţeze pe Moise.</span>
<span class="v-num v-23">23&nbsp;</span><span class="v EX16_23" data-id="EX16_23">Iar Moise le-a zis: "Iată ce a zis Domnul: Mâine e odihnă, odihna cea sfântă în cinstea Domnului; ce trebuie copt coaceţi, ce trebuie fiert, fierbeţi astăzi, şi ce va rămâne, păstraţi pe a doua zi!"</span>
<span class="v-num v-24">24&nbsp;</span><span class="v EX16_24" data-id="EX16_24">Şi au lăsat din acestea până dimineaţa, după cum le poruncise Moise, şi nu s-au stricat nici n-au făcut viermi.</span>
<span class="v-num v-25">25&nbsp;</span><span class="v EX16_25" data-id="EX16_25">Apoi a zis Moise: "Mâncaţi aceasta astăzi, că astăzi este odihna în cinstea Domnului şi nu veţi găsi de aceasta astăzi pe câmp.</span>
<span class="v-num v-26">26&nbsp;</span><span class="v EX16_26" data-id="EX16_26">Şase zile să adunaţi, iar ziua a şaptea este zi de odihnă şi nu veţi afla din ea în această zi".</span>
<span class="v-num v-27">27&nbsp;</span><span class="v EX16_27" data-id="EX16_27">Dar unii din popor au ieşit să adune şi în ziua a şaptea şi n-au găsit.</span>
<span class="v-num v-28">28&nbsp;</span><span class="v EX16_28" data-id="EX16_28">Atunci Domnul a zis către Moise: "Până când nu veţi voi să ascultaţi de poruncile Mele şi de învăţăturile Mele?</span>
<span class="v-num v-29">29&nbsp;</span><span class="v EX16_29" data-id="EX16_29">Vedeţi că Domnul v-a dat ziua aceasta de odihnă şi de aceea vă dă El în ziua a şasea şi pâine pentru două zile; rămâneţi fiecare în casele voastre şi nimeni să nu iasă de la locul său în ziua a şaptea".</span>
<span class="v-num v-30">30&nbsp;</span><span class="v EX16_30" data-id="EX16_30">Şi s-a odihnit poporul în ziua a şaptea.</span>
<span class="v-num v-31">31&nbsp;</span><span class="v EX16_31" data-id="EX16_31">Casa lui Israel i-a pus numele mană şi aceasta era albă, ca sămânţa de coriandru, iar la gust ca turta cu miere.</span>
<span class="v-num v-32">32&nbsp;</span><span class="v EX16_32" data-id="EX16_32">După aceea Moise a zis: "Iată ce porunceşte Domnul: Umpleţi cu mană un omer, ca să se păstreze în viitor urmaşilor voştri, ca să vadă pâinea cu care v-am hrănit Eu în pustie, după ce v-am scos din ţara Egiptului".</span>
<span class="v-num v-33">33&nbsp;</span><span class="v EX16_33" data-id="EX16_33">Iar către Aaron a zis Moise: "Ia un vas de aur şi toarnă în el un omer plin cu mană şi pune-l înaintea Domnului, ca să se păstreze în viitor pentru urmaşii voştri!"</span>
<span class="v-num v-34">34&nbsp;</span><span class="v EX16_34" data-id="EX16_34">Şi l-a pus Aaron înaintea chivotului mărturiei, ca să se păstreze, cum poruncise Domnul lui Moise.</span>
<span class="v-num v-35">35&nbsp;</span><span class="v EX16_35" data-id="EX16_35">Iar fiii lui Israel au mâncat mană patruzeci de ani, până ce au ajuns în tară locuită; până ce au ajuns în hotarele pământului Canaan au mâncat mană.</span>
<span class="v-num v-36">36&nbsp;</span><span class="v EX16_36" data-id="EX16_36">Iar omerul este a zecea parte dintr-o efă.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EX15.html">&lt;</a>
<a class="home" href="index.html">=</a>
<a class="next" href="EX17.html">&gt;</a>
</div></div>
</body>
</html>