<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>LUCA 6 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="LK.html">Biblia Ortodoxă Română Sinodală (2006)</a><a class="location" href="LK.html">LUCA 6</a><a class="prev" href="LK5.html">&lt;</a>
<a class="home" href="index.html">=</a>
<a class="next" href="LK7.html">&gt;</a>
</div></div>
<div class="section chapter LK LK6 ron_bor ron " dir="ltr" lang="ro" data-id="LK6" data-nextid="LK7" data-previd="LK5">
<div class="c">6</div>
<div class="p">
<span class="v-num v-1">1&nbsp;</span><span class="v LK6_1" data-id="LK6_1">Într-o sâmbătă, a doua după Paşti, Iisus mergea prin semănături şi ucenicii Lui smulgeau spice, le frecau cu mâinile şi mâncau.</span>
<span class="v-num v-2">2&nbsp;</span><span class="v LK6_2" data-id="LK6_2">Dar unii dintre farisei au zis: De ce faceţi ce nu se cade a face sâmbăta?</span>
<span class="v-num v-3">3&nbsp;</span><span class="v LK6_3" data-id="LK6_3">Şi Iisus, răspunzând, a zis către ei: Oare n-aţi citit ce a făcut David, când a flămânzit el şi cei ce erau cu el?</span>
<span class="v-num v-4">4&nbsp;</span><span class="v LK6_4" data-id="LK6_4">Cum a intrat în casa lui Dumnezeu şi a luat pâinile punerii înainte şi a mâncat şi a dat şi însoţitorilor săi, din ele, pe care nu se cuvine să le mănânce decât numai preoţii?</span>
<span class="v-num v-5">5&nbsp;</span><span class="v LK6_5" data-id="LK6_5">Şi le zicea: Fiul Omului este Domn şi al sâmbetei.</span>
<span class="v-num v-6">6&nbsp;</span><span class="v LK6_6" data-id="LK6_6">Iar în altă sâmbătă, a intrat El în sinagogă şi învăţa. Şi era acolo un om a cărui mână dreaptă era uscată.</span>
<span class="v-num v-7">7&nbsp;</span><span class="v LK6_7" data-id="LK6_7">Dar cărturarii şi fariseii Îl pândeau de-l va vindeca sâmbăta, ca să-I găsească vină.</span>
<span class="v-num v-8">8&nbsp;</span><span class="v LK6_8" data-id="LK6_8">Însă El ştia gândurile lor şi a zis omului care avea mâna uscată: Scoală-te şi stai la mijloc. El s-a sculat şi a stat.</span>
<span class="v-num v-9">9&nbsp;</span><span class="v LK6_9" data-id="LK6_9">Atunci Iisus a zis către ei: Vă întreb pe voi, ce se cade sâmbăta: a face bine sau a face rău? A scăpa un suflet sau a-l pierde?</span>
<span class="v-num v-10">10&nbsp;</span><span class="v LK6_10" data-id="LK6_10">Şi privind împrejur pe toţi aceştia, i-a zis: Întinde mâna ta. Iar el a făcut aşa şi mâna lui s-a făcut sănătoasă, ca şi cealaltă.</span>
<span class="v-num v-11">11&nbsp;</span><span class="v LK6_11" data-id="LK6_11">Ei însă s-au umplut de mânie şi vorbeau unii cu alţii ce să facă cu Iisus.</span>
<span class="v-num v-12">12&nbsp;</span><span class="v LK6_12" data-id="LK6_12">Şi în zilele acelea, Iisus a ieşit la munte ca să Se roage şi a petrecut noaptea în rugăciune către Dumnezeu.</span>
<span class="v-num v-13">13&nbsp;</span><span class="v LK6_13" data-id="LK6_13">Şi când s-a făcut ziuă, a chemat la Sine pe ucenicii Săi şi a ales dintre ei doisprezece, pe care i-a numit Apostoli.</span>
<span class="v-num v-14">14&nbsp;</span><span class="v LK6_14" data-id="LK6_14">Pe Simon, căruia i-a zis Petru, şi pe Andrei, fratele lui, şi pe Iacov, şi pe Ioan, şi pe Filip, şi pe Vartolomeu,</span>
<span class="v-num v-15">15&nbsp;</span><span class="v LK6_15" data-id="LK6_15">Şi pe Matei, şi pe Toma, şi pe Iacov al lui Alfeu şi pe Simon numit Zilotul,</span>
<span class="v-num v-16">16&nbsp;</span><span class="v LK6_16" data-id="LK6_16">Şi pe Iuda al lui Iacov şi pe Iuda Iscarioteanul, care s-a făcut trădător.</span>
<span class="v-num v-17">17&nbsp;</span><span class="v LK6_17" data-id="LK6_17">Şi coborând împreună cu ei, a stat în loc şes, El şi mulţime multă de ucenici ai Săi şi mulţime mare de popor din toată Iudeea, din Ierusalim şi de pe ţărmul Tirului şi al Sidonului, care veniseră ca să-L asculte şi să se vindece de bolile lor.</span>
<span class="v-num v-18">18&nbsp;</span><span class="v LK6_18" data-id="LK6_18">Şi cei chinuiţi de duhuri necurate se vindecau.</span>
<span class="v-num v-19">19&nbsp;</span><span class="v LK6_19" data-id="LK6_19">Şi toată mulţimea căuta să se atingă de El că putere ieşea din El şi-i vindeca pe toţi.</span>
<span class="v-num v-20">20&nbsp;</span><span class="v LK6_20" data-id="LK6_20">Şi El, ridicându-Şi ochii spre ucenicii Săi, zicea: Fericiţi voi cei săraci, că a voastră este împărăţia lui Dumnezeu.</span>
<span class="v-num v-21">21&nbsp;</span><span class="v LK6_21" data-id="LK6_21">Fericiţi voi care flămânziţi acum, că vă veţi sătura. Fericiţi cei ce plângeţi acum, că veţi râde.</span>
<span class="v-num v-22">22&nbsp;</span><span class="v LK6_22" data-id="LK6_22">Fericiţi veţi fi când oamenii vă vor urî pe voi şi vă vor izgoni dintre ei, şi vă vor batjocori şi vor lepăda numele voastre ca rău din pricina Fiului Omului.</span>
<span class="v-num v-23">23&nbsp;</span><span class="v LK6_23" data-id="LK6_23">Bucuraţi-vă în ziua aceea şi vă veseliţi, că, iată, plata voastră multă este în cer; pentru că tot aşa făceau proorocilor părinţii lor.</span>
<span class="v-num v-24">24&nbsp;</span><span class="v LK6_24" data-id="LK6_24">Dar vai vouă bogaţilor, că vă luaţi pe pământ mângâierea voastră.</span>
<span class="v-num v-25">25&nbsp;</span><span class="v LK6_25" data-id="LK6_25">Vai vouă celor ce sunteţi sătui acum, că veţi flămânzi. Vai vouă celor ce astăzi râdeţi, că veţi plânge şi vă veţi tângui.</span>
<span class="v-num v-26">26&nbsp;</span><span class="v LK6_26" data-id="LK6_26">Vai vouă când toţi oamenii vă vor vorbi de bine. Căci tot aşa făceau proorocilor mincinoşi părinţii lor.</span>
<span class="v-num v-27">27&nbsp;</span><span class="v LK6_27" data-id="LK6_27">Iar vouă celor ce ascultaţi vă spun: Iubiţi pe vrăjmaşii voştri, faceţi bine celor ce vă urăsc pe voi;</span>
<span class="v-num v-28">28&nbsp;</span><span class="v LK6_28" data-id="LK6_28">Binecuvântaţi pe cei ce vă blestemă, rugaţi-vă pentru cei ce vă fac necazuri.</span>
<span class="v-num v-29">29&nbsp;</span><span class="v LK6_29" data-id="LK6_29">Celui ce te loveşte peste obraz, întoarce-i şi pe celălalt; pe cel ce-ţi ia haina, nu-l împiedica să-ţi ia şi cămaşa;</span>
<span class="v-num v-30">30&nbsp;</span><span class="v LK6_30" data-id="LK6_30">Oricui îţi cere, dă-i; şi de la cel care ia lucrurile tale, nu cere înapoi.</span>
<span class="v-num v-31">31&nbsp;</span><span class="v LK6_31" data-id="LK6_31">Şi precum voiţi să vă facă vouă oamenii, faceţi-le şi voi asemenea;</span>
<span class="v-num v-32">32&nbsp;</span><span class="v LK6_32" data-id="LK6_32">Şi dacă iubiţi pe cei ce vă iubesc, ce răsplată puteţi avea? Căci şi păcătoşii iubesc pe cei ce îi iubesc pe ei.</span>
<span class="v-num v-33">33&nbsp;</span><span class="v LK6_33" data-id="LK6_33">Şi dacă faceţi bine celor ce vă fac vouă bine, ce mulţumire puteţi avea? Că şi păcătoşii acelaşi lucru fac.</span>
<span class="v-num v-34">34&nbsp;</span><span class="v LK6_34" data-id="LK6_34">Şi dacă daţi împrumut celor de la care nădăjduiţi să luaţi înapoi, ce mulţumire puteţi avea? Că şi păcătoşii dau cu împrumut păcătoşilor, ca să primească înapoi întocmai.</span>
<span class="v-num v-35">35&nbsp;</span><span class="v LK6_35" data-id="LK6_35">Ci iubiţi pe vrăjmaşii voştri şi faceţi bine şi daţi cu împrumut, fără să nădăjduiţi nimic în schimb, şi răsplata voastră va fi multă şi veţi fi fiii Celui Preaînalt, că El este bun cu cei nemulţumitori şi răi.</span>
<span class="v-num v-36">36&nbsp;</span><span class="v LK6_36" data-id="LK6_36">Fiţi milostivi, precum şi Tatăl vostru este milostiv.</span>
<span class="v-num v-37">37&nbsp;</span><span class="v LK6_37" data-id="LK6_37">Nu judecaţi şi nu veţi fi judecaţi; nu osândiţi şi nu veţi fi osândiţi; iertaţi şi veţi fi iertaţi.</span>
<span class="v-num v-38">38&nbsp;</span><span class="v LK6_38" data-id="LK6_38">Daţi şi se va da. Turna-vor în sânul vostru o măsură bună, îndesată, clătinată şi cu vârf, căci cu ce măsură veţi măsura, cu aceeaşi vi se va măsura.</span>
<span class="v-num v-39">39&nbsp;</span><span class="v LK6_39" data-id="LK6_39">Şi le-a spus şi pildă: Poate orb pe orb să călăuzească? Nu vor cădea amândoi în groapă?</span>
<span class="v-num v-40">40&nbsp;</span><span class="v LK6_40" data-id="LK6_40">Nu este ucenic mai presus decât învăţătorul său; dar orice ucenic desăvârşit va fi ca învăţătorul său.</span>
<span class="v-num v-41">41&nbsp;</span><span class="v LK6_41" data-id="LK6_41">De ce vezi paiul din ochiul fratelui tău, iar bârna din ochiul tău nu o iei în seamă?</span>
<span class="v-num v-42">42&nbsp;</span><span class="v LK6_42" data-id="LK6_42">Sau cum poţi să zici fratelui tău: Frate, lasă să scot paiul din ochiul tău, nevăzând bârna care este în ochiul tău? Făţarnice, scoate mai întâi bârna din ochiul tău şi atunci vei vedea să scoţi paiul din ochiul fratelui tău.</span>
<span class="v-num v-43">43&nbsp;</span><span class="v LK6_43" data-id="LK6_43">Căci nu este pom bun care să facă roade rele şi, iarăşi, nici pom rău care să facă roade bune.</span>
<span class="v-num v-44">44&nbsp;</span><span class="v LK6_44" data-id="LK6_44">Căci fiecare pom se cunoaşte după roadele lui. Că nu se adună smochine din mărăcini şi nici nu se culeg struguri din spini.</span>
<span class="v-num v-45">45&nbsp;</span><span class="v LK6_45" data-id="LK6_45">Omul bun, din vistieria cea bună a inimii sale, scoate cele bune, pe când omul rău, din vistieria cea rea a inimii lui, scoate cele rele. Căci din prisosul inimii grăieşte gura lui.</span>
<span class="v-num v-46">46&nbsp;</span><span class="v LK6_46" data-id="LK6_46">Şi pentru ce Mă chemaţi: Doamne, Doamne, şi nu faceţi ce vă spun?</span>
<span class="v-num v-47">47&nbsp;</span><span class="v LK6_47" data-id="LK6_47">Oricine vine la Mine şi aude cuvintele Mele şi le face, vă voi arăta cu cine se aseamănă:</span>
<span class="v-num v-48">48&nbsp;</span><span class="v LK6_48" data-id="LK6_48">Asemenea este unui om care, zidindu-şi casă, a săpat, a adâncit şi i-a pus temelia pe piatră, şi venind apele mari şi puhoiul izbind în casa aceea, n-a putut s-o clintească, fiindcă era bine clădită pe piatră.</span>
<span class="v-num v-49">49&nbsp;</span><span class="v LK6_49" data-id="LK6_49">Iar cel ce aude, dar nu face, este asemenea omului care şi-a zidit casa pe pământ fără temelie, şi izbind în ea puhoiul de ape, îndată a căzut şi prăbuşirea acelei case a fost mare.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="LK5.html">&lt;</a>
<a class="home" href="index.html">=</a>
<a class="next" href="LK7.html">&gt;</a>
</div></div>
</body>
</html>