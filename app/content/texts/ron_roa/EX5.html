<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEȘIREA A DOUA CARTE A LUI MOISE 5 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EX.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="EX.html">IEȘIREA A DOUA CARTE A LUI MOISE 5</a><a class="prev" href="EX4.html">&lt;</a>
<a class="home" href="index.html">=</a>
<a class="next" href="EX6.html">&gt;</a>
</div></div>
<div class="section chapter EX EX5 ron_roa ron " dir="ltr" lang="ro" data-id="EX5" data-nextid="EX6" data-previd="EX4">
<div class="c">5</div>
<div class="p">
<span class="v-num v-1">1&nbsp;</span><span class="v EX5_1" data-id="EX5_1">După aceea Moise şi Aaron au intrat la Faraon şi i-au zis: "Aşa grăieşte Domnul Dumnezeul lui Israel: - Dă-i drumul poporului Meu, ca să Mă prăznuiască în pustie!"</span>
<span class="v-num v-2">2&nbsp;</span><span class="v EX5_2" data-id="EX5_2">Faraon a zis: "Cine este acela de al cărui glas să ascult eu şi să le dau drumul fiilor lui Israel? Nu-l cunosc pe Domnul, iar pe Israel nu-l voi lăsa să plece!"</span>
<span class="v-num v-3">3&nbsp;</span><span class="v EX5_3" data-id="EX5_3">Ei i-au zis: "Dumnezeul Evreilor ne-a poruncit să mergem cale de trei zile în pustie şi să-I aducem jertfă Domnului Dumnezeului nostru, ca să nu se abată asupră-ne moarte sau măcel".</span>
<span class="v-num v-4">4&nbsp;</span><span class="v EX5_4" data-id="EX5_4">Iar regele Egiptului le-a zis: "Moise şi Aaron, de ce-mi abateţi voi poporul de la lucru?... Fiecare din voi să meargă la treaba lui!"</span>
<span class="v-num v-5">5&nbsp;</span><span class="v EX5_5" data-id="EX5_5">Şi a mai zis Faraon: "Iată, prea s'a înmulţit poporul acesta ca să-l scutim de muncă!"</span>
<span class="v-num v-6">6&nbsp;</span><span class="v EX5_6" data-id="EX5_6">Şi le-a poruncit Faraon vătafilor şi scribilor şi le-a zis:</span>
<span class="v-num v-7">7&nbsp;</span><span class="v EX5_7" data-id="EX5_7">"De-acum să nu-i mai daţi poporului paie pentru facerea cărămizilor, aşa ca mai'nainte ; de-acum să se ducă ei să-şi adune paie.</span>
<span class="v-num v-8">8&nbsp;</span><span class="v EX5_8" data-id="EX5_8">Dar să-i siliţi să facă tot atâtea cărămizi ca mai'nainte; să nu le scădeţi nimic, fiindcă stau degeaba, şi de aceea strigă şi zic: - Haidem să-I aducem jertfă Dumnezeului nostru!</span>
<span class="v-num v-9">9&nbsp;</span><span class="v EX5_9" data-id="EX5_9">Să simtă poporul acesta povara corvezii; de ea să-şi vadă, iar nu de vorbe goale!"</span>
<span class="v-num v-10">10&nbsp;</span><span class="v EX5_10" data-id="EX5_10">Au ieşit atunci vătafii şi scribii şi au zis către popor: "Aşa grăieşte Faraon: - Nu vă mai dau paie;</span>
<span class="v-num v-11">11&nbsp;</span><span class="v EX5_11" data-id="EX5_11">mergeţi voi înşivă şi adunaţi-vă paie de pe unde veţi găsi, dar din lucrul vostru nimic nu vi se va scădea!"</span>
<span class="v-num v-12">12&nbsp;</span><span class="v EX5_12" data-id="EX5_12">Atunci s'a răspândit poporul în tot Egiptul ca să strângă miriştile pentru paie .</span>
<span class="v-num v-13">13&nbsp;</span><span class="v EX5_13" data-id="EX5_13">Iar vătafii îi zoreau, zicând: "Faceţi-vă porţia zilnică de lucru ca şi atunci când vi se dădeau paie!"</span>
<span class="v-num v-14">14&nbsp;</span><span class="v EX5_14" data-id="EX5_14">Iar pe scribii poporului, cei dintre fiii lui Israel, puşi peste ei de vătafii lui Faraon, îi băteau, zicând: "De ce nici pentru azi nu v'aţi făcut numărul de cărămizi ca mai'nainte?...".</span>
<span class="v-num v-15">15&nbsp;</span><span class="v EX5_15" data-id="EX5_15">Dar scribii fiilor lui Israel au venit la Faraon şi i-au strigat, zicând: "De ce faci tu aşa cu slujbaşii tăi?</span>
<span class="v-num v-16">16&nbsp;</span><span class="v EX5_16" data-id="EX5_16">Paie nu li se dau slujbaşilor tăi, dar ni se spune: - Faceţi cărămidă!... Şi iată că slujbaşii tăi sunt bătuţi; oare nu-i aceasta o nedreptate faţă de poporul tău?"</span>
<span class="v-num v-17">17&nbsp;</span><span class="v EX5_17" data-id="EX5_17">Iar el le-a zis: "Sunteţi nişte leneşi!, nişte trântori sunteţi, şi de-aceea ziceţi: - Haidem să-I aducem jertfă Dumnezeului nostru...</span>
<span class="v-num v-18">18&nbsp;</span><span class="v EX5_18" data-id="EX5_18">Ei nu!, duceţi-vă şi munciţi! Paie nu vi se vor da, dar tot atâtea cărămizi veţi face!"</span>
<span class="v-num v-19">19&nbsp;</span><span class="v EX5_19" data-id="EX5_19">Scribii fiilor lui Israel şi-au dat seama de starea proastă'n care se aflau când li se spusese: "Numărul zilnic de cărămizi nu se va micşora!"</span>
<span class="v-num v-20">20&nbsp;</span><span class="v EX5_20" data-id="EX5_20">Şi dac'au ieşit de la Faraon, i-au întâlnit pe Moise şi pe Aaron care veneau să-i întâmpine</span>
<span class="v-num v-21">21&nbsp;</span><span class="v EX5_21" data-id="EX5_21">şi le-au zis: "Vadă-vă Dumnezeu, El să vă judece!, că urâciune-aţi făcut din noi în faţa lui Faraon şi-a slugilor lui, şi le-aţi dat în mână sabie să ne omoare".</span>
<span class="v-num v-22">22&nbsp;</span><span class="v EX5_22" data-id="EX5_22">Atunci Moise s'a întors la Domnul şi a zis: "Doamne, de ce i-ai făcut Tu atâta rău acestui popor? de ce m'ai trimis Tu pe mine?</span>
<span class="v-num v-23">23&nbsp;</span><span class="v EX5_23" data-id="EX5_23">Că iată, de când m'am dus eu la Faraon să-i vorbesc în numele Tău, de-atunci s'a pornit el împotriva acestui popor, poporul Tău pe care Tu nu l-ai eliberat".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EX4.html">&lt;</a>
<a class="home" href="index.html">=</a>
<a class="next" href="EX6.html">&gt;</a>
</div></div>
</body>
</html>