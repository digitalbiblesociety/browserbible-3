<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>ISTORIA SUSANEI 1 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="SN.html">Biblia Ortodoxă Română Sinodală (2006)</a><a class="location" href="SN.html">ISTORIA SUSANEI 1</a><a class="prev" href="SR35.html">&lt;</a>
<a class="home" href="index.html">=</a>
<a class="next" href="BL1.html">&gt;</a>
</div></div>
<div class="section chapter SN SN1 ron_bor ron " dir="ltr" lang="ron" data-id="SN1" data-nextid="BL1" data-previd="SR35">
<div class="mt">ISTORIA SUSANEI</div>
<div class="c">1</div>
<div class="p">
<span class="v-num v-1">1&nbsp;</span><span class="v SN1_1" data-id="SN1_1">Era un om cu numele Ioachim, care locuia în Babilon.</span>
<span class="v-num v-2">2&nbsp;</span><span class="v SN1_2" data-id="SN1_2">Şi şi-a luat femeie, al cărui nume era Susana, fiica lui Hilchia, frumoasă foarte şi cu frica lui Dumnezeu.</span>
<span class="v-num v-3">3&nbsp;</span><span class="v SN1_3" data-id="SN1_3">Şi părinţii ei, drepţi fiind, au învăţat pe fiica lor după legea lui Moise.</span>
<span class="v-num v-4">4&nbsp;</span><span class="v SN1_4" data-id="SN1_4">Şi era Ioachim foarte bogat şi avea grădină aproape de casă.</span>
<span class="v-num v-5">5&nbsp;</span><span class="v SN1_5" data-id="SN1_5">Şi se adunau la el Iudeii; pentru că era mai în cinste decât toţi.</span>
<span class="v-num v-6">6&nbsp;</span><span class="v SN1_6" data-id="SN1_6">Şi au fost rânduiţi doi bătrâni din popor judecători în anul acela, de care zisese Domnul, "că a ieşit fărădelegea din Babilon, din bătrânii judecători, care se părea că ocârmuiesc poporul".</span>
<span class="v-num v-7">7&nbsp;</span><span class="v SN1_7" data-id="SN1_7">Aceştia rămâneau la casa lui Ioachim, şi veneau la ei toţi cei care voiau să aibă judecată.</span>
<span class="v-num v-8">8&nbsp;</span><span class="v SN1_8" data-id="SN1_8">Când pleca poporul la amiază, ieşea şi Susana în grădina bărbatului ei.</span>
<span class="v-num v-9">9&nbsp;</span><span class="v SN1_9" data-id="SN1_9">Şi au văzut-o cei doi bătrâni în toate zilele ieşind şi umblând, şi s-au aprins cu poftă asupra ei.</span>
<span class="v-num v-10">10&nbsp;</span><span class="v SN1_10" data-id="SN1_10">Au răzvrătit gândul, şi-au abătut ochii dinspre cer, şi nici nu şi-au adus aminte de judecăţile cele drepte.</span>
<span class="v-num v-11">11&nbsp;</span><span class="v SN1_11" data-id="SN1_11">Şi erau amândoi înfierbântaţi pentru ea şi n-a spus unul altuia zbuciumul lor, că le era ruşine a-şi spune pofta, că voiau să se împreuneze cu ea.</span>
<span class="v-num v-12">12&nbsp;</span><span class="v SN1_12" data-id="SN1_12">Şi păzeau cu nevoinţă în toate zilele s-o vadă. Şi a zis unul către altul: "Să mergem acasă, că este vremea prânzului".</span>
<span class="v-num v-13">13&nbsp;</span><span class="v SN1_13" data-id="SN1_13">Şi ieşind, s-au despărţit unul de altul şi, întorcându-se, au venit la acelaşi loc şi, întrebându-se unul pe altul pricina, îşi mărturisiră pofta.</span>
<span class="v-num v-14">14&nbsp;</span><span class="v SN1_14" data-id="SN1_14">Şi amândoi împreună au hotărât vremea când o vor putea afla singură.</span>
<span class="v-num v-15">15&nbsp;</span><span class="v SN1_15" data-id="SN1_15">Şi pe când pândeau ei o zi prielnică, ea a intrat ca de obicei cu două fete să se scalde în, grădină, că era foarte cald.</span>
<span class="v-num v-16">16&nbsp;</span><span class="v SN1_16" data-id="SN1_16">Şi nimeni nu era acolo, afară de cei doi bătrâni ascunşi, care o pândeau.</span>
<span class="v-num v-17">17&nbsp;</span><span class="v SN1_17" data-id="SN1_17">Şi a zis fetelor: "Aduceţi-mi untdelemn şi săpun şi închideţi porţile grădinii ca să mă scald".</span>
<span class="v-num v-18">18&nbsp;</span><span class="v SN1_18" data-id="SN1_18">Şi au făcut cum le-a zis; au închis uşile grădinii şi, ieşind pe alături ca să aducă cele ce le-a poruncit, n-au văzut pe bătrâni ascunşi.</span>
<span class="v-num v-19">19&nbsp;</span><span class="v SN1_19" data-id="SN1_19">Şi după ce au ieşit fetele, s-au sculat cei doi bătrâni şi au alergat asupra ei şi au zis: "Iată uşile grădinii sunt închise şi nimeni nu ne vede, şi suntem aprinşi cu poftă asupra ta.</span>
<span class="v-num v-20">20&nbsp;</span><span class="v SN1_20" data-id="SN1_20">Pentru aceea binevoieşte şi te culcă cu noi; iar de nu, vom mărturisi asupra ta că a fost cu tine un tânăr şi pentru aceea ai trimis fetele de la tine".</span>
<span class="v-num v-21">21&nbsp;</span><span class="v SN1_21" data-id="SN1_21">Şi a suspinat Susana şi a zis: "Sunt strâmtorată din toate părţile;</span>
<span class="v-num v-22">22&nbsp;</span><span class="v SN1_22" data-id="SN1_22">Că de voi face aceasta, moarte îmi este; iar de nu voi face, nu voi scăpa din mâinile voastre.</span>
<span class="v-num v-23">23&nbsp;</span><span class="v SN1_23" data-id="SN1_23">Mai bine este pentru mine să nu fac şi să cad în mâinile voastre decât să păcătuiesc înaintea Domnului".</span>
<span class="v-num v-24">24&nbsp;</span><span class="v SN1_24" data-id="SN1_24">Şi a strigat Susana cu glas mare, şi au strigat şi cei doi bătrâni asupra ei, şi alergând unul a deschis uşile grădinii.</span>
<span class="v-num v-25">25&nbsp;</span><span class="v SN1_25" data-id="SN1_25">Dacă auziră cei din casă strigătul în grădină, săriră înăuntru pe uşa cea din dos să vadă ce i s-a întâmplat.</span>
<span class="v-num v-26">26&nbsp;</span><span class="v SN1_26" data-id="SN1_26">Şi, după ce au grăit bătrânii cuvintele lor, s-au ruşinat slugile foarte, că niciodată nu s-a grăit cuvânt ca acesta despre Susana.</span>
<span class="v-num v-27">27&nbsp;</span><span class="v SN1_27" data-id="SN1_27">Şi a doua zi, după ce s-a adunat poporul la Ioachim, bărbatul ei, au venit şi cei doi bătrâni plini de cuget rău asupra Susanei, ca să o omoare.</span>
<span class="v-num v-28">28&nbsp;</span><span class="v SN1_28" data-id="SN1_28">Şi au zis înaintea poporului: "Trimiteţi la Susana, fata lui Hilchia, femeia lui Ioachim", şi ei au trimis.</span>
<span class="v-num v-29">29&nbsp;</span><span class="v SN1_29" data-id="SN1_29">Şi a venit ea şi părinţii ei şi fiii ei şi toate rudeniile ei.</span>
<span class="v-num v-30">30&nbsp;</span><span class="v SN1_30" data-id="SN1_30">Susana era gingaşă şi frumoasă.</span>
<span class="v-num v-31">31&nbsp;</span><span class="v SN1_31" data-id="SN1_31">Aceşti bătrâni nelegiuiţi au poruncit ca ea să se descopere, că era acoperită, ca să se sature de frumuseţile ei.</span>
<span class="v-num v-32">32&nbsp;</span><span class="v SN1_32" data-id="SN1_32">Şi plângeau cei care erau lângă ea şi toţi cei care o ştiau.</span>
<span class="v-num v-33">33&nbsp;</span><span class="v SN1_33" data-id="SN1_33">Şi sculându-se bătrânii în mijlocul poporului, puseră mâinile pe ea.</span>
<span class="v-num v-34">34&nbsp;</span><span class="v SN1_34" data-id="SN1_34">Ea, plângând, căuta la cer, că inima ei era nădăjduind spre Domnul.</span>
<span class="v-num v-35">35&nbsp;</span><span class="v SN1_35" data-id="SN1_35">Şi au zis bătrânii: "Umblând noi în grădină, a intrat ea cu două slujnice şi a închis uşa, dându-le drumul.</span>
<span class="v-num v-36">36&nbsp;</span><span class="v SN1_36" data-id="SN1_36">Şi a venit la ea un tânăr care fusese ascuns şi s-a culcat cu ea.</span>
<span class="v-num v-37">37&nbsp;</span><span class="v SN1_37" data-id="SN1_37">Noi fiind în colţul grădinii, văzând fărădelegea, am alergat asupră-le.</span>
<span class="v-num v-38">38&nbsp;</span><span class="v SN1_38" data-id="SN1_38">Şi văzându-i împreunându-se, pe el nu l-am putut opri, că era mai tare ca noi, şi deschizând uşile a fugit.</span>
<span class="v-num v-39">39&nbsp;</span><span class="v SN1_39" data-id="SN1_39">Şi prinzând-o pe ea, am întrebat-o cine era tânărul acela, şi n-a vrut să ne spună.</span>
<span class="v-num v-40">40&nbsp;</span><span class="v SN1_40" data-id="SN1_40">Aceasta mărturisim".</span>
<span class="v-num v-41">41&nbsp;</span><span class="v SN1_41" data-id="SN1_41">Şi i-a crezut pe ei adunarea, ca pe nişte bătrâni ai poporului şi judecători, şi au judecat-o spre moarte.</span>
<span class="v-num v-42">42&nbsp;</span><span class="v SN1_42" data-id="SN1_42">Şi strigând cu glas mare Susana a zis: "Dumnezeule cel Veşnic, Cunoscătorul celor ascunse, Care ştii toate mai înainte de a se face, Tu ştii că minciuni au spus ei asupra mea.</span>
<span class="v-num v-43">43&nbsp;</span><span class="v SN1_43" data-id="SN1_43">Şi iată mor, nefăcând nimic din cele ce au viclenit aceştia asupra mea".</span>
<span class="v-num v-44">44&nbsp;</span><span class="v SN1_44" data-id="SN1_44">Şi a auzit Dumnezeu glasul ei şi, când o duceau să o piardă, a deşteptat duhul într-un prunc tânăr, căruia îi era numele Daniel.</span>
<span class="v-num v-45">45&nbsp;</span><span class="v SN1_45" data-id="SN1_45">Şi a strigat pruncul cu glas mare: "Curat sunt eu de sângele acesteia".</span>
<span class="v-num v-46">46&nbsp;</span><span class="v SN1_46" data-id="SN1_46">S-a întors tot poporul la el, şi a zis: "Ce înseamnă aceasta?"</span>
<span class="v-num v-47">47&nbsp;</span><span class="v SN1_47" data-id="SN1_47">Şi el, stând în mijlocul lor, a zis: "Oare aşa de nebuni sunt toţi fiii lui Israel?</span>
<span class="v-num v-48">48&nbsp;</span><span class="v SN1_48" data-id="SN1_48">Căci necercetând, nici adevărul cunoscând, aţi osândit pe fata lui Israel.</span>
<span class="v-num v-49">49&nbsp;</span><span class="v SN1_49" data-id="SN1_49">Întoarceţi-vă la judecată, pentru că minciuni au spus ei asupra ei".</span>
<span class="v-num v-50">50&nbsp;</span><span class="v SN1_50" data-id="SN1_50">Şi s-a întors tot poporul degrabă şi i-au zis lui bătrânii: "Vino de şezi în mijlocul nostru şi ne spune nouă că ţi-a dat Dumnezeu cinstea bătrâneţilor".</span>
<span class="v-num v-51">51&nbsp;</span><span class="v SN1_51" data-id="SN1_51">Şi a zis către ei Daniel: "Despărţiţi-i unul de altul şi-i voi întreba".</span>
<span class="v-num v-52">52&nbsp;</span><span class="v SN1_52" data-id="SN1_52">Şi după ce s-au despărţit unul de altul, a chemat pe unul din ei şi a zis către el: "Învechitule în zile rele! Acum au venit păcatele tale, pe care le făceai mai înainte, făcând judecăţi strâmbe, şi pe cei nevinovaţi învinuind, şi pe cei vinovaţi slobozind, de vreme ce Domnul zice: Pe cel nevinovat şi pe cel nedrept să nu-l omori.</span>
<span class="v-num v-53">53&nbsp;</span><span class="v SN1_53" data-id="SN1_53">Şi de ai văzut pe această femeie cu acel tânăr, spune sub ce copac i-aţi prins în fapt?" El a zis: "Sub mesteacăn".</span>
<span class="v-num v-54">54&nbsp;</span><span class="v SN1_54" data-id="SN1_54">Zis-a Daniel: "Drept ai minţit asupra capului tău.</span>
<span class="v-num v-55">55&nbsp;</span><span class="v SN1_55" data-id="SN1_55">Acum îngerul lui Dumnezeu, luând poruncă de la El, te va spinteca în două".</span>
<span class="v-num v-56">56&nbsp;</span><span class="v SN1_56" data-id="SN1_56">Şi punându-l alături, a poruncit să aducă pe celălalt şi i-a zis: "Sămânţa lui Canaan şi nu a lui Iuda, frumuseţile te-au înşelat şi pofta a răzvrătit inima ta.</span>
<span class="v-num v-57">57&nbsp;</span><span class="v SN1_57" data-id="SN1_57">Aşa făceai fetelor lui Israel care, de frică, se împreunau cu voi; ci n-a suferit fata lui Iuda fărădelegea voastră.</span>
<span class="v-num v-58">58&nbsp;</span><span class="v SN1_58" data-id="SN1_58">Acum spune-mi sub ce copac i-aţi prins?" Iar el a zis: "Sub salcâm".</span>
<span class="v-num v-59">59&nbsp;</span><span class="v SN1_59" data-id="SN1_59">Şi i-a zis Daniel lui: "Drept ai minţit şi tu asupra capului tău.</span>
<span class="v-num v-60">60&nbsp;</span><span class="v SN1_60" data-id="SN1_60">Căci aşteaptă îngerul lui Dumnezeu, având sabie, să te taie în două, ca să vă piardă de tot pe voi".</span>
<span class="v-num v-61">61&nbsp;</span><span class="v SN1_61" data-id="SN1_61">Şi a strigat toată adunarea cu glas mare şi a binecuvântat pe Dumnezeu, Cel care izbăveşte pe cei care nădăjduiesc în El.</span>
<span class="v-num v-62">62&nbsp;</span><span class="v SN1_62" data-id="SN1_62">Şi s-a sculat asupra celor doi bătrâni, că i-a dovedit Daniel din cuvintele lor, că au mărturisit strâmb şi le-a făcut după legea lui Moise, precum cu vicleşug gândit-au să facă aproapelui lor, şi i-a omorât şi a scăpat sângele cel nevinovat în ziua aceea.</span>
<span class="v-num v-63">63&nbsp;</span><span class="v SN1_63" data-id="SN1_63">Iar Hilchia şi femeia lui au lăudat pe Dumnezeu pentru Susana, fiica lor, împreună cu Ioachim, bărbatul ei, şi cu toate rudele ei, pentru că nu s-a aflat întru ea lucru urât.</span>
<span class="v-num v-64">64&nbsp;</span><span class="v SN1_64" data-id="SN1_64">Şi Daniel s-a făcut mare înaintea poporului din ziua aceea şi de aci înainte.</span>
</div>
</div>
<div class="footnotes">

</div>

<div class="footer"><div class="nav">
<a class="prev" href="SR35.html">&lt;</a>
<a class="home" href="index.html">=</a>
<a class="next" href="BL1.html">&gt;</a>
</div></div>
</body>
</html>