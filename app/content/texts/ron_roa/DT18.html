<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>DEUTERONOMUL (A CINCEA CARTE A LUI MOISE) 18 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="DT.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="DT.html">DEUTERONOMUL (A CINCEA CARTE A LUI MOISE) 18</a><a class="prev" href="DT17.html">&lt;</a>
<a class="home" href="index.html">=</a>
<a class="next" href="DT19.html">&gt;</a>
</div></div>
<div class="section chapter DT DT18 ron_roa ron " dir="ltr" lang="ron" data-id="DT18" data-nextid="DT19" data-previd="DT17">
<div class="c">18</div>
<div class="p">
<span class="v-num v-1">1&nbsp;</span><span class="v DT18_1" data-id="DT18_1">Preoţii, leviţii şi toată seminţia lui Levi nu vor avea parte şi nici moştenire cu Israel; moştenirea lor sunt jertfele Domnului: cu acelea se vor hrăni.</span>
<span class="v-num v-2">2&nbsp;</span><span class="v DT18_2" data-id="DT18_2">[Levi] nu va avea moştenire între fraţii săi; moştenirea lui este Domnul, aşa cum i s'a spus.</span>
<span class="v-num v-3">3&nbsp;</span><span class="v DT18_3" data-id="DT18_3">Iată care e dreptul preoţilor din partea poporului, din partea celor ce aduc jertfe, fie bou, fie oaie: preotului îi vei da şoldul, fălcile şi stomacul .</span>
<span class="v-num v-4">4&nbsp;</span><span class="v DT18_4" data-id="DT18_4">De asemenea, pârga grâului tău şi pe a vinului tău şi pe a untdelemnului tău, precum şi pârga de la tunderea oilor tale i le vei da lui,</span>
<span class="v-num v-5">5&nbsp;</span><span class="v DT18_5" data-id="DT18_5">că pe el l-a ales Domnul, Dumnezeul tău, din toate seminţiile tale, să stea înaintea Domnului, Dumnezeului tău, ca să slujească şi să binecuvinteze întru numele Domnului, el şi fiii săi întru fiii lui Israel de-a pururi .</span>
<span class="v-num v-6">6&nbsp;</span><span class="v DT18_6" data-id="DT18_6">Dacă un levit va veni din vreuna din cetăţile voastre, de oriunde s'ar afla fiii lui Israel, de acolo unde locuieşte el, şi-i pofteşte sufletul să vină în locul pe care-l va alege Domnul,</span>
<span class="v-num v-7">7&nbsp;</span><span class="v DT18_7" data-id="DT18_7">el va sluji numelui Domnului, Dumnezeului tău, întocmai ca şi toţi fraţii săi, leviţii, care stau acolo înaintea Domnului;</span>
<span class="v-num v-8">8&nbsp;</span><span class="v DT18_8" data-id="DT18_8">el va avea ca hrană parte egală, pe lângă ceea ce vinde din moştenirea părintească.</span>
<span class="v-num v-9">9&nbsp;</span><span class="v DT18_9" data-id="DT18_9">Iar după ce vei intra tu în ţara pe care ţi-o dă ţie Domnul, Dumnezeul tău, să nu te înveţi a face aceleaşi urâciuni pe care le fac acele neamuri.</span>
<span class="v-num v-10">10&nbsp;</span><span class="v DT18_10" data-id="DT18_10">Întru tine să nu se afle nimeni care să-şi treacă fiul sau fiica prin foc , nici unul care vesteşte prevestind , nici un prezicător sau ghicitor sau vrăjitor</span>
<span class="v-num v-11">11&nbsp;</span><span class="v DT18_11" data-id="DT18_11">sau vreunul care descântă farmece sau care cheamă spirite sau care citeşte minunăţiile sau care vorbeşte cu morţii .</span>
<span class="v-num v-12">12&nbsp;</span><span class="v DT18_12" data-id="DT18_12">Căci urâciune este înaintea Domnului tot cel ce face acestea, şi din pricina unor astfel de urâciuni îi va nimici Domnul, Dumnezeul tău, de la faţa ta.</span>
<span class="v-num v-13">13&nbsp;</span><span class="v DT18_13" data-id="DT18_13">Tu însă fii desăvârşit în faţa Domnului, Dumnezeului tău.</span>
<span class="v-num v-14">14&nbsp;</span><span class="v DT18_14" data-id="DT18_14">Că neamurile acestea, pe care tu le vei moşteni, ascultă de vrăjitori şi de prevestitori; dar ţie Domnul, Dumnezeul tău, nu ţi le îngăduie.</span>
<span class="v-num v-15">15&nbsp;</span><span class="v DT18_15" data-id="DT18_15">Prooroc ca mine îţi va ridica Domnul, Dumnezeul tău, dintre fraţii tăi ; de El să ascultaţi.</span>
<span class="v-num v-16">16&nbsp;</span><span class="v DT18_16" data-id="DT18_16">- Este'ntocmai ceea ce tu ai cerut în Horeb de la Domnul, Dumnezeul tău, în ziua adunării, zicând: Mai mult să nu mai auzim glasul Domnului, Dumnezeului nostru, iar focul acesta mare să nu-l mai vedem, ca să nu murim.</span>
<span class="v-num v-17">17&nbsp;</span><span class="v DT18_17" data-id="DT18_17">Şi a zis Domnul către mine: Bine-au zis ce-au zis.</span>
<span class="v-num v-18">18&nbsp;</span><span class="v DT18_18" data-id="DT18_18">Prooroc asemenea ţie le voi ridica dintre fraţii lor şi voi pune cuvintele Mele în gura Lui şi El le va grăi după cum Îi voi porunci Eu .</span>
<span class="v-num v-19">19&nbsp;</span><span class="v DT18_19" data-id="DT18_19">Iar omul care nu va asculta de cuvântul lui, de oricâte va grăi Proorocul acela întru numele Meu, Eu sunt Cel ce-i va cere socoteală.</span>
<span class="v-num v-20">20&nbsp;</span><span class="v DT18_20" data-id="DT18_20">Iar proorocul care va îndrăzni să grăiască în numele Meu cuvânt pe care nu Eu i-am poruncit să-l grăiască, şi care va grăi în numele altor dumnezei, acel prooroc va muri -.</span>
<span class="v-num v-21">21&nbsp;</span><span class="v DT18_21" data-id="DT18_21">Iar dacă vei zice'ntru inima ta: Cum vom cunoaşte cuvântul pe care nu Domnul l-a grăit?:</span>
<span class="v-num v-22">22&nbsp;</span><span class="v DT18_22" data-id="DT18_22">Când proorocul a grăit în numele Domnului, dar ceea ce a spus el nu se va plini şi nu se va'ntâmpla, atunci nu Domnul a grăit cuvântul acela; din duh păgân a vorbit acel prooroc; să nu vă ţineţi de el.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="DT17.html">&lt;</a>
<a class="home" href="index.html">=</a>
<a class="next" href="DT19.html">&gt;</a>
</div></div>
</body>
</html>