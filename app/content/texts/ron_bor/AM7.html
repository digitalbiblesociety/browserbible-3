<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>AMOS 7 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="AM.html">Biblia Ortodoxă Română Sinodală (2006)</a><a class="location" href="AM.html">AMOS 7</a><a class="prev" href="AM6.html">&lt;</a>
<a class="home" href="index.html">=</a>
<a class="next" href="AM8.html">&gt;</a>
</div></div>
<div class="section chapter AM AM7 ron_bor ron " dir="ltr" lang="ro" data-id="AM7" data-nextid="AM8" data-previd="AM6">
<div class="c">7</div>
<div class="p">
<span class="v-num v-1">1&nbsp;</span><span class="v AM7_1" data-id="AM7_1">Iată ce vedenie mi-a arătat Domnul Dumnezeu: se făcea un stol de lăcuste la datul otavei, şi era otava după cositul cuvenit regelui.</span>
<span class="v-num v-2">2&nbsp;</span><span class="v AM7_2" data-id="AM7_2">Şi după ce au sfârşit de mâncat iarba de pe pământ, am zis: Doamne Dumnezeule, fie-ţi milă! Cum va putea îndura aceasta Iacov, căci el este mic!</span>
<span class="v-num v-3">3&nbsp;</span><span class="v AM7_3" data-id="AM7_3">Şi S-a milostivit Domnul pentru aceste vorbe şi a zis: "Nu se va mai întâmpla!"</span>
<span class="v-num v-4">4&nbsp;</span><span class="v AM7_4" data-id="AM7_4">Apoi Domnul Dumnezeu mi-a arătat o altă vedenie: iată că Domnul chema focul ca să facă judecată; el a mistuit adâncul cel necuprins şi a prăpădit şi parte din pământ,</span>
<span class="v-num v-5">5&nbsp;</span><span class="v AM7_5" data-id="AM7_5">Şi am zis: Doamne, Dumnezeule, opreşte-Te! Cum va îndura Iacov, căci el este mic!</span>
<span class="v-num v-6">6&nbsp;</span><span class="v AM7_6" data-id="AM7_6">Şi S-a milostivit Domnul şi acum, şi a zis: "Nici aceasta nu se va întâmpla!"</span>
<span class="v-num v-7">7&nbsp;</span><span class="v AM7_7" data-id="AM7_7">Şi iarăşi am avut o vedenie: iată că Domnul stătea lângă un zid drept, iar în mâna Lui avea o cumpănă de plumb.</span>
<span class="v-num v-8">8&nbsp;</span><span class="v AM7_8" data-id="AM7_8">Şi a zis Domnul către mine: "Ce vezi tu Amos?" Şi am zis: O cumpănă de plumb. Şi mi-a răspuns Domnul: "Iată Eu voi pune cumpăna cea de plumb în mijlocul poporului Meu Israel şi de aici încolo nu-l voi mai cruţa.</span>
<span class="v-num v-9">9&nbsp;</span><span class="v AM7_9" data-id="AM7_9">Înălţimile lui Isaac vor fi distruse, şi capiştile lui Israel vor fi dărâmate, iar împotriva casei lui Ieroboam Mă voi scula cu sabie".</span>
<span class="v-num v-10">10&nbsp;</span><span class="v AM7_10" data-id="AM7_10">Atunci a trimis Amasia, preotul cel din Betel, către Ieroboam, regele lui Israel, zicând: "Amos unelteşte împotriva ta chiar în casa lui Israel! Şi locuitorii ţării nu mai pot îndura cuvintele lui!"</span>
<span class="v-num v-11">11&nbsp;</span><span class="v AM7_11" data-id="AM7_11">Dar iată ce grăieşte Amos: "De sabie va muri Ieroboam şi Israel va fi dus în robie de pe pământul lui!"</span>
<span class="v-num v-12">12&nbsp;</span><span class="v AM7_12" data-id="AM7_12">Si a zis Amasia către Amos: "Profetule, scoală şi fugi în pământul lui Iuda şi mănâncă acolo pâine şi profeţeşte în acele locuri;</span>
<span class="v-num v-13">13&nbsp;</span><span class="v AM7_13" data-id="AM7_13">Dar în Betel tu nu vei mai profeţi, că el este un sanctuar al regelui, un templu al regatului!"</span>
<span class="v-num v-14">14&nbsp;</span><span class="v AM7_14" data-id="AM7_14">Şi a răspuns Amos şi a zis către Amasia: "Eu nu sînt prooroc şi nici fecior de prooroc, ci sînt păstor şi adunător de sicomore;</span>
<span class="v-num v-15">15&nbsp;</span><span class="v AM7_15" data-id="AM7_15">Şi de la turmă m-a luat Domnul şi mi-a zis: "Du-te şi prooroceşte în poporul Meu Israel!"</span>
<span class="v-num v-16">16&nbsp;</span><span class="v AM7_16" data-id="AM7_16">şi acum ascultă cuvântul Domnului, tu ,care zici: "Nu se cuvine să prooroceşti împotriva lui Israel şi să nu propovăduieşti împotriva casei lui Isaac!</span>
<span class="v-num v-17">17&nbsp;</span><span class="v AM7_17" data-id="AM7_17">Pentru aceasta aşa zice Domnul: "Femeia ta se va desfrâna în cetate şi fiii şi fiicele tale vor cădea în ascuţişul sabiei; pământul tău va fi măsurat cu funia şi tu vei muri într-un loc spurcat, iar Israel va fi dus în robie de pe pământul lui".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="AM6.html">&lt;</a>
<a class="home" href="index.html">=</a>
<a class="next" href="AM8.html">&gt;</a>
</div></div>
</body>
</html>