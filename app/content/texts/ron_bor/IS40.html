<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>ISAIA 40 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="IS.html">Biblia Ortodoxă Română Sinodală (2006)</a><a class="location" href="IS.html">ISAIA 40</a><a class="prev" href="IS39.html">&lt;</a>
<a class="home" href="index.html">=</a>
<a class="next" href="IS41.html">&gt;</a>
</div></div>
<div class="section chapter IS IS40 ron_bor ron " dir="ltr" lang="ro" data-id="IS40" data-nextid="IS41" data-previd="IS39">
<div class="c">40</div>
<div class="p">
<span class="v-num v-1">1&nbsp;</span><span class="v IS40_1" data-id="IS40_1">"Mângâiaţi, mângâiaţi pe poporul Meu", zice Dumnezeul vostru.</span>
<span class="v-num v-2">2&nbsp;</span><span class="v IS40_2" data-id="IS40_2">"Daţi curaj Ierusalimului şi strigaţi-i că munca de rob a luat sfârşit, fărădelegea sa a fost ispăşită şi că a luat pedeapsă îndoită din mâna Domnului pentru păcatele sale".</span>
<span class="v-num v-3">3&nbsp;</span><span class="v IS40_3" data-id="IS40_3">Un glas strigă: "În pustiu gătiţi calea Domnului, drepte faceţi în loc neumblat cărările Dumnezeului nostru.</span>
<span class="v-num v-4">4&nbsp;</span><span class="v IS40_4" data-id="IS40_4">Toată valea să se umple şi tot muntele şi dealul să se plece; şi să fie cele strâmbe, drepte şi cele colţuroase, căi netede.</span>
<span class="v-num v-5">5&nbsp;</span><span class="v IS40_5" data-id="IS40_5">Şi se va arăta slava Domnului şi tot trupul o va vedea căci gura Domnului a grăit".</span>
<span class="v-num v-6">6&nbsp;</span><span class="v IS40_6" data-id="IS40_6">Un glas zice: "Strigă!" Şi eu zic: "Ce să strig?" Tot trupul este ca iarba şi toată mărirea lui, ca floarea câmpului!</span>
<span class="v-num v-7">7&nbsp;</span><span class="v IS40_7" data-id="IS40_7">Se usucă iarba, floarea se veştejeşte, că Duhul Domnului a trecut pe deasupra. Poporul este ca iarba.</span>
<span class="v-num v-8">8&nbsp;</span><span class="v IS40_8" data-id="IS40_8">Iarba se usucă şi floarea se veştejeşte, dar cuvântul Dumnezeului nostru rămâne în veac!</span>
<span class="v-num v-9">9&nbsp;</span><span class="v IS40_9" data-id="IS40_9">Suie-te pe munte înalt, cel ce binevesteşti Ierusalimului, ridică glasul tău cu putere, cel ce binevesteşti Ierusalimului, înalţă glasul şi nu te teme, zi cetăţilor lui Iuda: "Iată Dumnezeul vostru!"</span>
<span class="v-num v-10">10&nbsp;</span><span class="v IS40_10" data-id="IS40_10">Că Domnul Dumnezeu vine cu putere şi braţul Lui supune tot. Iată că preţul biruinţei Lui este cu El şi rodul izbânzii merge înaintea Lui.</span>
<span class="v-num v-11">11&nbsp;</span><span class="v IS40_11" data-id="IS40_11">El va paşte turma Sa ca un Păstor şi cu braţul Său o va aduna. Pe miei îi va purta la sânul Său şi de cele ce alăptează va avea grijă.</span>
<span class="v-num v-12">12&nbsp;</span><span class="v IS40_12" data-id="IS40_12">Cine a măsurat apele cu pumnul şi cine a măsurat pământul cu cotul? Cine a pus pulberea pământului în baniţă şi cine a cântărit munţii şi văile cu cântarul?</span>
<span class="v-num v-13">13&nbsp;</span><span class="v IS40_13" data-id="IS40_13">Cine a căutat în adânc Duhul Domnului şi cine L-a sfătuit pe El?</span>
<span class="v-num v-14">14&nbsp;</span><span class="v IS40_14" data-id="IS40_14">De la cine a luat El sfat ca să judece bine şi să înveţe căile dreptăţii, să înveţe ştiinţa şi calea înţelepciunii să o cunoască?</span>
<span class="v-num v-15">15&nbsp;</span><span class="v IS40_15" data-id="IS40_15">Iată, neamurile sunt ca o picătură de apă pe marginea unei găleţi, ca un fir de pulbere într-un cântar. Iată insulele care cântăresc cât un fir de praf.</span>
<span class="v-num v-16">16&nbsp;</span><span class="v IS40_16" data-id="IS40_16">Libanul nu ajunge pentru aprinderea focului şi dobitoacele pentru arderi de tot.</span>
<span class="v-num v-17">17&nbsp;</span><span class="v IS40_17" data-id="IS40_17">Toate popoarele sunt ca o nimica înaintea Lui; ele preţuiesc înaintea Lui cât o suflare.</span>
<span class="v-num v-18">18&nbsp;</span><span class="v IS40_18" data-id="IS40_18">Cu cine veţi asemăna voi pe Cel Preaputernic şi unde veţi găsi altul asemenea Lui?</span>
<span class="v-num v-19">19&nbsp;</span><span class="v IS40_19" data-id="IS40_19">Chipul cel turnat este turnat de un făurar, argintarul îl îmbracă cu aur şi-l înfrumuseţează cu lănţişoare.</span>
<span class="v-num v-20">20&nbsp;</span><span class="v IS40_20" data-id="IS40_20">Săracul, care nu poate oferi mult, alege un lemn care nu putrezeşte; îşi caută un meşter iscusit ca să facă un idol care să nu se clatine.</span>
<span class="v-num v-21">21&nbsp;</span><span class="v IS40_21" data-id="IS40_21">Nu ştiţi voi, oare, n-aţi auzit, nu vi s-a spus oare de la început, n-aţi înţeles voi ce vă învaţă întemeierea lumii?</span>
<span class="v-num v-22">22&nbsp;</span><span class="v IS40_22" data-id="IS40_22">El stă în scaun deasupra cercului pământului; pe locuitori îi vede ca pe lăcuste; El întinde cerul ca un văl uşor şi îl desface ca un cort de locuit.</span>
<span class="v-num v-23">23&nbsp;</span><span class="v IS40_23" data-id="IS40_23">El preface în nimic pe căpetenii; pe judecătorii pământului îi nimiceşte.</span>
<span class="v-num v-24">24&nbsp;</span><span class="v IS40_24" data-id="IS40_24">Abia sunt sădiţi, abia sunt semănaţi, abia a prins rădăcini tulpina lor în pământ; El suflă peste ele şi le usucă şi vijelia le spulberă ca pe pleavă.</span>
<span class="v-num v-25">25&nbsp;</span><span class="v IS40_25" data-id="IS40_25">Cu cine Mă asemănaţi voi ca să-i fiu asemenea?, zice Sfântul.</span>
<span class="v-num v-26">26&nbsp;</span><span class="v IS40_26" data-id="IS40_26">Ridicaţi ochii în sus şi priviţi: Cine le-a zidit pe toate acestea? - Cel ce scoate oştirea lor cu număr şi pe toate pe nume le cheamă! Celui Atotputernic şi cu mare vârtute nici una nu-I scapă!</span>
<span class="v-num v-27">27&nbsp;</span><span class="v IS40_27" data-id="IS40_27">Pentru ce zici tu, Iacove, pentru ce grăieşti, Israele: "Calea mea este ascunsă Domnului, dreptul meu este trecut cu vederea de Dumnezeul meu?"</span>
<span class="v-num v-28">28&nbsp;</span><span class="v IS40_28" data-id="IS40_28">Nu ştii tu, sau n-ai aflat tu că Domnul este Dumnezeu veşnic, Care a făcut marginile pământului, Care nu oboseşte şi nici nu Îşi sleieşte puterea? Că înţelepciunea Lui este nemărginit de adâncă?</span>
<span class="v-num v-29">29&nbsp;</span><span class="v IS40_29" data-id="IS40_29">El dă tărie celui obosit şi celui slab îi dă putere mare.</span>
<span class="v-num v-30">30&nbsp;</span><span class="v IS40_30" data-id="IS40_30">Cei tineri se obosesc, îşi risipesc puterile şi vitejii luptători vor putea să se clatine;</span>
<span class="v-num v-31">31&nbsp;</span><span class="v IS40_31" data-id="IS40_31">Dar cei ce nădăjduiesc întru Domnul vor înnoi puterea lor, le vor creşte aripi ca ale vulturului; vor alerga şi nu-şi vor slei puterea, vor merge şi nu se vor obosi.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="IS39.html">&lt;</a>
<a class="home" href="index.html">=</a>
<a class="next" href="IS41.html">&gt;</a>
</div></div>
</body>
</html>