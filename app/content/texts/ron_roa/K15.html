<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A TREIA A REGILOR 5 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="K1.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="K1.html">CARTEA A TREIA A REGILOR 5</a><a class="prev" href="K14.html">&lt;</a>
<a class="home" href="index.html">=</a>
<a class="next" href="K16.html">&gt;</a>
</div></div>
<div class="section chapter K1 K15 ron_roa ron " dir="ltr" lang="ron" data-id="K15" data-nextid="K16" data-previd="K14">
<div class="c">5</div>
<div class="p">
<span class="v-num v-1">1&nbsp;</span><span class="v K15_1" data-id="K15_1">Solomon domnea peste toate regatele, de la Râu şi până la ţara Filistenilor şi până la hotarele Egiptului. Acestea îi aduceau daruri şi i-au slujit lui Solomon în toate zilele vieţii lui.</span>
<span class="v-num v-2">2&nbsp;</span><span class="v K15_2" data-id="K15_2">Hrana zilnică a [curţii] lui Solomon era: treizeci de măsuri de făinuţă şi şaizeci de măsuri de făină obişnuită;</span>
<span class="v-num v-3">3&nbsp;</span><span class="v K15_3" data-id="K15_3">zece viţei îngrăşaţi, douăzeci de boi din păşune şi o sută de oi, în afară de cerbi, căprioare şi păsări îndopate;</span>
<span class="v-num v-4">4&nbsp;</span><span class="v K15_4" data-id="K15_4">căci domnea peste tot pământul de dincoace de Râu, de la Tifsah până la Gaza, şi peste toţi regii de dincoace de Râu, şi era în pace cu toate ţările dimprejur.</span>
<span class="v-num v-5">5&nbsp;</span><span class="v K15_5" data-id="K15_5">Astfel au trăit fără grijă fiii lui Iuda şi ai lui Israel, fiecare sub viţa lui de vie şi fiecare sub smochinul său, de la Dan până la Beer-Şeba, în toate zilele lui Solomon.</span>
<span class="v-num v-6">6&nbsp;</span><span class="v K15_6" data-id="K15_6">Solomon avea patruzeci de mii de iesle pentru caii de la carele lui şi douăsprezece mii de călăreţi.</span>
<span class="v-num v-7">7&nbsp;</span><span class="v K15_7" data-id="K15_7">Şi acei ispravnici îi aduceau regelui Solomon tot ce trebuia pentru masa regelui, fiecare în luna lui, şi nu lăsa să ducă lipsă de nimic;</span>
<span class="v-num v-8">8&nbsp;</span><span class="v K15_8" data-id="K15_8">şi orz, şi paie pentru cai şi pentru celelalte vite aducea fiecare, când îi venea rândul, la locul unde se afla regele.</span>
<span class="v-num v-9">9&nbsp;</span><span class="v K15_9" data-id="K15_9">Şi i-a dat Dumnezeu lui Solomon pricepere şi foarte multă înţelepciune şi mărinimie ca nisipul de pe ţărmul mării.</span>
<span class="v-num v-10">10&nbsp;</span><span class="v K15_10" data-id="K15_10">Înţelepciunea lui Solomon era mai multă decât a tuturor celor din vechime şi mai presus decât a tuturor înţelepţilor Egiptului ;</span>
<span class="v-num v-11">11&nbsp;</span><span class="v K15_11" data-id="K15_11">el era mai înţelept decât toţi ceilalţi oameni; mult mai înţelept chiar decât Etan Ezrahiteanul, decât Heman şi decât Calcol şi Darda, fiii lui Mahol; şi numele lui era slăvit de toate popoarele dimprejur.</span>
<span class="v-num v-12">12&nbsp;</span><span class="v K15_12" data-id="K15_12">Solomon a rostit trei mii de proverbe, iar cântările lui au fost o mie şi cinci.</span>
<span class="v-num v-13">13&nbsp;</span><span class="v K15_13" data-id="K15_13">El a vorbit despre copaci, de la cedrii cei din Liban până la isopul de pe ziduri; a vorbit şi despre animale, despre păsări, despre târâtoare şi despre peşti.</span>
<span class="v-num v-14">14&nbsp;</span><span class="v K15_14" data-id="K15_14">La el veneau toate neamurile să asculte înţelepciunea lui Solomon, şi daruri de la toţi regii pământului, din câţi auziseră de înţelepciunea lui.</span>
<span class="v-num v-15">15&nbsp;</span><span class="v K15_15" data-id="K15_15">Iar Hiram, regele Tirului , şi-a trimis servii la Solomon ca să-l ungă în locul lui David, părintele său; fiindcă Hiram l-a iubit întotdeauna pe David.</span>
<span class="v-num v-16">16&nbsp;</span><span class="v K15_16" data-id="K15_16">Iar Solomon a trimis la Hiram, zicând:</span>
<span class="v-num v-17">17&nbsp;</span><span class="v K15_17" data-id="K15_17">"Tu ştii că David, părintele meu, nu a putut să-i dureze casă numelui Domnului Dumnezeului meu, din pricina războaielor ce i-au tot dat târcoale până ce Domnul i-a aşezat [pe duşmanii săi] sub tălpile picioarelor lui.</span>
<span class="v-num v-18">18&nbsp;</span><span class="v K15_18" data-id="K15_18">Mie, însă, Domnul, Dumnezeul meu mi-a dat odihnă din toate părţile: nu-i nimeni uneltind împotrivă-mi, nici vreun rău care să ameninţe.</span>
<span class="v-num v-19">19&nbsp;</span><span class="v K15_19" data-id="K15_19">Şi, iată, am în gând să-i zidesc casă numelui Domnului, Dumnezeului meu, aşa cum Domnul Dumnezeu i-a grăit lui David, părintele meu, zicând: "Fiul tău, pe care Eu îl voi aşeza în locul tău pe tronul tău, el îi va zidi casă numelui Meu".</span>
<span class="v-num v-20">20&nbsp;</span><span class="v K15_20" data-id="K15_20">Şi acum, porunceşte să se taie pentru mine lemn din Liban; şi, iată, robii mei vor fi laolaltă cu robii tăi; iar pentru ceea ce faci pentru mine îţi voi plăti după cum vei zice tu; căci tu ştii că la noi nu e nimeni care să ştie să taie lemnul ca Sidonienii".</span>
<span class="v-num v-21">21&nbsp;</span><span class="v K15_21" data-id="K15_21">Şi a fost că de îndată ce Hiram a auzit aceste cuvinte ale lui Solomon s'a bucurat foarte şi a zis: "Binecuvântat este astăzi Dumnezeu, Cel ce i-a dat lui David un fiu înţelept peste acest popor numeros".</span>
<span class="v-num v-22">22&nbsp;</span><span class="v K15_22" data-id="K15_22">Atunci Hiram a trimis la Solomon, zicând: "Am auzit despre tot ceea ce ai trimis la mine; voi face după întreaga ta dorinţă; cât despre lemnul de cedru şi pin ,</span>
<span class="v-num v-23">23&nbsp;</span><span class="v K15_23" data-id="K15_23">robii mei îl vor coborî din Liban la mare; eu îl voi face plute pe care le voi trimite până la locul pe care tu mi-l vei spune, unde le voi lăsa şi de unde tu le vei lua; dar şi tu să-mi faci pe voie, dându-i casei mele pâine ".</span>
<span class="v-num v-24">24&nbsp;</span><span class="v K15_24" data-id="K15_24">Aşa că Hiram i-a dat lui Solomon cedri şi pini după cât a dorit.</span>
<span class="v-num v-25">25&nbsp;</span><span class="v K15_25" data-id="K15_25">Iar Solomon i-a dat lui Hiram douăzeci de mii de măsuri de grâu pentru hrana casei lui, precum şi douăzeci de mii de măsuri de untdelemn curat; aşa îi dădea Solomon lui Hiram în fiecare an.</span>
<span class="v-num v-26">26&nbsp;</span><span class="v K15_26" data-id="K15_26">Iar Domnul i-a dat lui Solomon înţelepciune, aşa cum îi grăise; şi a fost pace între Hiram şi Solomon şi au făcut între ei un legământ.</span>
<span class="v-num v-27">27&nbsp;</span><span class="v K15_27" data-id="K15_27">Solomon lua bir de la întregul Israel; birul era de treizeci de mii de oameni.</span>
<span class="v-num v-28">28&nbsp;</span><span class="v K15_28" data-id="K15_28">Dintre aceştia trimitea în Liban zece mii pe lună, făcând pe rând cu schimbul: o lună erau în Liban şi două luni la casele lor; Adoniram era mai-mare peste bir.</span>
<span class="v-num v-29">29&nbsp;</span><span class="v K15_29" data-id="K15_29">Mai avea Solomon şaptezeci de mii care purtau poverile şi optzeci de mii care tăiau piatră în munte;</span>
<span class="v-num v-30">30&nbsp;</span><span class="v K15_30" data-id="K15_30">iar în afară de ispravnicii care se aflau peste lucrările lui Solomon, mai avea trei mii şase sute de supraveghetori peste poporul care făcea lucrările;</span>
<span class="v-num v-31">31&nbsp;</span><span class="v K15_31" data-id="K15_31">vreme de trei ani au pregătit ei piatra şi lemnul.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="K14.html">&lt;</a>
<a class="home" href="index.html">=</a>
<a class="next" href="K16.html">&gt;</a>
</div></div>
</body>
</html>