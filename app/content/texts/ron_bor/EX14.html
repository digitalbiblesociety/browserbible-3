<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEȘIREA 14 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EX.html">Biblia Ortodoxă Română Sinodală (2006)</a><a class="location" href="EX.html">IEȘIREA 14</a><a class="prev" href="EX13.html">&lt;</a>
<a class="home" href="index.html">=</a>
<a class="next" href="EX15.html">&gt;</a>
</div></div>
<div class="section chapter EX EX14 ron_bor ron " dir="ltr" lang="ron" data-id="EX14" data-nextid="EX15" data-previd="EX13">
<div class="c">14</div>
<div class="p">
<span class="v-num v-1">1&nbsp;</span><span class="v EX14_1" data-id="EX14_1">Atunci a grăit Domnul cu Moise şi a zis:</span>
<span class="v-num v-2">2&nbsp;</span><span class="v EX14_2" data-id="EX14_2">"Spune fiilor lui Israel să se întoarcă şi să-şi aşeze tabăra în faţa Pi-Hahirotului, între Migdal şi mare, în preajma lui Baal-Ţefon. Acolo, în preajma lui, lângă mare, să tăbărâţi.</span>
<span class="v-num v-3">3&nbsp;</span><span class="v EX14_3" data-id="EX14_3">Că Faraon va zice către poporul său: Fiii aceştia ai lui Israel s-au rătăcit în pământul acesta şi i-a închis pustiul.</span>
<span class="v-num v-4">4&nbsp;</span><span class="v EX14_4" data-id="EX14_4">Iar Eu voi învârtoşa inima lui Faraon şi va alerga după ei. Şi-Mi voi arăta slava Mea asupra lui Faraon şi asupra a toată oştirea lui; şi vor cunoaşte toţi Egiptenii că Eu sunt Domnul!" Şi au făcut aşa.</span>
<span class="v-num v-5">5&nbsp;</span><span class="v EX14_5" data-id="EX14_5">Atunci s-a dat de ştire regelui Egiptului că poporul evreu a fugit. şi s-a întors inima lui Faraon şi a slujitorilor lui asupra poporului acestuia şi ei au zis: "Ce am făcut noi? Cum de am lăsat pe fiii lui Israel să se ducă şi să nu ne mai robească nouă?"</span>
<span class="v-num v-6">6&nbsp;</span><span class="v EX14_6" data-id="EX14_6">A înhămat deci Faraon carele sale de război şi a luat poporul său cu sine:</span>
<span class="v-num v-7">7&nbsp;</span><span class="v EX14_7" data-id="EX14_7">A luat cu sine şase sute de căruţe alese şi toată călărimea Egiptului şi căpeteniile lor.</span>
<span class="v-num v-8">8&nbsp;</span><span class="v EX14_8" data-id="EX14_8">Iar Domnul a învârtoşat inima lui Faraon, regele Egiptului, şi a slujitorilor lui, şi a alergat acesta după fiii lui Israel; dar fiii lui Israel ieşiseră sub mână înaltă.</span>
<span class="v-num v-9">9&nbsp;</span><span class="v EX14_9" data-id="EX14_9">Şi au alergat după ei Egiptenii cu toii caii şi carele lui Faraon, cu călăreţii şi cu toată oştirea lui şi i-au ajuns când poposiseră ei la mare, lângă Pi-Hahirot, în faţa lui Baal-Ţefon.</span>
<span class="v-num v-10">10&nbsp;</span><span class="v EX14_10" data-id="EX14_10">Dar când s-a apropiat Faraon şi când s-au uitat fiii lui Israel înapoi şi au văzut că Egiptenii vin după ei, s-au spăimântat foarte tare fiii lui Israel şi au strigat către Domnul;</span>
<span class="v-num v-11">11&nbsp;</span><span class="v EX14_11" data-id="EX14_11">Şi au zis către Moise: "Oare nu erau morminte în ţara Egiptului, de ce ne-ai adus să murim în pustie? Ce ai făcut tu cu noi, scoţându-ne din Egipt?</span>
<span class="v-num v-12">12&nbsp;</span><span class="v EX14_12" data-id="EX14_12">Nu ţi-am spus noi, oare, de aceasta în Egipt, când ţi-am zis: Lasă-ne să robim Egiptenilor, că e mai bine să fim robi Egiptenilor decât să murim în pustia aceasta?"</span>
<span class="v-num v-13">13&nbsp;</span><span class="v EX14_13" data-id="EX14_13">Moise însă a zis către popor: "Nu vă temeţi! Staţi şi veţi vedea minunea cea de la Domnul, pe care vă va face-o El astăzi, căci pe Egiptenii pe care îi vedeţi astăzi nu-i veţi mai vedea niciodată.</span>
<span class="v-num v-14">14&nbsp;</span><span class="v EX14_14" data-id="EX14_14">Domnul are să Se lupte pentru voi, iar voi fiţi liniştiţi!"</span>
<span class="v-num v-15">15&nbsp;</span><span class="v EX14_15" data-id="EX14_15">Atunci a zis Domnul către Moise: "Ce strigi către Mine? Spune fiilor lui Israel să pornească,</span>
<span class="v-num v-16">16&nbsp;</span><span class="v EX14_16" data-id="EX14_16">Iar tu ridică-n toiagul şi-ţi întinde mâna asupra mării şi o desparte şi vor trece fiii lui Israel prin mijlocul mării, ca pe uscat.</span>
<span class="v-num v-17">17&nbsp;</span><span class="v EX14_17" data-id="EX14_17">Iată, Eu voi învârtoşa inima lui Faraon şi a tuturor Egiptenilor, ca să meargă pe urmele lor. Şi-Mi voi arăta slava Mea asupra lui Faraon şi asupra a toată oştirea lui, asupra carelor lui şi asupra călăreţilor lui.</span>
<span class="v-num v-18">18&nbsp;</span><span class="v EX14_18" data-id="EX14_18">Şi vor cunoaşte toţi Egiptenii că Eu sunt Domnul, când Îmi voi arăta slava Mea asupra lui Faraon, asupra carelor lui şi asupra călăreţilor lui".</span>
<span class="v-num v-19">19&nbsp;</span><span class="v EX14_19" data-id="EX14_19">Atunci s-a ridicat îngerul Domnului, care mergea înaintea taberei fiilor lui Israel, şi s-a mutat în urma lor; şi s-a ridicat stâlpul cel de nor dinaintea lor şi a stat în urma lor.</span>
<span class="v-num v-20">20&nbsp;</span><span class="v EX14_20" data-id="EX14_20">Astfel a trecut el şi a stat între tabăra Egiptenilor şi tabăra fiilor lui Israel; şi era negură şi întuneric pentru unii, iar pentru ceilalţi lumină, noaptea, şi toată noaptea nu s-au apropiat unii de alţii.</span>
<span class="v-num v-21">21&nbsp;</span><span class="v EX14_21" data-id="EX14_21">Iar Moise şi-a întins mâna sa asupra mării şi a alungat Domnul marea toată noaptea cu vânt puternic de la răsărit şi s-a făcut marea uscat, că s-au despărţit apele.</span>
<span class="v-num v-22">22&nbsp;</span><span class="v EX14_22" data-id="EX14_22">Şi au intrat fiii lui Israel prin mijlocul mării, mergând ca pe uscat, iar apele le erau perete, la dreapta şi la stânga lor.</span>
<span class="v-num v-23">23&nbsp;</span><span class="v EX14_23" data-id="EX14_23">Iar Egiptenii urmărindu-i, au intrat după ei în mijlocul mării toii caii lui Faraon, carele şi călăreţii lui.</span>
<span class="v-num v-24">24&nbsp;</span><span class="v EX14_24" data-id="EX14_24">Dar în straja dimineţii a căutat Domnul din stâlpul cel de foc şi din nor spre tabăra Egiptenilor şi a umplut tabăra Egiptenilor de spaimă.</span>
<span class="v-num v-25">25&nbsp;</span><span class="v EX14_25" data-id="EX14_25">Şi a făcut să sară roţile de la carele lor, încât cu anevoie mergeau carele. Atunci au zis Egiptenii: "Să fugim de la faţa lui Israel, că Domnul se luptă pentru ei cu Egiptenii!"</span>
<span class="v-num v-26">26&nbsp;</span><span class="v EX14_26" data-id="EX14_26">Iar Domnul a zis către Moise: "Întindeţi mâna asupra mării, ca să se întoarcă apele asupra Egiptenilor, asupra carelor lor şi asupra călăreţilor lor".</span>
<span class="v-num v-27">27&nbsp;</span><span class="v EX14_27" data-id="EX14_27">Şi şi-a întins Moise mâna asupra mării şi spre ziuă s-a întors apa la locul ei, iar Egiptenii fugeau împotriva apei. Şi aşa a înecat Dumnezeu pe Egipteni în mijlocul mării.</span>
<span class="v-num v-28">28&nbsp;</span><span class="v EX14_28" data-id="EX14_28">Iar apele s-au tras la loc şi au acoperit carele şi călăreţii întregii oştiri a lui Faraon, care intrase după Israeliţi în mare, şi nu a rămas nici unul dintre ei.</span>
<span class="v-num v-29">29&nbsp;</span><span class="v EX14_29" data-id="EX14_29">Fiii lui Israel însă au trecut prin mare ca pe uscat şi apa le-a fost perete la dreapta şi stânga lor.</span>
<span class="v-num v-30">30&nbsp;</span><span class="v EX14_30" data-id="EX14_30">Aşa a izbăvit Domnul în ziua aceea pe Israeliţi din mâinile Egiptenilor; şi au văzut fiii lui Israel pe Egipteni morţi pe malurile mării.</span>
<span class="v-num v-31">31&nbsp;</span><span class="v EX14_31" data-id="EX14_31">Văzut-a Israel mâna cea tare pe care a întins-o Domnul asupra Egiptenilor, şi s-a temut poporul de Domnul şi a crezut în Domnul şi în Moise, sluga Lui.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EX13.html">&lt;</a>
<a class="home" href="index.html">=</a>
<a class="next" href="EX15.html">&gt;</a>
</div></div>
</body>
</html>