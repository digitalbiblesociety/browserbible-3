<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>PSALMII 71 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="PS.html">Biblia Ortodoxă Română Sinodală (2006)</a><a class="location" href="PS.html">PSALMII 71</a><a class="prev" href="PS70.html">&lt;</a>
<a class="home" href="index.html">=</a>
<a class="next" href="PS72.html">&gt;</a>
</div></div>
<div class="section chapter PS PS71 ron_bor ron " dir="ltr" lang="ron" data-id="PS71" data-nextid="PS72" data-previd="PS70">
<div class="c">Psalmul 71</div>
<div class="p">
<span class="v-num v-1">1&nbsp;</span><span class="v PS71_1" data-id="PS71_1">Dumnezeule, judecata Ta dă-o împăratului şi dreptatea Ta fiului împăratului,</span>
<span class="v-num v-2">2&nbsp;</span><span class="v PS71_2" data-id="PS71_2">Ca să judece pe poporul Tău cu dreptate şi pe săracii Tăi cu judecată.</span>
<span class="v-num v-3">3&nbsp;</span><span class="v PS71_3" data-id="PS71_3">Să aducă munţii pace poporului Tău şi dealurile dreptate.</span>
<span class="v-num v-4">4&nbsp;</span><span class="v PS71_4" data-id="PS71_4">Judeca-va pe săracii poporului şi va milui pe fiii săracilor şi va umili pe clevetitor.</span>
<span class="v-num v-5">5&nbsp;</span><span class="v PS71_5" data-id="PS71_5">Şi se vor teme de Tine cât va fi soarele şi cât va fi luna din neam în neam.</span>
<span class="v-num v-6">6&nbsp;</span><span class="v PS71_6" data-id="PS71_6">Pogorâ-se-va ca ploaia pe lână şi ca picăturile ce cad pe pământ.</span>
<span class="v-num v-7">7&nbsp;</span><span class="v PS71_7" data-id="PS71_7">Răsări-va în zilele lui dreptatea şi mulţimea păcii, cât va fi luna.</span>
<span class="v-num v-8">8&nbsp;</span><span class="v PS71_8" data-id="PS71_8">Şi va domni de la o mare până la alta şi de la râu până la marginile lumii.</span>
<span class="v-num v-9">9&nbsp;</span><span class="v PS71_9" data-id="PS71_9">Înaintea lui vor îngenunchia etiopienii şi vrăjmaşii lui ţărâna vor linge.</span>
<span class="v-num v-10">10&nbsp;</span><span class="v PS71_10" data-id="PS71_10">Împăraţii Tarsisului şi insulele daruri vor aduce, împăraţii arabilor şi ai reginei Saba prinoase vor aduce.</span>
<span class="v-num v-11">11&nbsp;</span><span class="v PS71_11" data-id="PS71_11">Şi se vor închina lui toţi împăraţii pământului, toate neamurile vor sluji lui.</span>
<span class="v-num v-12">12&nbsp;</span><span class="v PS71_12" data-id="PS71_12">Că a izbăvit pe sărac din mâna celui puternic şi pe sărmanul care n-avea ajutor.</span>
<span class="v-num v-13">13&nbsp;</span><span class="v PS71_13" data-id="PS71_13">Va avea milă de sărac şi de sărman şi sufletele săracilor va mântui;</span>
<span class="v-num v-14">14&nbsp;</span><span class="v PS71_14" data-id="PS71_14">De camătă şi de asuprire va scăpa sufletele lor şi scump va fi numele lor înaintea lui.</span>
<span class="v-num v-15">15&nbsp;</span><span class="v PS71_15" data-id="PS71_15">Şi va fi viu şi se va da lui din aurul Arabiei şi se vor ruga pentru el pururea; toată ziua îl vor binecuvânta pe el.</span>
<span class="v-num v-16">16&nbsp;</span><span class="v PS71_16" data-id="PS71_16">Fi-va belşug de pâine pe pământ până-n vârful munţilor; pomii roditori se vor înălţa ca cedrii Libanului; şi vor înflori cei din cetate ca iarba pământului.</span>
<span class="v-num v-17">17&nbsp;</span><span class="v PS71_17" data-id="PS71_17">Numele lui va dăinui pe vecie; cât va fi soarele va fi pomenit numele lui.</span>
<span class="v-num v-18">18&nbsp;</span><span class="v PS71_18" data-id="PS71_18">Se vor binecuvânta întru el toate seminţiile pământului, toate neamurile îl vor ferici pe el.</span>
<span class="v-num v-19">19&nbsp;</span><span class="v PS71_19" data-id="PS71_19">Binecuvântat este Domnul Dumnezeu, Dumnezeul lui Israel, singurul Care face minuni.</span>
<span class="v-num v-20">20&nbsp;</span><span class="v PS71_20" data-id="PS71_20">Binecuvântat este numele slavei Lui în veac şi în veacul veacului.</span>
<span class="v-num v-21">21&nbsp;</span><span class="v PS71_21" data-id="PS71_21">Tot pământul se va umple de slava Lui. Amin. Amin.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="PS70.html">&lt;</a>
<a class="home" href="index.html">=</a>
<a class="next" href="PS72.html">&gt;</a>
</div></div>
</body>
</html>