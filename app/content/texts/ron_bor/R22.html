<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A DOUA PARALIPOMENA (SAU CARTEA A DOUA A CRONICILOR) 2 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="R2.html">Biblia Ortodoxă Română Sinodală (2006)</a><a class="location" href="R2.html">CARTEA A DOUA PARALIPOMENA (SAU CARTEA A DOUA A CRONICILOR) 2</a><a class="prev" href="R21.html">&lt;</a>
<a class="home" href="index.html">=</a>
<a class="next" href="R23.html">&gt;</a>
</div></div>
<div class="section chapter R2 R22 ron_bor ron " dir="ltr" lang="ro" data-id="R22" data-nextid="R23" data-previd="R21">
<div class="c">2</div>
<div class="p">
<span class="v-num v-1">1&nbsp;</span><span class="v R22_1" data-id="R22_1">Apoi Solomon hotărî să înalţe templu numelui Domnului şi casă domnească pentru sine.</span>
<span class="v-num v-2">2&nbsp;</span><span class="v R22_2" data-id="R22_2">În acest scop Solomon a tocmit şaptezeci de mii de oameni ca să care poveri şi optzeci de mii de tăietori de piatră din munte, iar peste ei, trei mii şase sute de supraveghetori.</span>
<span class="v-num v-3">3&nbsp;</span><span class="v R22_3" data-id="R22_3">Apoi a trimis Solomon la Hiram, regele Tirului, să i se spună: "Cum ai făcut cu David, tatăl meu, şi i-ai trimis cedrii pentru clădirea casei lui de locuit, aşa să faci şi cu mine.</span>
<span class="v-num v-4">4&nbsp;</span><span class="v R22_4" data-id="R22_4">Iată şi eu, fiul lui, zidesc templu numelui Domnului Dumnezeului meu, ca să îl închin Lui, pentru ca să se ardă înaintea Lui tămâie mirositoare, să I se înfăţişeze pururea pâinile punerii înainte şi să I se aducă arderi de tot dimineaţa şi seara, în ziua odihnei, la lună nouă şi la sărbătorile Domnului Dumnezeului nostru, ceea ce s-a poruncit pentru totdeauna lui Israel.</span>
<span class="v-num v-5">5&nbsp;</span><span class="v R22_5" data-id="R22_5">Templul pe care voiesc să-l fac este mare, pentru că mare este Dumnezeul nostru şi mai presus de toţi dumnezeii.</span>
<span class="v-num v-6">6&nbsp;</span><span class="v R22_6" data-id="R22_6">Şi cine poate să-I zidească Lui templu, când cerul şi cerurile cerurilor nu-L încap? Şi cine sunt eu, ca să-I pot zidi templu? Fără numai doar pentru a se tămâia înaintea Lui.</span>
<span class="v-num v-7">7&nbsp;</span><span class="v R22_7" data-id="R22_7">Trimite-mi dar un om care să ştie să facă lucruri de aur, de argint, de aramă şi de fier, de tort purpuriu, stacojiu şi albastru şi care să mai ştie a săpa şi a face toate acestea împreună cu meşterii care sunt aici la mine în Iuda şi Ierusalim şi pe care i-a pregătit David, tatăl meu.</span>
<span class="v-num v-8">8&nbsp;</span><span class="v R22_8" data-id="R22_8">Să-mi trimiţi lemn de cedru, de chiparos şi de molift din Liban, căci ştiu că robii tăi pricep să taie lemn în Liban, şi robii mei vor merge cu ai tăi,</span>
<span class="v-num v-9">9&nbsp;</span><span class="v R22_9" data-id="R22_9">Ca să-mi pregătească lemn mult, deoarece locaşul pe care voiesc să-l fac este mare şi minunat.</span>
<span class="v-num v-10">10&nbsp;</span><span class="v R22_10" data-id="R22_10">Iată, robilor tăi, tăietorilor care taie lemnul, le dau hrană: douăzeci de mii de core de grâu, douăzeci de mii de core de orz, douăzeci de mii de baturi de vin şi douăzeci de mii de baturi de untdelemn".</span>
<span class="v-num v-11">11&nbsp;</span><span class="v R22_11" data-id="R22_11">Hiram, regele Tirului, a răspuns la aceasta, prin o scrisoare pe care a trimis-o lui Solomon, următoarele: "Din iubire pentru poporul Său, Domnul te-a pus pe tine rege peste el".</span>
<span class="v-num v-12">12&nbsp;</span><span class="v R22_12" data-id="R22_12">Apoi Hiram mai zicea: "Binecuvântat fie Domnul Dumnezeul lui Israel, Cel ce a făcut cerul şi pământul şi a dat regelui David fiu înţelept, cu minte şi pricepere, care are de gând să înalţe templu Domnului şi casă regală pentru sine.</span>
<span class="v-num v-13">13&nbsp;</span><span class="v R22_13" data-id="R22_13">Aşadar îţi trimit un om înţelept şi înzestrat cu ştiinţă, şi anume pe meşterul Hiram-Abi,</span>
<span class="v-num v-14">14&nbsp;</span><span class="v R22_14" data-id="R22_14">Fiul unei femei dintre fiicele lui Dan, iar tatăl său e tirian. Acela ştie să facă lucruri de aur şi de argint, de aramă şi de fier, de piatră şi de lemn, de tort purpuriu, stacojiu şi albastru, de în şi de purpură; ştie să facă tot felul de sculpturi şi să îndeplinească tot ce i se va porunci, împreună cu meşterii tăi, cu meşterii domnului meu David, tatăl tău.</span>
<span class="v-num v-15">15&nbsp;</span><span class="v R22_15" data-id="R22_15">Iar grâul, orzul, untdelemnul şi vinul de care vorbeşti tu, domnul meu, trimite-l robilor tăi.</span>
<span class="v-num v-16">16&nbsp;</span><span class="v R22_16" data-id="R22_16">Noi însă vom tăia lemn din Liban cât îţi va trebui şi-l vom duce cu plutele pe mare la Iafa, iar de acolo îl vei duce tu la Ierusalim".</span>
<span class="v-num v-17">17&nbsp;</span><span class="v R22_17" data-id="R22_17">Apoi Solomon a numărat pe toţi străinii care se aflau atunci în pământul lui Israel, afară de numărătoarea pe care o făcuse David, tatăl său, şi s-au găsit o sută cincizeci şi trei de mii şase sute inşi.</span>
<span class="v-num v-18">18&nbsp;</span><span class="v R22_18" data-id="R22_18">Din aceştia a făcut şaptezeci de mii cărători cu spatele şi optzeci de mii tăietori de piatră în munte, iar trei mii şase sute, supraveghetori, ca să îndemne pe oameni la lucru.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="R21.html">&lt;</a>
<a class="home" href="index.html">=</a>
<a class="next" href="R23.html">&gt;</a>
</div></div>
</body>
</html>