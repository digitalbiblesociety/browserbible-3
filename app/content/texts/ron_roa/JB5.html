<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOV 5 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JB.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="JB.html">CARTEA LUI IOV 5</a><a class="prev" href="JB4.html">&lt;</a>
<a class="home" href="index.html">=</a>
<a class="next" href="JB6.html">&gt;</a>
</div></div>
<div class="section chapter JB JB5 ron_roa ron " dir="ltr" lang="ron" data-id="JB5" data-nextid="JB6" data-previd="JB4">
<div class="c">5</div>
<div class="p">
<span class="v-num v-1">1&nbsp;</span><span class="v JB5_1" data-id="JB5_1">Hai, strigă, dacă bănui că-i cine să te-asculte, sau dacă vezi cu ochii vreun înger din cei sfinţi!</span>
<span class="v-num v-2">2&nbsp;</span><span class="v JB5_2" data-id="JB5_2">Mânia îl ucide pe cel lipsit de minte, aşa cum gelozia-l omoară pe răzleţ.</span>
<span class="v-num v-3">3&nbsp;</span><span class="v JB5_3" data-id="JB5_3">Eu am văzut nebunul cum prinde rădăcină, dar şi degraba'n care statura i-a pierit.</span>
<span class="v-num v-4">4&nbsp;</span><span class="v JB5_4" data-id="JB5_4">Copiii lui departe-s de pragul mântuirii; sunt trişti în umilinţă la poarta celor mici şi'n lume n'au pe nimeni să-i scape din ce sunt;</span>
<span class="v-num v-5">5&nbsp;</span><span class="v JB5_5" data-id="JB5_5">strânsura lor din holde doar drepţii vor mânca-o, din răul ce-i apasă ei nu vor fi scăpaţi, tăria lor din urmă în spulber va pieri.</span>
<span class="v-num v-6">6&nbsp;</span><span class="v JB5_6" data-id="JB5_6">Că suferinţa'n sine nu iese din pământ, aşa cum nici durerea nu-i odrăslită'n munţi,</span>
<span class="v-num v-7">7&nbsp;</span><span class="v JB5_7" data-id="JB5_7">ci omul e acela ce naşte suferinţa precum vulturii tineri se-avântă spre'nălţimi .</span>
<span class="v-num v-8">8&nbsp;</span><span class="v JB5_8" data-id="JB5_8">Eu însă doar pe Domnul, pe El Îl voi ruga, şi-L voi chema pe Domnul Atoateţiitorul,</span>
<span class="v-num v-9">9&nbsp;</span><span class="v JB5_9" data-id="JB5_9">pe Cel ce face lucruri măreţe, necuprinse, slăvite, minunate şi multe fără număr;</span>
<span class="v-num v-10">10&nbsp;</span><span class="v JB5_10" data-id="JB5_10">pe Cel ce udă faţa pământului cu ploaie precum trimite apă spre cele de sub cer;</span>
<span class="v-num v-11">11&nbsp;</span><span class="v JB5_11" data-id="JB5_11">pe Cel ce le înalţă smeriţilor smerenia şi-i cheamă iar la viaţă pe cei ce stau să piară;</span>
<span class="v-num v-12">12&nbsp;</span><span class="v JB5_12" data-id="JB5_12">pe Cel ce'ntoarce planul isteţilor, încât zadarnică le fie a mâinilor lucrare.</span>
<span class="v-num v-13">13&nbsp;</span><span class="v JB5_13" data-id="JB5_13">El pe'nţelepţi îi prinde în viclenia lor aşa ca sfatul celor dibaci să se răstoarne.</span>
<span class="v-num v-14">14&nbsp;</span><span class="v JB5_14" data-id="JB5_14">Acestora'ntuneric le-o fi'n amiaza-mare, în plină zi umbla-vor ca noaptea, pipăind.</span>
<span class="v-num v-15">15&nbsp;</span><span class="v JB5_15" data-id="JB5_15">De sabie pieri-vor, iar cel slăbit scăpa-va din mâna celui tare.</span>
<span class="v-num v-16">16&nbsp;</span><span class="v JB5_16" data-id="JB5_16">Aşa se va întoarce nădejdea la cel slab în timp ce gura celui asupritor se-astupă.</span>
<span class="v-num v-17">17&nbsp;</span><span class="v JB5_17" data-id="JB5_17">O, fericit e omul pe care-l mustră Domnul, cel ce'n dojană-L află pe-Atoateţiitorul!</span>
<span class="v-num v-18">18&nbsp;</span><span class="v JB5_18" data-id="JB5_18">Că rana El o face şi-apoi tot El o leagă, cu-aceeaşi mână bate şi-alină vindecând.</span>
<span class="v-num v-19">19&nbsp;</span><span class="v JB5_19" data-id="JB5_19">De şase ori din şase necazuri te va scoate, a şaptea oară răul nicicum nu te-o atinge .</span>
<span class="v-num v-20">20&nbsp;</span><span class="v JB5_20" data-id="JB5_20">La timp de'nfometare te va scăpa din moarte, în luptă te va scoate din ghearele de fier.</span>
<span class="v-num v-21">21&nbsp;</span><span class="v JB5_21" data-id="JB5_21">Tot El te va ascunde, ferit de biciul limbii, de rele viitoare n'ai cum să te mai temi.</span>
<span class="v-num v-22">22&nbsp;</span><span class="v JB5_22" data-id="JB5_22">De cei fără de lege, de cei nedrepţi, vei râde, şi nu te vei mai teme de fiarele pădurii;</span>
<span class="v-num v-23">23&nbsp;</span><span class="v JB5_23" data-id="JB5_23">în câmp sălbăticiunea va sta cu tine'n pace .</span>
<span class="v-num v-24">24&nbsp;</span><span class="v JB5_24" data-id="JB5_24">În pace-ţi vei şti casa şi'n cortul tău vieaţa fără păcat va fi.</span>
<span class="v-num v-25">25&nbsp;</span><span class="v JB5_25" data-id="JB5_25">Vei şti că mulţi la număr te-or pomeni urmaşii, că fiii tăi, de-asemeni, ca iarba de pe câmp.</span>
<span class="v-num v-26">26&nbsp;</span><span class="v JB5_26" data-id="JB5_26">Către mormânt veni-vei ca grâul copt la vreme şi secerat, ca snopul la vreme strâns din holdă .</span>
<span class="v-num v-27">27&nbsp;</span><span class="v JB5_27" data-id="JB5_27">Pe toate-acestea, iată, aşa le-am cercetat, aşa le-am auzit; e rândul tău de-acuma să ştii ce-ai de făcut".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JB4.html">&lt;</a>
<a class="home" href="index.html">=</a>
<a class="next" href="JB6.html">&gt;</a>
</div></div>
</body>
</html>