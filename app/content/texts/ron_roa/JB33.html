<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOV 33 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JB.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="JB.html">CARTEA LUI IOV 33</a><a class="prev" href="JB32.html">&lt;</a>
<a class="home" href="index.html">=</a>
<a class="next" href="JB34.html">&gt;</a>
</div></div>
<div class="section chapter JB JB33 ron_roa ron " dir="ltr" lang="ron" data-id="JB33" data-nextid="JB34" data-previd="JB32">
<div class="c">33</div>
<div class="p">
<span class="v-num v-1">1&nbsp;</span><span class="v JB33_1" data-id="JB33_1">De-aceea, Iov, ascultă cuvintele ce-ţi spun, urechea ţi-o apleacă spre graiul meu întreg.</span>
<span class="v-num v-2">2&nbsp;</span><span class="v JB33_2" data-id="JB33_2">Deschis-am gura, iată, şi limba mea grăieşte.</span>
<span class="v-num v-3">3&nbsp;</span><span class="v JB33_3" data-id="JB33_3">Eu inima curată o am întru cuvinte, priceperea din buze gândeşte ce-i curat.</span>
<span class="v-num v-4">4&nbsp;</span><span class="v JB33_4" data-id="JB33_4">Dumnezeiescul Duh pe mine m'a făcut, suflarea, ea mă'nvaţă, a Celui-Preaputernic.</span>
<span class="v-num v-5">5&nbsp;</span><span class="v JB33_5" data-id="JB33_5">Hai, dacă eşti în stare, răspunde-mi la acestea; nu te grăbi, ci cată la mine, eu la tine.</span>
<span class="v-num v-6">6&nbsp;</span><span class="v JB33_6" data-id="JB33_6">Întocmai ca şi mine, eşti plăsmuit din humă; da, din aceeaşi humă noi suntem plăsmuiţi;</span>
<span class="v-num v-7">7&nbsp;</span><span class="v JB33_7" data-id="JB33_7">de-aceea nici o spaimă nu-ţi va veni din parte-mi, nici mâna mea asupră-ţi va fi apăsătoare.</span>
<span class="v-num v-8">8&nbsp;</span><span class="v JB33_8" data-id="JB33_8">Tu însuţi chiar ai spus-o în chiar auzul meu, din graiul gurii tale te-am auzit spunând:</span>
<span class="v-num v-9">9&nbsp;</span><span class="v JB33_9" data-id="JB33_9">- Curat sunt, fără vină, şi n'am păcătuit, eu sunt fără prihană, iar nu nelegiuit;</span>
<span class="v-num v-10">10&nbsp;</span><span class="v JB33_10" data-id="JB33_10">dar El aflat-a'n mine o oarece pricină, El socoteşte'n Sine că eu I-aş fi vrăjmaş,</span>
<span class="v-num v-11">11&nbsp;</span><span class="v JB33_11" data-id="JB33_11">îmi vâră pe la glezne picioarele'n butuci şi căile, pe toate, tot El mi le pândeşte...</span>
<span class="v-num v-12">12&nbsp;</span><span class="v JB33_12" data-id="JB33_12">Cum oare zici tu: Drept sunt, şi nu m'a ascultat!, când veşnic este Cel de deasupra omenirii?</span>
<span class="v-num v-13">13&nbsp;</span><span class="v JB33_13" data-id="JB33_13">Şi zici: De ce n'ascultă'n cuvânt dreptatea mea?...</span>
<span class="v-num v-14">14&nbsp;</span><span class="v JB33_14" data-id="JB33_14">Că de vorbit El, Domnul, vorbeşte doar o dată; a doua oară însă El Se rosteşte'n vis</span>
<span class="v-num v-15">15&nbsp;</span><span class="v JB33_15" data-id="JB33_15">sau, noaptea, în vedenie precum atunci când cade grea frică peste oameni la vreme de odihnă şi somn în aşternut;</span>
<span class="v-num v-16">16&nbsp;</span><span class="v JB33_16" data-id="JB33_16">atunci El dă pe faţă ascunsul gând din oameni, cu frică'n chipu-acesta prin gând înfricoşându-i,</span>
<span class="v-num v-17">17&nbsp;</span><span class="v JB33_17" data-id="JB33_17">ca astfel să-l întoarcă pe om din strâmbătate şi trupul să i-l scape de prăbuşire'n hău</span>
<span class="v-num v-18">18&nbsp;</span><span class="v JB33_18" data-id="JB33_18">şi sufletul din moarte la pândă să i-l scoată spre-a nu fi şi el unul din cei căzuţi în luptă.</span>
<span class="v-num v-19">19&nbsp;</span><span class="v JB33_19" data-id="JB33_19">De-asemeni, îl mai mustră cu boală'n aşternut, când oasele dintr'însul - vai, multe! - amorţesc,</span>
<span class="v-num v-20">20&nbsp;</span><span class="v JB33_20" data-id="JB33_20">când trupul nu-i primeşte nici aburul din pâine în timp ce bietul suflet pofteşte să mănânce;</span>
<span class="v-num v-21">21&nbsp;</span><span class="v JB33_21" data-id="JB33_21">acestea, pân'ce carnea din el îi putrezeşte şi oasele, golite, încep să i se vadă,</span>
<span class="v-num v-22">22&nbsp;</span><span class="v JB33_22" data-id="JB33_22">pân'sufletul dintr'însul se-apropie de moarte şi viaţa lui, de iad.</span>
<span class="v-num v-23">23&nbsp;</span><span class="v JB33_23" data-id="JB33_23">De-ar fi chiar mii de îngeri aducători de moarte, lui rană nu-i va face nici unul dintre ei când inima-i gândeşte întoarcerea la Domnul şi omului va spune păcatul său întreg şi-şi va vădi de faţă cu toţi fărădelegea;</span>
<span class="v-num v-24">24&nbsp;</span><span class="v JB33_24" data-id="JB33_24">atunci El [Domnul] nu-l va lăsa să cadă'n moarte şi-i înnoi-va trupul ca varul pe perete şi oasele lui iarăşi cu măduvă le-o umple</span>
<span class="v-num v-25">25&nbsp;</span><span class="v JB33_25" data-id="JB33_25">şi fragedă-i va face lui carnea, ca de prunc, şi-i va reda lui însuşi bărbatul între oameni.</span>
<span class="v-num v-26">26&nbsp;</span><span class="v JB33_26" data-id="JB33_26">El Domnului se roagă, şi Domnul îl ascultă, şi va intra cu faţă curată'ntru mărire şi veste dă'ntre oameni de mântuirea sa.</span>
<span class="v-num v-27">27&nbsp;</span><span class="v JB33_27" data-id="JB33_27">Atunci de-abia el, omul, s'o'nvinui pe sine: Greşit-am, făr' să-mi vină pedeapsă pe măsură;</span>
<span class="v-num v-28">28&nbsp;</span><span class="v JB33_28" data-id="JB33_28">am suflet: mântuieşte-l de tot ce-i stricăciune!, am viaţă: fă-o astăzi să vadă'n veci lumina!...</span>
<span class="v-num v-29">29&nbsp;</span><span class="v JB33_29" data-id="JB33_29">Pe-acestea toate, iată, le face Cel-Puternic cu omul: da, trei căi</span>
<span class="v-num v-30">30&nbsp;</span><span class="v JB33_30" data-id="JB33_30">prin care El mă scapă cu sufletul din moarte, aşa ca viaţa'n mine să-L laude'n lumină.</span>
<span class="v-num v-31">31&nbsp;</span><span class="v JB33_31" data-id="JB33_31">Iov, ia aminte bine, ascultă la ce-ţi spun, fii mut, eu voi vorbi.</span>
<span class="v-num v-32">32&nbsp;</span><span class="v JB33_32" data-id="JB33_32">De ai cuvinte'n tine, atunci, te rog, răspunde-mi!; grăieşte, că mi-i voia ca tu să ai dreptate;</span>
<span class="v-num v-33">33&nbsp;</span><span class="v JB33_33" data-id="JB33_33">iar dacă nu, ascultă; să taci acum spre cel ce te'nvaţă'Nţelepciunea".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JB32.html">&lt;</a>
<a class="home" href="index.html">=</a>
<a class="next" href="JB34.html">&gt;</a>
</div></div>
</body>
</html>