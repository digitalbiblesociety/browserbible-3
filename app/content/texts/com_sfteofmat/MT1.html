<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Matthew 1 (Teofilact)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="MT.html">Tâlcuirea Sfintei Evanghelii de la Matei - Sfântul Teofilact Arhiepiscopul Bulgariei</a><a class="location" href="MT.html">Matthew 1</a><a class="prev" href="PN1.html">&lt;</a>
<a class="home" href="index.html">=</a>
<a class="next" href="MT2.html">&gt;</a>
</div></div>
<div class="section commentary MT MT1 com_sfteofmat eng " dir="ltr" lang="en" data-id="MT1" data-nextid="MT2" data-previd="PN1">
<div class="mt">Matthew</div>
<div class="mt2">Matthew 1</div>
	Cartea neamului lui Iisus Hristos, zămislirea, numele şi naşterea
<span class="comm-v-num">Verse 1</span><span class="v MT1_1" data-id="MT1_1"><span class="note-word">1,1<sup>a</sup>: Cartea neamului</span>(1, 1<sup>a</sup>) <span class="bibleref" data-id="RM9_5">Romans 9:5</span> <span class="note-word"></span><p>Pentru ce n-a zis "videnia" sau "cuvântul", precum Proorocii? Căci aceia aşa începeau: "Videnia pe care a văzut-o Isaia" şi "Cuvântul care s-a făcut către Isaia" (<span class="bibleref" data-id="IS1_1">Isaiah 1:1</span>; <span class="bibleref" data-id="IS2_1">2:1</span>). Cauţi a te învăţa pentru ce [din ce pricină făceau aceasta]? Pentru că Proorocii vesteau pentru cei împietriţi cu inima şi nesupuşi, de aceea ziceau că este videnie dumnezeiască şi cuvânt de la Dumnezeu, ca să înfricoşeze norodul şi să nu fie defăimate cele zise. Dar Matei a grăit către oameni credincioşi, cu bună cunoştinţă şi supuşi, şi de aceea n-a început precum Proorocii.</p><span class="note-word"></span><p>Sau, pot spune şi altceva: Proorocii gânditor [cu gândul] vedeau cele pe care le grăiau ca închipuiri arătate prin Sfântul Duh şi de aceea le şi numeau videnii [vederi dumnezeieşti]. Dar Matei nu cu gândul L-a văzut pe Hristos şi nu în închipuire L-a văzut pe El, ci în chip simţit L-a cunoscut, auzindu-L şi văzându-L pe El în trup. Pentru aceasta, n-a zis "videnia [vederea dumnezeiască] pe care am văzut-o" - adică "închipuirea" -, ci [a scris] "Cartea neamului".</p><br><span class="note-word">1,1<sup>b</sup>: Lui Iisus</span><p>Numele acesta, "Iisus" nu este elinesc, ci evreiesc şi se tălmăceşte "Mântuitor". Pentru că evreieşte "Iao" înseamnă mântuire. </p><span class="note-word">1,1<sup>c</sup>: Hristos</span> <br><p>"Hristoşi" - adică "unşi" - se numeau împăraţii şi preoţii, pentru că erau unşi cu untdelemn sfinţit, care curgea din cornul care li se punea pe cap [asupra capului].</p></span>
<span class="comm-v-num">Verse 2</span><span class="v MT1_2" data-id="MT1_2"><span class="note-word">1,2</b><sup>a</sup>: Avraam a născut pe Isaac</span></p>(1, 2<sup>a</sup>) <span class="bibleref" data-id="GN21_2">Genesis 21:2-3</span>; <span class="bibleref" data-id="GN26_18">26:18</span> / <span class="bibleref" data-id="LK3_34">Luke 3:34</span></p><br><p>De la Avraam începe povestirea neamului, pentru că acesta a fost părinte al evreilor (<span class="bibleref" data-id="GN15_1">Genesis 15:1</span>,<span class="bibleref" data-id="GN13_1">13:1</span>,<span class="bibleref" data-id="GN16_1">16:1</span>) şi pentru că el este cel dintâi care a primit făgăduinţele, că întru seminţia lui se vor blagoslovi [binecuvânta] toate neamurile (<span class="bibleref" data-id="GN22_18">22:18</span>). Deci, cu cuviinţă de la acesta se numără neamul lui Hristos, că Hristos este din sămânţa lui Avraam, întru care ne-am binecuvântat toţi cei din neamuri (<span class="bibleref" data-id="GN17_5">17:5</span>), care mai înainte eram sub blestem. "<strong>Avraam</strong>" se tâlcuieşte "părinte al neamurilor", iar "<strong>Isaac</strong>" - "bucurie", "râs".</p><br><p>Şi nu pomeneşte Evanghelistul de fiii lui Avraam cei din ţiitoare [ca Agar, slujnica Sarrei] - adică de Ismail (<span class="bibleref" data-id="GN16_15">16:15</span>) şi de ceilalţi -, pentru că iudeii nu din aceştia se trăgeau, ci din Isaac (<span class="bibleref" data-id="GN24_6">24:6-8</span>).</p><p><br><span class="note-word">1,2<sup>b</sup>: Isaac a născut pe Iacov; Iacov a născut pe Iuda şi pe fraţii lui;</b><p>(1,2<sup>b</sup>) <span class="bibleref" data-id="GN25_26">25:26</span>; <span class="bibleref" data-id="GN29_35">29:35</span> / <span class="bibleref" data-id="LK3_33">Luke 3:33</span> <br><p>Vezi că pentru aceasta a pomenit pe Iuda şi pe fraţii lui, pentru că dintru ei au fost cele douăsprezece seminţii.</p></span>
<span class="comm-v-num">Verse 3</span><span class="v MT1_3" data-id="MT1_3"><span class="note-word">1, 3<sup>a</sup> Iuda a născut pe Fares şi pe Zara, din Tamar;</span><p>(1, 3<sup>a</sup>) <span class="bibleref" data-id="GN38_1">Genesis 38:1-30</span>; <span class="bibleref" data-id="GN46_12">46:12</span> / <span class="bibleref" data-id="R12_4">1 Chronicles 2:4</span> / <span class="bibleref" data-id="LK3_33">Luke 3:33</span><p>Iuda avea ca noră pe Tamar prin unul dintre feciorii lui, anume Ir, iar murind acesta fără să aibă feciori [prunci], i-a dat-o lui Onan, alt fecior al lui. Dar, secerându-se acesta din viaţă pentru răutatea lui, Iuda nu i-a mai dat ei alt soţ. Iar ea, dorind să facă copii din sămânţa lui Avraam, a lepădat vălul văduviei şi punându-şi veşmânt de femeie nărăvită [curvă] s-a împreunat cu socrul ei şi s-au zămislit din ea doi gemeni.</p><p>Şi când au fost să se nască, a scos feciorul cel dintâi mâna din pântece, ca şi cum ar fi vrut să se nască primul, iar moaşa a însemnat degrabă cu un fir de aţă roşie mâna copilului, ca să cunoască pe cel întâi născut. Dar acesta şi-a tras mâna înlăuntrul pântecelui şi s-a născut celălalt copil mai întâi şi abia după aceea cel ce scosese primul mâna.</p><p>Deci, cel ce s-a născut mai întâi a fost numit Fares, care înseamnă "tăiere" - fiindcă a tăiat rânduiala cea firească -, iar cel ce a tras mâna, Zara (<span class="bibleref" data-id="GN38_1">Genesis 38:1-30</span>).</p><p>Şi însemnează istoria această taină, că precum Zara a arătat întâi mâna, şi a tras-o apoi, aşa şi vieţuirea cea după Hristos s-a arătat întru Sfinţii cei mai dinainte de Lege şi de tăierea împrejur. Pentru că toţi aceştia [sunt Sfinţi] nu din rânduielile şi proorociile Legii, ci pentru că au vieţuit viaţă evanghelicească. Şi socoteşte pe Avraam, care şi-a lăsat părinţii şi casa pentru Dumnezeu şi s-a lepădat şi de fire, socoteşte [apoi] pe Iov şi pe Melchisedec. Iar după ce a venit [s-a dat] Legea, s-a tras înapoi una ca această vieţuire. Şi precum acolo, după ce s-a născut Fares, mai pe urmă a ieşit iarăşi Zara, aşa, după ce s-a dat Legea, mai pe urmă a strălucit vieţuirea evanghelicească, însemnându-se aceasta cu aţă roşie - care este sângele lui Hristos. Că pentru aceasta a şi pomenit Evanghelistul de aceşti doi prunci, pentru că naşterea lor arată oarecare lucruri tainice.</p><p>Dar, şi pentru altă pricină pomeneşte de Tamar - deşi nu pare a fi lăudată, fiindcă s-a împreunat cu socrul ei: ca să arate că Hristos toate pentru noi primindu-le, a primit a avea ca strămoşi şi pe unii ca aceştia, ca şi prin aceasta - adică prin naşterea dintru ei - mai vârtos să-i sfinţească, pentru că nu a venit să cheme "pe cei drepţi, ci pe cei păcătoşi" (<span class="bibleref" data-id="MK2_17">Mark 2:17</span>).</p></span>
<span class="comm-v-num">Verse 3-5</span><span class="v MT1_3-5" data-id="MT1_3-5"><p><span class="note-word">1, 3<sup>a</sup> - 5<sup>a</sup>: Fares a născut pe Esrom; Esrom a născut pe Aram; (4) Aram a născut pe Aminadav; Aminadav a născut pe Naason; Naason a născut pe Salmon; (5) Salmon a născut pe Booz din Rahav</b><p>(1, 3b) <span class="bibleref" data-id="GN46_12">Genesis 46:12</span> / <span class="bibleref" data-id="RT4_18">Ruth 4:18-19</span> / <span class="bibleref" data-id="R12_5">1 Chronicles 2:5</span>, <span class="bibleref" data-id="R12_9">2:9</span> / <span class="bibleref" data-id="LK3_33">Luke 3:33</span> (1, 4) Luk_2, 32-33</p><p>(1, 5a) <span class="bibleref" data-id="JS6_23">Joshua 6:23</span>, 25 / <span class="bibleref" data-id="RT2_3">Ruth 2:3</span>; 4, 21 /<span class="bibleref" data-id="R12_11">1 Chronicles 2:11</span> / Luk_3, 32</p><p>Unii socotesc că Rahav aceasta era Rahav curva, care a primit iscoadele lui Isus Navi (<span class="bibleref" data-id="JS2_1">Joshua 2:1</span>) şi le-a izbăvit pe ele şi s-a izbăvit şi ea (<span class="bibleref" data-id="JS6_17">6:17</span>, 23, 25).</p><p>Şi a pomenit despre aceasta ca să arate că aşa cum aceasta era curvă, aşa era şi adunarea neamurilor, că au curvit întru izvodirile [minţii] lor. Însă, primind "iscoadele" lui Iisus, adică pe Apostoli şi crezând cuvintelor lor, s-au mântuit toți cei din neamuri.</p></span>
<span class="comm-v-num">Verse 5</span><span class="v MT1_5" data-id="MT1_5"><span class="note-word">1, 5<sup>b</sup>: Booz a născut pe Iobed, din Rut </span><p>(1, 5<sup>b</sup>) <span class="bibleref" data-id="RT4_17">Ruth 4:17</span>, <span class="bibleref" data-id="RT4_21">4:21</span> / <span class="bibleref" data-id="R12_12">1 Chronicles 2:12</span> / <span class="bibleref" data-id="LK3_32">Luke 3:32</span></p><p>Rut aceasta era de alt neam, dar s-a însoțit cu Booz.</p><p>Aşa şi Biserica cea din păgâni, de alt neam fiind şi afară de așezământ, a uitat norodul [a părăsit neamul] său şi închinarea la idoli și pe tatăl ei, diavolul și s-a luat spre nuntă cu Fiul lui Dumnezeu.</p></span>
<span class="comm-v-num">Verse 5-6</span><span class="v MT1_5-6" data-id="MT1_5-6"><span class="note-word">1, 5<sup>c</sup>-6: Iobed a născut pe Iesei; (6) Iesei a născut pe David regele; David a născut pe Solomon din femeia lui Urie</span><p> (1, 5<sup>c</sup>) <span class="bibleref" data-id="RT4_21">Ruth 4:21</span> / <span class="bibleref" data-id="R12_12">1 Chronicles 2:12</span> / <span class="bibleref" data-id="LK3_32">Luke 3:32</span> </p> (1, 6) <span class="bibleref" data-id="GN17_6">Genesis 17:6</span>, <span class="bibleref" data-id="GN17_16">17:16</span> / <span class="bibleref" data-id="S117_12">1 Samuel 17:12</span> / <span class="bibleref" data-id="S212_24">2 Samuel 12:24</span> / <span class="bibleref" data-id="R12_15">1 Chronicles 2:15</span> / <span class="bibleref" data-id="LK3_31">Luke 3:31</span></p><p>Iarăşi, pomeneşte de femeia lui Urie (<span class="bibleref" data-id="S212_14">2 Samuel 12:14</span>), ca să se arate că nu se cuvine a ne ruşina de strămoşi, ci că mai vârtos, prin sârguința faptelor bune ale urmașilor se fac slăviţi şi aceia şi cum că toţi sunt primiţi la Dumnezeu - chiar de se vor naşte din curvă -, numai de vor avea faptă bună.</p></span>
<span class="comm-v-num">Verse 7-11</span><span class="v MT1_7-11" data-id="MT1_7-11"><span class="note-word">1, 7-11: Solomon a născut pe Roboam; Roboam a născut pe Abia;  Abia a născut pe Asa; (8) Asa a născut pe Iosafat; Iosafat a născut pe Ioram; Ioram a născut pe Ozia; (9) Ozia a născut pe Ioatam; Ioatam a născut pe Ahaz; Ahaz a născut pe Iezechia; (10) Iezechia a născut pe Manase; Manase a născut pe Amon; Amon a născut pe Iosia; (11) Iosia a născut pe Iehonia şi pe fraţii lui, la strămutarea în Babilon</span><p>(1, 7) <span class="bibleref" data-id="K111_43">1 Kings 11:43</span>; <span class="bibleref" data-id="K114_31">14:31</span>; <span class="bibleref">15:8</span> / <span class="bibleref" data-id="R13_10">1 Chronicles 3:10</span> (1,9) <span class="bibleref" data-id="K215_7">2 Kings 15:7</span>, <span class="bibleref" data-id="K215_38">15:38</span>; <span class="bibleref" data-id="K216_20">16:20</span> (1,10) <span class="bibleref" data-id="K220_20">20:20</span> / <span class="bibleref" data-id="R13_13">1 Chronicles 3:13</span> (1, 11) <span class="bibleref" data-id="K223_34">2 Kings 23:34</span>; <span class="bibleref" data-id="K224_6">24:6</span>; <span class="bibleref" data-id="K224_15">24:15</span>/ <span class="bibleref" data-id="R13_16">1 Chronicles 3:16</span> / <span class="bibleref" data-id="R236_8">2 Chronicles 36:8</span></p> <p> Strămutarea în Babilon este robia pe care mai pe urmă au pătimit-o evreii în Babilon, fiind duşi acolo toţi dimpreună.</p><p>Pentru că şi altădată au fost în război cu babilonienii, însă mai cu măsură i-au muncit [căznit] pe ei, dar mai apoi cu totul i-au strămutat pe ei din patria lor.</p></span>
<span class="comm-v-num">Verse 12-16</span><span class="v MT1_12-16" data-id="MT1_12-16"><span class="note-word">1,12-16: După strămutarea în Babilon, Iehonia a născut pe Salatiel; Salatiel a născut pe Zorobabel; (13) Zorobabel a născut pe Abiud; Abiud a născut pe Eliachim; Eliachim a născut pe Azor; (14) Azor a născut pe Sadoc; Sadoc a născut pe Achim; Achim a născut pe Eliud; (15) Eliud a născut pe Eleazar; Eleazar a născut pe Matan; Matan a născut pe Iacov; (16) Iacov a născut pe Iosif, logodnicul Măriei, din care s-a născut Iisus, care se cheamă Hristos.</span><p>(1, 12) <span class="bibleref" data-id="S224_6">2 Samuel 24:6</span> / <span class="bibleref" data-id="R13_17">1 Chronicles 3:17</span> / <span class="bibleref" data-id="R236_8">2 Chronicles 36:8</span> / <span class="bibleref">1Ezr_3:2</span>; <span class="bibleref">5:2</span> / <span class="bibleref" data-id="LK3_27">Luke 3:27</span></p><p>Din care pricină spune [este trecut aici] numele lui Iosif, iar nu al Născătoarei de Dumnezeu? Căci ce împărtăşire are Iosif cu naşterea cea fără de sămânţă? Au doară, cu adevărat tată al lui Hristos a fost Iosif, ca de la Iosif să se numere neamul Lui?</p><p>Ascultă, dar: cu adevărat, nici o împărtăşire nu are Iosif cu naşterea lui Hristos şi s-ar fi cuvenit ca neamul Născătoarei de Dumnezeu să-l spună, dar, de vreme ce era lege să nu se pomenească în numărul neamului femeile, de aceea nu a spus [nu a fost pomenit] neamul Fecioarei. Dar, pomenind neamul lui Iosif, şi neamul ei a fost pomenit, pentru că tot aşa era lege să nu se ia femeie din altă seminţie, nici din altă familie - adică din altă rudenie -, ci din aceeaşi seminţie şi rudenie (<span class="bibleref" data-id="NU36_6">Numbers 36:6</span>). Deci, de vreme ce era o astfel de lege, arătat este că numărându-se neamul lui Iosif, se aduce împreună şi numărul neamului Născătoarei de Dumnezeu, căci cu adevărat din aceeaşi seminţie era Născătoarea de Dumnezeu şi dintru acelaşi neam. Căci, dacă n-ar fi fost aşa, cum s-ar fi logodit cu el?</p><p>Pentru aceasta, Evanghelistul a păzit şi legea care poruncea a nu socoti femeile în numărul neamului, dar şi neamul Născătoarei de Dumnezeu l-a pomenit, numind neamul lui Iosif. Iar "bărbat al Măriei" l-a numit pe Iosif după obiceiul de obşte, pentru că numim bărbat al unei femei pe logodnicul ei, chiar dacă nunta nu s-a făcut încă.</p></span>
<span class="comm-v-num">Verse 17</span><span class="v MT1_17" data-id="MT1_17"><span class="note-word">1, 17: Aşadar, toate neamurile de la Avraam până la David sunt paisprezece; şi de la David până la strămutarea în Babilon sunt paisprezece; şi de la strămutarea în Babilon până la Hristos sunt paisprezece neamuri.</span><p>În trei aşezări au despărţit neamurile, pentru ca să arate că iudeii, deşi au fost cârmuiţi de judecători - cum a fost până la David -, iar apoi de împăraţi - până la strămutarea în Babilon -, şi în sfârşit de preoţi - cum a fost până la Hristos -, însă nu s-au folosit de aceasta spre fapta cea bună. Şi trebuinţă era de adevăratul Judecător şi împărat şi Preot, Carele este Hristos. Pentru că, după ce au lipsit cârmuitorii a venit Hristos, după proorocia lui Iacov (<span class="bibleref" data-id="GN49_10">Genesis 49:10</span>).</p><p>Dar, cum sunt de la mutarea în Babilon până la Hristos "<strong>paisprezece neamuri</strong>", de vreme ce numai treisprezece feţe se află [nume sunt pomenite]? Pentru că, dacă s-ar fi pus în numărul neamului şi femeia, am fi putut pune aici şi pe Maria şi s-ar fi împlinit numărul. Iar, dacă, în numărul neamului nu se socoteşte femeia, cum vom dezlega această nedumerire? La aceasta unii zic că şi mutarea în Babilon a fost socotită în loc de faţă [ca un nume].</p></span>
<span class="comm-v-num">Verse 18</span><span class="v MT1_18" data-id="MT1_18"><span class="note-word">1, 18<sup>a</sup>: Iar naşterea lui Iisus Hristos aşa a fost: Maria, mama Lui, fiind logodită cu Iosif</span><p>(1,18 <sup>a</sup>) <span class="bibleref" data-id="LK1_27">Luke 1:27</span>, <span class="bibleref" data-id="LK1_34">1:34-35</span>; <span class="bibleref" data-id="LK2_5">2:5</span> </p><p>Pentru ce a lăsat Dumnezeu ca ea să se logodească şi cu totul a pricinui bănuială oamenilor că s-a împreunat cu dânsa Iosif? Pentru ca ea să aibă un purtător de grijă întru nevoi. Fiindcă el a avut grijă de ea în vremea fugii în Egipt şi a scăpat-o [din primejdii]. [Dar Născătoarea de Dumnezeu a fost logodită] încă şi ca să se tăinuiască de cel rău [taina întrupării], căci diavolul, auzind că Fecioara va avea în pântece (<span class="bibleref" data-id="IS7_14">Isaiah 7:14</span>), [mai ales] pe fecioare le pândea. Deci, pentru ca să fie amăgit Amăgitorul, se logodeşte Iosif cu Pururea Fecioara [Maria], şi numai chip al însoţirii se face, iară lucru [faptă] nu.</p><span class="note-word">1, 18<sup>b</sup>: Fără să fi fost ei înainte împreună, s-a aflat având în pântece de la Duhul Sfânt</span><p>(1,18 <sup>a</sup>) <span class="bibleref" data-id="LK1_27">Luke 1:27</span>, <span class="bibleref" data-id="LK1_34">1:34-35</span>; <span class="bibleref" data-id="LK2_5">2:5</span> </p> <p>Aici "<strong>a se aduna</strong>", împreunare [adunare, luare] însemnează. Întrucât mai înainte de a se împreuna [a se aduna împreună] a zămislit ea. Pentru aceasta şi Evanghelistul se înspăimântează şi strigă: "<strong>S-a aflat</strong>!", ca despre un oarecare minunat lucru grăind.</p></span>
<span class="comm-v-num">Verse 19</span><span class="v MT1_19" data-id="MT1_19"><span class="note-word">1, 19: Iosif, logodnicul ei, drept fiind şi nevrând s-o vădească, a voit s-o lase în ascuns.</span> <p>(1, 19) <span class="bibleref" data-id="NU5_12">Numbers 5:12-31</span> / <span class="bibleref" data-id="DT24_1">Deuteronomy 24:1-5</span></p><p>Cum este numit Iosif "<strong>drept</strong>", dacă Legea poruncea ca să fie vădită cea care săvârşise preacurvie şi să se arate şi să fie muncită [să fie omorâtă] (<span class="bibleref" data-id="LV20_10">Leviticus 20:10</span>), iar el voia să acopere păcatul şi să calce Legea? Voi dezlega aceasta [nedumirire]: mai întâi, tocmai pentru aceasta este numit "<strong>drept</strong>", că nu voia să fie aspru, ci din multa bunătate era milostiv, arătându-se astfel pe sine ca fiind mai presus de Lege şi mai presus de poruncile Legii vieţuind. Apoi, el însuşi a cunoscut că din Duhul Sfânt a zămislit ea şi de aceea nu a vrut s-o vădească şi să-i facă rău, ca pe cea care nu din preacurvie,  ci de la Duhul Sfânt a zămislit, că zice: "<strong>S-a aflat având în pântece</strong>" (<span class="bibleref" data-id="MT1_18">Matthew 1:18</span>). Dar de cine "<strong>s-a aflat</strong>"? De către Iosif, adică, a cunoscut că "<strong>din Duhul Sfânt</strong>" a zămislit. Drept aceea, "<strong>a voit pe ascuns s-o lase pe dânsa</strong>", fiindcă nu îndrăznea a avea de femeie [soţie] pe cea care se învrednicise de atâta dar [de la Dumnezeu].</p></span>
<span class="comm-v-num">Verse 20</span><span class="v MT1_20" data-id="MT1_20"><span class="note-word">1, 20<sup>a</sup> Şi cugetând el acestea, iată îngerul Domnului i s-a arătat în vis, grăind</span><p>[Tocmai] când era nedumerit dreptul Iosif, atunci îngerul a stat înaintea lui, învăţându-l ce să facă. Şi "<strong>i s-a arătat în vis</strong>", de vreme ce foarte credincios era. Păstorilor îngerul le-a vorbit la arătare ca unor oameni simpli, dar acestuia i-a vorbit ca unui drept şi credincios, în vis. Şi cum n-ar fi crezut el, când îngerul îl învăţa tocmai despre cele ce avea în minte şi pe care nu le spusese nimănui? Căci gândind el, iar nu grăind, îngerul i-a stat înainte şi de aceea, cu cuviinţă a crezut el că de la Dumnezeu este, pentru că numai a lui Dumnezeu este a cunoaşte cele ascunse.</p><span class="note-word">1 ,20<sup>b</sup> Iosife, fiul lui David</span><p>"<strong>Fiul lui David</strong>" l-a numit pe el, aducându-i aminte că s-a proorocit că din sămânţa lui David va fi Hristos, unele ca acestea grăindu-i: "Nu fii necredincios, ci adu-ţi aminte de David care făgăduinţă a primit pentru Hristos" (<span class="bibleref" data-id="S27_12">2 Samuel 7:12-13</span>; <span class="bibleref" data-id="PS88_18">Psalm 88:18-36</span>).</p><span class="note-word">1,20<sup>c</sup> Nu te teme a lua</span> <p>Aici arată că se temea a o avea [lua] pe ea, ca nu cumva să greşească lui Dumnezeu, ca şi cum ar fi avut [luat] preacurvă.</p><p>Sau, în alt chip: "<strong>nu te teme</strong>", adică "tu te temi a te atinge de dânsa ca de ceea ce din Duhul Sfânt a zămislit". Însă "<strong>nu te teme a lua</strong>", adică a o ţine [în casa lui], întrucât cu cugetul şi cu pomenirea o lăsase pe ea.</p> <span class="note-word">2 ,20<sup>d</sup>: Pe Maria, logodnica ta</span><p>Aceasta înseamnă: "Tu poate socoteşti că preacurvă este. Iar eu îţi spun ţie că femeia ta este, adică nu a fost stricată de cineva, ci logodnica ta este".</p><span class="note-word">1, 20<sup>e</sup>: Că ce s-a zămislit într-însa este de la Duhul Sfânt</span> <p>(1, 20<sup>e</sup>) <span class="bibleref" data-id="LK1_35">Luke 1:35</span></p><p>"Că nu numai că este slobodă [nevinovată] de amestecare fără de lege, dar chiar în chip dumnezeiesc a zămislit, lucru pentru care mai vârtos se cuvine să te bucuri".</p></span>
<span class="comm-v-num">Verse 21</span><span class="v MT1_21" data-id="MT1_21"><span class="note-word">1, 21<sup>a</sup>: Ea va naşte Fiu</span><p>(1, 21<sup>a</sup>) <span class="bibleref" data-id="LK1_31">Luke 1:31</span></p><p>Şi pentru ca să nu se îndoiască cineva zicând: "Şi dintru ce voi crede ţie că este din Duhul Sfânt [zămislirea]?", vesteşte cele ce vor să fie, [şi anume că]: "«<strong>Va naşte Fiu</strong>», [iar nu fiică]. Căci dacă pentru acesta voi spune adevărul, atunci adeverit este că şi aceea [e adevărată], anume că «<strong>din Duhul Sfânt este</strong>»".</p><p>Şi n-a zis: "Ţie îţi va naşte", ci "<strong>va naşte</strong>", că nu aceluia i-a născut, ci la toată lumea şi nici n-a stat darul numai împrejurul lui Iosif, ci către toţi s-a revărsat.</p><span class="note-word">1, 21<sup>b</sup>: Şi vei chema numele lui: Iisus</span><p>(1, 21<sup>b</sup>) <span class="bibleref" data-id="IS49_1">Isaiah 49:1</span> / <span class="bibleref" data-id="LK1_31">Luke 1:31</span> / <span class="bibleref" data-id="AC4_12">Acts 4:12</span>; <span class="bibleref" data-id="AC13_23">13:23</span></p><p>"Tu «<strong>vei numi [chema]</strong>», oarecum ca un tată şi ca un purtător de grijă al Fecioarei. Să nu socoteşti, o, Iosife, că de vreme ce din Duhul Sfânt este zămislirea, o vei lăsa pe Fecioară neajutorată, ci [tu îi] vei sluji întru toate".</p><span class="note-word">1, 21<sup>c</sup>: Căci El va mântui poporul Său de păcatele lor.</span><p>(1, 21<sup>c</sup>) <span class="bibleref" data-id="AC5_31">5:31</span> ; <span class="bibleref" data-id="AC13_23">13:23</span> , <span class="bibleref" data-id="AC13_38">13:38-39</span> / <span class="bibleref" data-id="RM3_24">Romans 3:24</span> / <span class="bibleref">1Ioan_2:2</span></p><p>Aici tâlcuieşte ce înseamnă "<strong>Iisus</strong>", adică "Mântuitor". "Că Acesta «<strong>va mântui pe norodul Său</strong>», nu numai pe cel iudaicesc, ci şi pe cel păgânesc care s-a sârguit a crede şi a se face popor al Lui".</p><p>Dar de ce îl "<strong>va mântui</strong>"? Oare de războaie? Nu. Ci de păcatele lor. Drept aceea, arătat [adeverit] este că Dumnezeu este Cel Care va să Se nască, pentru că numai a lui Dumnezeu este a ierta păcatele.</p></span>
<span class="comm-v-num">Verse 22</span><span class="v MT1_22" data-id="MT1_22"><span class="note-word">1, 22: Acestea toate s-au făcut, ca să se împlinească ceea ce s-a zis de Domnul prin Proorocul care zice</span> <p>"Să nu socoteşti că acestea au fost hotărâte de Dumnezeu în vremurile din urmă, ci dintâi şi dintru început. Pentru că ştii, o, Iosife, proorociile, ca un ştiutor de Lege; şi adu-ţi amine de cele ce s-au spus de Domnul".</p> <p>Nu spune "ceea ce s-a zis de Isaia", ci "<strong>de Domnul</strong>", că nu om a grăit, ci Dumnezeu prin gura omului şi pentru aceasta vrednică de credinţă este proorocia.</p></span>
<span class="comm-v-num">Verse 23</span><span class="v MT1_23" data-id="MT1_23"><span class="note-word">1, 23<sup>a</sup>: Iată, Fecioara va avea în pântece</span><p>(1, 23<sup>a</sup>) <span class="bibleref" data-id="IS7_14">Isaiah 7:14</span> / <span class="bibleref" data-id="LK1_31">Luke 1:31</span></p><p>Iudeii spun că Proorocul a spus "tânăra", iar nu "<strong>fecioara</strong>". Lor putem să le răspundem că în Scriptură "tânără" sau "fecioară" înseamnă acelaşi lucru, că "tânără" este numită cea nestricată. Iar dacă nu năştea Fecioara, atunci cum ar fi fost semn şi lucru preaslăvit? Ascultă pe Proorocul care zice: "<strong>Pentru aceasta însuşi Domnul va da vouă semn</strong>" (<span class="bibleref" data-id="IS7_14">Isaiah 7:14</span>).</p><p>Deci, evreii, din răutatea lor cea de voie strică Scriptura şi în loc de "fecioară" pun "tânără". Dar ori "tânără" de se află, ori "fecioară", se cuvine să înţelegem pe cea care va să nască, ca să fie şi minune aceasta [adică în chip negrăit].</p><span class="note-word">1, 23<sup>b</sup>: Şi va naşte Fiu şi vor chema numele Lui Emanuil, care se tâlcuieşte: Cu noi este Dumnezeu.</span><p>(1, 23<sup>a</sup>) <span class="bibleref" data-id="IS7_14">7:14</span> / <span class="bibleref" data-id="LK1_31">Luke 1:31</span></p><p>Iudeii spun: "De ce, dar, S-a numit Iisus Hristos, iar nu Emanuil?" Se cuvine să zicem că nu scrie "vei numi", ci "<strong>vor numi</strong>", adică înseşi lucrurile [faptele] îl vor arăta pe El că este Dumnezeu şi cu noi petrece. Pentru că dumnezeiasca Scriptură din lucruri [fapte] pune numirile. De aceea găsim numele "<strong>Degrabă-pradă</strong>" (<span class="bibleref" data-id="IS8_1">Isaiah 8:1-3</span>), măcar că nimeni nu s-a numit cu acest fel de nume. Dar, fiindcă îndată ce S-a născut Domnul, s-a prădat şi s-a robit înşelăciunea, aşa se spune că S-a numit, din lucru [faptă] câştigând numirea</p></span>
<span class="comm-v-num">Verse 24</span><span class="v MT1_24" data-id="MT1_24"><span class="note-word">1, 24: Şi deşteptându-se din somn, Iosif a făcut aşa precum i-a poruncit îngerul Domnului şi a luat la el pe logodnica sa.</span><p>Vezi, suflet plin de trezvie, cum îndată a crezut şi îndată a luat pe logodnica sa? Şi adeseori o numeşte pe ea "femeie" a lui, înlăturând bănuiala cea rea şi învăţând [arătând] că nu a altuia a fost, ci a lui a fost.</p></span>
<span class="comm-v-num">Verse 25</span><span class="v MT1_25" data-id="MT1_25"><span class="note-word">1, 25<sup>a</sup>: Şi fără să o fi cunoscut pe ea Iosif, Maria a născut</span><p>(1, 25<sup>a</sup>) <span class="bibleref" data-id="LK1_31">Luke 1:31</span>; <span class="bibleref" data-id="LK2_21">2:21</span></p><p>Adică nu s-a împreunat cu ea niciodată, pentru că aici cuvântul acesta "<strong>până</strong>" nu arată că numai până la naştere nu a cunoscut-o, iar după aceasta a cunoscut-o, ci că nicidecum, niciodată nu a cunoscut-o pe ea. Că acest fel de obicei [vorbire] are Scriptura, căci la fel zice: "<strong>Nu s-a întors corbul în corabie până ce a secat apa de pe pământ</strong>" (<span class="bibleref" data-id="GN8_7">Genesis 8:7</span>), dar nici după aceasta nu s-a întors. Şi iarăşi: "<strong>Iată Eu cu voi sunt în toate zilele până la sfârşitul veacului</strong>" (<span class="bibleref" data-id="MT28_20">Matthew 28:20</span>). Dar după sfârşit, oare nu va fi? Ba încă atunci mai vârtos va fi!</p><p>Aşadar, şi aici înţelege acest cuvânt "<strong>până ce a născut</strong>", că după cum nici înainte de naştere, aşa nici după naştere nu a cunoscut-o pe ea, căci cum s-ar fi atins de Sfânta aceea, după ce mai vârtos a cunoscut acea negrăită naştere?</p> <span class="note-word">1, 25<sup>b</sup>: Pe Fiul său Cel Unul-Născut</span><p>(1, 25<sup>b</sup>) <span class="bibleref" data-id="LK2_7">Luke 2:7</span></p><p>Nu pentru că s-ar fi născut un al doilea Îl numeşte pe Acesta "<strong>Întâi-Născut</strong>", ci aşa simplu, ca pe Cel Ce Întâi şi numai Unul S-a născut. Că Hristos este şi "<strong>Întâi-Născut</strong>" - ca Cel Care întâi S-a născut - şi "<strong>Unul-Născut</strong>" - ca şi Cel Care nu are un al doilea frate (<span class="bibleref" data-id="LK2_7">2:7</span>).</p><span class="note-word">1, 25<sup>c</sup>: Căruia I-a pus numele Iisus</span><p>(1, 25<sup>c</sup>) <span class="bibleref" data-id="LK2_21">2:21</span></p><p>Se arată din nou supunerea lui Iosif, că toate câte i-a zis lui îngerul le-a făcut.</p></span>

</div>
<div class="footer"><div class="nav">
<a class="prev" href="PN1.html">&lt;</a>
<a class="home" href="index.html">=</a>
<a class="next" href="MT2.html">&gt;</a>
</div></div>
</body>
</html>