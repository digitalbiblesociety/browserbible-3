<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOSUA NAVI 23 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JS.html">Biblia Ortodoxă Română Sinodală (2006)</a><a class="location" href="JS.html">CARTEA LUI IOSUA NAVI 23</a><a class="prev" href="JS22.html">&lt;</a>
<a class="home" href="index.html">=</a>
<a class="next" href="JS24.html">&gt;</a>
</div></div>
<div class="section chapter JS JS23 ron_bor ron " dir="ltr" lang="ro" data-id="JS23" data-nextid="JS24" data-previd="JS22">
<div class="c">23</div>
<div class="p">
<span class="v-num v-1">1&nbsp;</span><span class="v JS23_1" data-id="JS23_1">Trecând multă vreme, după ce Domnul Dumnezeu a odihnit pe Israel, scutindu-l de toţi vrăjmaşii lui din toate părţile, Iosua a ajuns bătrân şi înaintat în vârstă.</span>
<span class="v-num v-2">2&nbsp;</span><span class="v JS23_2" data-id="JS23_2">Atunci a chemat Iosua pe toţi fiii lui Israel; pe bătrânii lor, căpeteniile lor, pe judecătorii lor şi pe mai-marii oştilor lor şi le-a zis: "Eu am îmbătrânit şi sunt înaintat în vârstă;</span>
<span class="v-num v-3">3&nbsp;</span><span class="v JS23_3" data-id="JS23_3">Voi aţi văzut ce a făcut Domnul Dumnezeul vostru înaintea feţei voastre cu toate aceste popoare, căci Domnul Dumnezeul vostru Însuşi S-a luptat pentru voi.</span>
<span class="v-num v-4">4&nbsp;</span><span class="v JS23_4" data-id="JS23_4">Iată eu v-am împărţit prin sorţi popoarele acestea ce au mai rămas în moştenirea seminţiilor voastre, toate popoarele pe care eu le-am nimicit de la Iordan până la Marea cea Mare de la apusul soarelui.</span>
<span class="v-num v-5">5&nbsp;</span><span class="v JS23_5" data-id="JS23_5">Domnul Dumnezeul vostru Însuşi le va alunga de la faţa voastră până vor pieri; şi va trimite asupra lor fiare sălbatice până le va stârpi pe ele şi pe regii lor de la faţa voastră, şi le va nimici înaintea voastră, ca să primiţi de moştenire ţara lor, cum v-a grăit Domnul Dumnezeu.</span>
<span class="v-num v-6">6&nbsp;</span><span class="v JS23_6" data-id="JS23_6">De aceea siliţi-vă să pliniţi întocmai şi să păziţi cele scrise în cartea legii lui Moise, neabătându-vă de la ea nici la dreapta, nici la stânga.</span>
<span class="v-num v-7">7&nbsp;</span><span class="v JS23_7" data-id="JS23_7">Să nu intraţi în legătură cu aceste popoare care au mai rămas printre voi, să nu pomeniţi numele dumnezeilor lor, să nu vă plecaţi înaintea lor, nici să le slujiţi, sau să vă închinaţi lor;</span>
<span class="v-num v-8">8&nbsp;</span><span class="v JS23_8" data-id="JS23_8">Ci vă lipiţi de Domnul Dumnezeul vostru, cum aţi făcut până în ziua de astăzi.</span>
<span class="v-num v-9">9&nbsp;</span><span class="v JS23_9" data-id="JS23_9">Domnul a alungat de la voi popoarele mari şi tari şi nimeni nu s-a putut împotrivi până astăzi;</span>
<span class="v-num v-10">10&nbsp;</span><span class="v JS23_10" data-id="JS23_10">Unul din voi a alungat mii, căci Însuşi Domnul Dumnezeul vostru S-a luptat pentru voi, cum v-a grăit.</span>
<span class="v-num v-11">11&nbsp;</span><span class="v JS23_11" data-id="JS23_11">De aceea siliţi-vă să iubiţi pe Domnul Dumnezeul vostru.</span>
<span class="v-num v-12">12&nbsp;</span><span class="v JS23_12" data-id="JS23_12">Iar de vă veţi întoarce şi vă veţi alătura la popoarele acestea rămase şi veţi intra în înrudire cu ele şi veţi merge la ele şi ele vor veni la voi,</span>
<span class="v-num v-13">13&nbsp;</span><span class="v JS23_13" data-id="JS23_13">Atunci să ştiţi că Domnul Dumnezeul vostru nu va mai alunga de la voi popoarele acestea, ci ele vor fi pentru voi laţ şi mreajă, bici pentru spinările voastre şi spin pentru ochii voştri, până veţi fi stârpiţi din această tară bună pe care v-a dat-o Domnul Dumnezeul vostru.</span>
<span class="v-num v-14">14&nbsp;</span><span class="v JS23_14" data-id="JS23_14">Iată eu astăzi plec în calea în care merg toţi pământenii, iar voi să recunoaşteţi cu toată inima voastră şi cu tot sufletul vostru că n-a rămas zadarnic nici un cuvânt din toate cuvintele bune pe care le-a rostit pentru voi Domnul Dumnezeul vostru: toate s-au împlinit pentru voi şi nici un cuvânt n-a rămas neîmplinit.</span>
<span class="v-num v-15">15&nbsp;</span><span class="v JS23_15" data-id="JS23_15">Dar după cum s-a împlinit cu voi tot cuvântul bun pe care l-a grăit Domnul Dumnezeul vostru, tot aşa va împlini Domnul asupra voastră şi tot cuvântul rău până vă va stârpi din această ţară bogată pe care v-a dat-o Domnul Dumnezeul vostru.</span>
<span class="v-num v-16">16&nbsp;</span><span class="v JS23_16" data-id="JS23_16">De veţi călca aşezământul Domnului Dumnezeului vostru, pe care l-a încheiat El cu voi şi vă veţi duce să slujiţi la alţi dumnezei şi să vă închinaţi lor, se va aprinde asupra voastră mânia Domnului şi veţi pieri curând din ţara aceasta bogată pe care v-a dat-o Domnul".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JS22.html">&lt;</a>
<a class="home" href="index.html">=</a>
<a class="next" href="JS24.html">&gt;</a>
</div></div>
</body>
</html>