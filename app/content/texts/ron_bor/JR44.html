<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEREMIA 44 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JR.html">Biblia Ortodoxă Română Sinodală (2006)</a><a class="location" href="JR.html">IEREMIA 44</a><a class="prev" href="JR43.html">&lt;</a>
<a class="home" href="index.html">=</a>
<a class="next" href="JR45.html">&gt;</a>
</div></div>
<div class="section chapter JR JR44 ron_bor ron " dir="ltr" lang="ron" data-id="JR44" data-nextid="JR45" data-previd="JR43">
<div class="c">44</div>
<div class="p">
<span class="v-num v-1">1&nbsp;</span><span class="v JR44_1" data-id="JR44_1">Cuvântul ce a fost către Ieremia pentru toţi Iudeii care trăiau în ţara Egiptului şi care se aşezaseră în Migdol, în Tahpanhes, în Nof şi în ţara Patros:</span>
<span class="v-num v-2">2&nbsp;</span><span class="v JR44_2" data-id="JR44_2">"Aşa zice Domnul Savaot, Dumnezeul lui Israel: Aţi văzut toată nenorocirea pe care am adus-o Eu asupra Ierusalimului şi asupra tuturor cetăţilor lui Iuda; iată acelea sunt acum pustii şi nimeni nu mai locuieşte în ele,</span>
<span class="v-num v-3">3&nbsp;</span><span class="v JR44_3" data-id="JR44_3">Pentru necredinţa lor, pe care au săvârşit-o ele, mâniindu-Mă şi mergând să tămâieze şi să slujească altor dumnezei, pe care nu i-au cunoscut nici ei, nici voi, nici. părinţii voştri.</span>
<span class="v-num v-4">4&nbsp;</span><span class="v JR44_4" data-id="JR44_4">Trimis-am la voi necontenit pe toţi slujitorii Mei, proorocii; i-am trimis dis-de-dimineaţă, ca să vă spună: Nu faceţi acest lucru urâcios, pe care Eu îl urăsc.</span>
<span class="v-num v-5">5&nbsp;</span><span class="v JR44_5" data-id="JR44_5">Dar ei n-au ascultat şi nu şi-au plecat urechea lor ca să se întoarcă de la necredinţă şi să nu tămâieze altor dumnezei.</span>
<span class="v-num v-6">6&nbsp;</span><span class="v JR44_6" data-id="JR44_6">De aceea s-a revărsat urgia Mea şi mânia Mea şi s-a aprins în cetăţile lui Iuda şi pe uliţele Ierusalimului, şi s-au prefăcut acelea în ruine şi în pustiu, cum vedeţi astăzi.</span>
<span class="v-num v-7">7&nbsp;</span><span class="v JR44_7" data-id="JR44_7">Iar acum aşa zice Domnul Dumnezeu Savaot, Dumnezeul lui Israel: Pentru ce faceţi voi acest rău mare sufletelor voastre, pierzând din cuprinsul lui Iuda, bărbaţi, Femei, copii Şi prunci ca să nu lăsaţi după voi rămăşiţă,</span>
<span class="v-num v-8">8&nbsp;</span><span class="v JR44_8" data-id="JR44_8">Mâniindu-Mă prin lucrul mâinilor voastre, prin tămâierea altor dumnezei în pământul Egiptului, unde aţi venit să trăiţi, ca să vă pierdeţi pe voi înşivă şi să ajungeţi blestem şi defăimare înaintea tuturor neamurilor pământului?</span>
<span class="v-num v-9">9&nbsp;</span><span class="v JR44_9" data-id="JR44_9">Au doar aţi uitat fărădelegile părinţilor voştri, fărădelegile regilor lui Iuda şi cele ale femeilor lor, fărădelegile voastre şi cele ale femeilor voastre, săvârşite în ţara lui Iuda şi pe uliţele Ierusalimului?</span>
<span class="v-num v-10">10&nbsp;</span><span class="v JR44_10" data-id="JR44_10">Ei nu s-au smerit nici astăzi şi nu se tem şi nu se poartă după legea Mea şi după poruncile Mele, pe care vi le-am dat vouă şi părinţilor voştri.</span>
<span class="v-num v-11">11&nbsp;</span><span class="v JR44_11" data-id="JR44_11">De aceea, aşa zice Domnul Savaot, Dumnezeul lui Israel: Iată Eu voi întoarce faţa Mea împotriva voastră şi spre nimicirea întregului Iuda.</span>
<span class="v-num v-12">12&nbsp;</span><span class="v JR44_12" data-id="JR44_12">Şi voi lua pe Iudeii care au rămas şi care şi-au întors faţa lor şi s-au dus în rara Egiptului, ca să trăiască acolo; toţi aceia vor fi nimiciţi, vor cădea în ţara Egiptului; de foamete şi de sabie vor fi nimiciţi; vor muri de sabie şi de foame de la mare până la mic şi vor ajunge de blestem, de ocară, de groază şi de râs.</span>
<span class="v-num v-13">13&nbsp;</span><span class="v JR44_13" data-id="JR44_13">Voi pedepsi pe cei ce locuiesc în ţara Egiptului, precum am pedepsit Ierusalimul, cu sabie, cu foamete şi cu ciumă,</span>
<span class="v-num v-14">14&nbsp;</span><span class="v JR44_14" data-id="JR44_14">Şi nimeni nu va scăpa şi nu va rămâne din rămăşiţa Iudeilor care au venit în ţara Egiptului, ca să trăiască acolo şi apoi să se întoarcă în ţara lui Iuda, unde doresc ei din tot sufletul să se întoarcă, ca să trăiască acolo. Nimeni nu se va întoarce, decât numai aceia care vor fugi de aici".</span>
<span class="v-num v-15">15&nbsp;</span><span class="v JR44_15" data-id="JR44_15">Atunci au răspuns lui Ieremia toţi bărbaţii care ştiau că femeile lor tămâiază pe alţi dumnezei, şi toate femeile care se aflau acolo în număr mare, şi tot poporul, care locuia în pământul Egiptului, în Patros, şi au zis:</span>
<span class="v-num v-16">16&nbsp;</span><span class="v JR44_16" data-id="JR44_16">"Cuvântul pe care tu l-ai grăit în numele Domnului, nu voim să-l ascultăm de la tine;</span>
<span class="v-num v-17">17&nbsp;</span><span class="v JR44_17" data-id="JR44_17">Dar vom face tot ce am făgăduit cu gura noastră, vom tămâia pe zeiţa cerului şi vom săvârşi pentru ea jertfe cu turnare, cum am mai făcut şi noi şi părinţii noştri, regii noştri şi mai-marii noştri în cetăţile lui Iuda şi pe uliţele Ierusalimului, că atunci eram sătui şi fericiţi şi n-am văzut nenorociri.</span>
<span class="v-num v-18">18&nbsp;</span><span class="v JR44_18" data-id="JR44_18">Iar de când am încetat de a mai tămâia pe zeiţa cerului şi a-i săvârşi jertfe cu turnare, suferim toate lipsurile şi pierim de sabie şi de foame".</span>
<span class="v-num v-19">19&nbsp;</span><span class="v JR44_19" data-id="JR44_19">Şi femeile au adăugat: "Când tămâiam noi zeiţa cerului şi-i săvârşeam jertfe cu turnare, oare fără ştirea bărbaţilor noştri îi făceam noi turte cu chipul ei şi-i săvârşeam jertfe cu turnare?"</span>
<span class="v-num v-20">20&nbsp;</span><span class="v JR44_20" data-id="JR44_20">Atunci Ieremia a zis către tot poporul, către bărbaţi şi către femei, şi către oamenii care îi răspundeau, astfel:</span>
<span class="v-num v-21">21&nbsp;</span><span class="v JR44_21" data-id="JR44_21">"Oare nu această tămâiere, pe care o săvârşeaţi în cetăţile lui Iuda şi pe uliţele Ierusalimului şi voi şi părinţii voştri, regii voştri şi mai-marii voştri şi ai poporului ţării, o aminteşte Domnul? Oare nu ea I s-a suit la inimă?</span>
<span class="v-num v-22">22&nbsp;</span><span class="v JR44_22" data-id="JR44_22">Domnul n-a mai putut suferi faptele voastre cele rele şi urâciunile pe care le făceaţi, şi de aceea s-a Şi prefăcut ţara voastră în pustietate, lucru de spaimă şi de blestem şi fără locuitori, cum vedeţi acum.</span>
<span class="v-num v-23">23&nbsp;</span><span class="v JR44_23" data-id="JR44_23">Deoarece voi, săvârşind acea tămâiere, aţi greşit înaintea Domnului şi n-aţi ascultat glasul Domnului, nu v-aţi purtat după legea Lui, după poruncile Lui şi după rânduiala Lui, de aceea v-a ajuns nenorocirea aceasta, cum vedeţi acum".</span>
<span class="v-num v-24">24&nbsp;</span><span class="v JR44_24" data-id="JR44_24">Şi a mai zis Ieremia către tot poporul şi către toate femeile: "Ascultaţi cuvântul Domnului, voi, toţi Iudeii, cei ce sunteţi în ţara Egiptului:</span>
<span class="v-num v-25">25&nbsp;</span><span class="v JR44_25" data-id="JR44_25">Aşa zice Domnul Savaot, Dumnezeul lui Israel: Voi şi femeile voastre, ceea ce aţi grăit cu gurile voastre aceea aţi făcut şi cu mâinile, şi mai şi ziceaţi: Vom îndeplini întocmai făgăduinţele pe care le-am făcut, ca să tămâiem pe zeiţa cerului şi să-i săvârşim jertfe cu turnare". Voi vă ţineţi bine de fărădelegile voastre şi îndepliniţi întocmai acele făgăduinţe.</span>
<span class="v-num v-26">26&nbsp;</span><span class="v JR44_26" data-id="JR44_26">De aceea ascultaţi cuvântul Domnului: Iată Eu M-am jurat pe numele Meu cel mare, zice Domnul, că nu va mai fi rostit numele Meu de gura vreunui iudeu în toată ţara Egiptului. Nimeni nu va zice: Viu este Domnul Dumnezeu!</span>
<span class="v-num v-27">27&nbsp;</span><span class="v JR44_27" data-id="JR44_27">Iată Eu voi veghea asupra lor spre pieire, iar nu spre bine; şi toţi oamenii din Iuda, care sunt în ţara Egiptului vor pieri de sabie şi de foame, până se vor stinge de tot.</span>
<span class="v-num v-28">28&nbsp;</span><span class="v JR44_28" data-id="JR44_28">Numai un mic număr, care vor fugi de sabie, se va întoarce din ţara Egiptului în ţara lui Iuda, şi vor şti toţi cei rămaşi din Iuda, care au venit în ţara Egiptului ca să trăiască acolo, al cui cuvânt se va împlini: al Meu sau al lor.</span>
<span class="v-num v-29">29&nbsp;</span><span class="v JR44_29" data-id="JR44_29">Iată semnul ce vi-l dau, zice Domnul, că vă voi pedepsi în locul acesta, ca să ştiţi că se va împlini cuvântul Meu cel pentru voi spre pieirea voastră.</span>
<span class="v-num v-30">30&nbsp;</span><span class="v JR44_30" data-id="JR44_30">Asa zice Domnul: Iată Eu voi da pe Faraonul Hofra, regele Egiptului, în mâinile vrăjmaşilor lui, cum am dat pe Sedechia, regele lui Iuda, în mâinile lui Nabucodonosor, regele Babilonului, vrăjmaşul lui, care voia să-i ia viaţa".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JR43.html">&lt;</a>
<a class="home" href="index.html">=</a>
<a class="next" href="JR45.html">&gt;</a>
</div></div>
</body>
</html>