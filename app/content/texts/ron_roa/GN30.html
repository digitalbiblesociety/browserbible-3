<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FACEREA ÎNTÂIA CARTE A LUI MOISE 30 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="GN.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="GN.html">FACEREA ÎNTÂIA CARTE A LUI MOISE 30</a><a class="prev" href="GN29.html">&lt;</a>
<a class="home" href="index.html">=</a>
<a class="next" href="GN31.html">&gt;</a>
</div></div>
<div class="section chapter GN GN30 ron_roa ron " dir="ltr" lang="ro" data-id="GN30" data-nextid="GN31" data-previd="GN29">
<div class="c">30</div>
<div class="p">
<span class="v-num v-1">1&nbsp;</span><span class="v GN30_1" data-id="GN30_1">Iar Rahela, văzând că ea nu i-a născut lui Iacob nici un fiu, a prins a o invidia pe soră-sa şi i-a zis lui Iacob: "Dă-mi copii, că de nu, mor!...".</span>
<span class="v-num v-2">2&nbsp;</span><span class="v GN30_2" data-id="GN30_2">Dar Iacob, aprinzându-se de mânie asupra Rahelei, i-a zis: "Sunt eu oare în locul lui Dumnezeu, Cel ce ţi-a stârpit rodul pântecelui?"</span>
<span class="v-num v-3">3&nbsp;</span><span class="v GN30_3" data-id="GN30_3">Atunci Rahela a zis către Iacob: "Iat-o pe roaba mea Bilha; intră la ea, şi ea va naşte pe genunchii mei şi printr'însa voi avea şi eu copii".</span>
<span class="v-num v-4">4&nbsp;</span><span class="v GN30_4" data-id="GN30_4">Şi i-a dat-o pe Bilha, roaba sa, de femeie, şi Iacob a intrat la ea.</span>
<span class="v-num v-5">5&nbsp;</span><span class="v GN30_5" data-id="GN30_5">Iar Bilha, roaba Rahelei, a zămislit şi i-a născut lui Iacob un fiu.</span>
<span class="v-num v-6">6&nbsp;</span><span class="v GN30_6" data-id="GN30_6">Atunci Rahela a zis: "Dumnezeu mi-a făcut dreptate; a ascultat şi de glasul meu şi mi-a dat un fiu". De aceea i-a pus numele Dan .</span>
<span class="v-num v-7">7&nbsp;</span><span class="v GN30_7" data-id="GN30_7">Bilha, roaba Rahelei, a zămislit din nou şi i-a născut lui Iacob un al doilea fiu;</span>
<span class="v-num v-8">8&nbsp;</span><span class="v GN30_8" data-id="GN30_8">iar Rahela a zis: "Ajutatu-m'a Dumnezeu în lupta ce-am luptat cu sora mea, şi am biruit!" Şi i-a pus numele Neftali .</span>
<span class="v-num v-9">9&nbsp;</span><span class="v GN30_9" data-id="GN30_9">Lia însă, văzând că a încetat să nască, a luat-o pe roaba sa Zilpa şi i-a dat-o lui Iacob de femeie.</span>
<span class="v-num v-10">10&nbsp;</span><span class="v GN30_10" data-id="GN30_10">Iacob a intrat la ea, iar Zilpa, roaba Liei, i-a născut lui Iacob un fiu.</span>
<span class="v-num v-11">11&nbsp;</span><span class="v GN30_11" data-id="GN30_11">Atunci a zis Lia: "Cu noroc!" Şi i-a pus numele Gad .</span>
<span class="v-num v-12">12&nbsp;</span><span class="v GN30_12" data-id="GN30_12">Apoi iarăşi a zămislit Zilpa, roaba Liei, şi i-a născut lui Iacob un fiu.</span>
<span class="v-num v-13">13&nbsp;</span><span class="v GN30_13" data-id="GN30_13">Şi a zis Lia: "Ferice de mine, că mă vor ferici femeile!" Şi i-a pus numele Aşer .</span>
<span class="v-num v-14">14&nbsp;</span><span class="v GN30_14" data-id="GN30_14">Iar la vremea seceratului grâului s'a dus Ruben şi a găsit în ţarină mandragore şi i le-a adus Liei, mama sa. Atunci Rahela a zis către Lia: "Dă-mi din mandragorele fiului tău!"</span>
<span class="v-num v-15">15&nbsp;</span><span class="v GN30_15" data-id="GN30_15">Dar Lia a zis: "Nu-ţi ajunge că mi-ai luat bărbatul? vrei acum să iei şi mandragorele fiului meu?" Rahela a zis: "Dacă-i pe-aşa, să se culce el cu tine în noaptea aceasta, în schimbul mandragorelor fiului tău!"</span>
<span class="v-num v-16">16&nbsp;</span><span class="v GN30_16" data-id="GN30_16">În timp ce Iacob venea seara de la câmp, i-a ieşit Lia înainte şi i-a zis: "La mine ai să intri astăzi, că te-am cumpărat cu mandragorele fiului meu!" Şi'n noaptea aceea s'a culcat cu ea.</span>
<span class="v-num v-17">17&nbsp;</span><span class="v GN30_17" data-id="GN30_17">Şi a ascultat-o Dumnezeu pe Lia; ea a zămislit şi i-a născut lui Iacob un al cincilea fiu.</span>
<span class="v-num v-18">18&nbsp;</span><span class="v GN30_18" data-id="GN30_18">Atunci a zis Lia: "M'a răsplătit Dumnezeu pentru că bărbatului meu i-am dat-o pe roaba mea". Şi i-a pus copilului numele Isahar, adică Răsplată.</span>
<span class="v-num v-19">19&nbsp;</span><span class="v GN30_19" data-id="GN30_19">Apoi Lia a mai zămislit o dată şi i-a născut lui Iacob un al şaselea fiu.</span>
<span class="v-num v-20">20&nbsp;</span><span class="v GN30_20" data-id="GN30_20">Şi a zis Lia: "Bună-i dăruirea cu care m'a dăruit pe mine Dumnezeu; la mine va locui de-acum bărbatul meu, că i-am născut şase feciori". Şi i-a pus copilului numele Zabulon .</span>
<span class="v-num v-21">21&nbsp;</span><span class="v GN30_21" data-id="GN30_21">După aceea Lia a mai născut o fată şi i-a pus numele Dina .</span>
<span class="v-num v-22">22&nbsp;</span><span class="v GN30_22" data-id="GN30_22">Dar Dumnezeu şi-a adus aminte de Rahela; a ascultat-o Dumnezeu şi i-a deschis pântecele.</span>
<span class="v-num v-23">23&nbsp;</span><span class="v GN30_23" data-id="GN30_23">Ea a zămislit şi i-a născut lui Iacob un fiu. Şi a zis Rahela: "Ridicat-a Dumnezeu ocara de la mine!"</span>
<span class="v-num v-24">24&nbsp;</span><span class="v GN30_24" data-id="GN30_24">Şi i-a pus copilului numele Iosif, zicând: "Să-mi adauge Dumnezeu încă un fecior!"</span>
<span class="v-num v-25">25&nbsp;</span><span class="v GN30_25" data-id="GN30_25">Iar după ce l-a născut Rahela pe Iosif, Iacob a zis către Laban: "Lasă-mă să plec, să mă duc la mine, în patria mea.</span>
<span class="v-num v-26">26&nbsp;</span><span class="v GN30_26" data-id="GN30_26">Dă-mi femeile mele şi pe copiii mei, pentru care ţi-am slujit, ca să mă duc; că tu ştii slujba pe care ţi-am făcut-o".</span>
<span class="v-num v-27">27&nbsp;</span><span class="v GN30_27" data-id="GN30_27">Laban însă i-a zis: "Dac'am aflat eu har în faţa ta... am cunoscut eu prin semne că Dumnezeu m'a binecuvântat prin venirea ta.</span>
<span class="v-num v-28">28&nbsp;</span><span class="v GN30_28" data-id="GN30_28">Spune-mi ce simbrie vrei, şi ţi-o voi da!"</span>
<span class="v-num v-29">29&nbsp;</span><span class="v GN30_29" data-id="GN30_29">Iar Iacob i-a zis: "Tu ştii cum ţi-am slujit şi cum sunt vitele tale prin purtarea mea de grijă;</span>
<span class="v-num v-30">30&nbsp;</span><span class="v GN30_30" data-id="GN30_30">că puţinul pe care-l aveai pân'a fi venit eu s'a înmulţit peste măsură: cu fiece pas al meu te-a binecuvântat Domnul. Dar acum, când oare am să lucrez eu şi pentru casa mea?"</span>
<span class="v-num v-31">31&nbsp;</span><span class="v GN30_31" data-id="GN30_31">Laban i-a zis: "Ce să-ţi dau?" Iar Iacob i-a zis: "Nu-mi vei da nimic; de vei face însă ce-ţi voi spune eu, am să mai pasc oile tale, şi-am să le păzesc .</span>
<span class="v-num v-32">32&nbsp;</span><span class="v GN30_32" data-id="GN30_32">Să treacă astăzi toate oile tale prin faţa noastră şi eu voi alege din ele toată oaia seină între miei şi tot ce e tărcat şi pestriţ între capre: asta va fi simbria mea;</span>
<span class="v-num v-33">33&nbsp;</span><span class="v GN30_33" data-id="GN30_33">iar cinstea mea se va vădi în ziua de mâine, că aceasta-i simbria mea de la tine; tot ce nu va fi pestriţ sau tărcat între capre şi tot ce nu va fi sein între oi se va socoti că le-am furat" .</span>
<span class="v-num v-34">34&nbsp;</span><span class="v GN30_34" data-id="GN30_34">"Bine, i-a zis Laban, să fie cum zici tu!"</span>
<span class="v-num v-35">35&nbsp;</span><span class="v GN30_35" data-id="GN30_35">Şi'n ziua aceea a pus de-o parte ţapii cei pestriţi şi pe cei tărcaţi şi toate caprele pestriţe şi pe cele tărcate - şi toate câte aveau pe ele alb - şi tot ce era sein între oi, şi le-a dat în seama fiilor săi .</span>
<span class="v-num v-36">36&nbsp;</span><span class="v GN30_36" data-id="GN30_36">Şi a hotărât ca depărtarea dintre ele şi Iacob să fie cale de trei zile. Iar Iacob a urmat să pască celelalte oi ale lui Laban.</span>
<span class="v-num v-37">37&nbsp;</span><span class="v GN30_37" data-id="GN30_37">Iacob şi-a făcut rost de nuiele verzi de plop, de migdal şi de paltin, şi a crestat pe ele dungi albe, scoţând la iveală albul care era în nuiele,</span>
<span class="v-num v-38">38&nbsp;</span><span class="v GN30_38" data-id="GN30_38">şi nuielele astfel crestate le-a pus în jgheaburile de adăpat, pentru ca oile, venind să bea, să bea în faţa nuielelor din adăpători</span>
<span class="v-num v-39">39&nbsp;</span><span class="v GN30_39" data-id="GN30_39">şi să zămislească oile după cum erau nuielele ; şi fătau oile miei tărcaţi şi dungaţi şi brumării.</span>
<span class="v-num v-40">40&nbsp;</span><span class="v GN30_40" data-id="GN30_40">Iacob alegea mieii de-o parte şi-şi punea animalele cu faţa spre ce era pestriţ şi spre tot ce era negru în turmele lui Laban ; dar turmele sale le ţinea osebite şi nu le amesteca cu oile lui Laban.</span>
<span class="v-num v-41">41&nbsp;</span><span class="v GN30_41" data-id="GN30_41">Pe lângă aceasta, de fiecare dată când se'mperecheau oile cele viguroase, Iacob le punea sub ochi nuiele pestriţe în adăpători, pentru ca ele să zămislească după cum erau nuielele;</span>
<span class="v-num v-42">42&nbsp;</span><span class="v GN30_42" data-id="GN30_42">dar când zămisleau cele slăbuţe, nu le punea, aşa încât cele slăbuţe i se cuveneau lui Laban, iar cele ce i se cuveneau lui Iacob erau viguroase.</span>
<span class="v-num v-43">43&nbsp;</span><span class="v GN30_43" data-id="GN30_43">Şi aşa s'a îmbogăţit omul, foarte s'a îmbogăţit, peste măsură; şi avea mulţime de vite mărunte şi vite mari, roabe şi robi, cămile şi asini.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="GN29.html">&lt;</a>
<a class="home" href="index.html">=</a>
<a class="next" href="GN31.html">&gt;</a>
</div></div>
</body>
</html>