<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A PATRA A REGILOR 15 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="K2.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="K2.html">CARTEA A PATRA A REGILOR 15</a><a class="prev" href="K214.html">&lt;</a>
<a class="home" href="index.html">=</a>
<a class="next" href="K216.html">&gt;</a>
</div></div>
<div class="section chapter K2 K215 ron_roa ron " dir="ltr" lang="ro" data-id="K215" data-nextid="K216" data-previd="K214">
<div class="c">15</div>
<div class="p">
<span class="v-num v-1">1&nbsp;</span><span class="v K215_1" data-id="K215_1">În cel de al douăzeci şi şaptelea an al domniei lui Ieroboam, regele lui Israel, peste Iuda a devenit rege Azaria, fiul lui Amasia.</span>
<span class="v-num v-2">2&nbsp;</span><span class="v K215_2" data-id="K215_2">Acesta era de şaisprezece ani când a devenit rege şi a domnit în Ierusalim vreme de cincizeci şi doi de ani. Pe mama sa o chema Iecolia, şi era din Ierusalim.</span>
<span class="v-num v-3">3&nbsp;</span><span class="v K215_3" data-id="K215_3">El a făcut ceea ce e drept în ochii Domnului, pe potriva tuturor faptelor tatălui său Amasia.</span>
<span class="v-num v-4">4&nbsp;</span><span class="v K215_4" data-id="K215_4">Numai înălţimile nu le-a desfiinţat, de vreme ce poporul încă mai aducea jertfe şi tămâieri pe înălţimi.</span>
<span class="v-num v-5">5&nbsp;</span><span class="v K215_5" data-id="K215_5">Dar Domnul l-a lovit pe rege, şi acesta a fost lepros până în ziua morţii sale. El a trăit într'o casă osebită, în timp ce Iotam, fiul regelui, şedea în casă şi judeca poporul.</span>
<span class="v-num v-6">6&nbsp;</span><span class="v K215_6" data-id="K215_6">Cât despre celelalte întâmplări ale lui Azaria, despre toate faptele lui, oare nu sunt ele scrise în Cartea Faptelor din Vremea Regilor lui Iuda?</span>
<span class="v-num v-7">7&nbsp;</span><span class="v K215_7" data-id="K215_7">Şi a adormit Azaria împreună cu părinţii săi şi a fost îngropat laolaltă cu părinţii săi în cetatea lui David. Iar în locul lui a devenit rege Iotam, fiul său.</span>
<span class="v-num v-8">8&nbsp;</span><span class="v K215_8" data-id="K215_8">În cel de al treizeci şi optulea an al domniei lui Azaria, regele lui Iuda, peste Israel, în Samaria, a devenit rege Zaharia, fiul lui Ieroboam, care a domnit şase luni.</span>
<span class="v-num v-9">9&nbsp;</span><span class="v K215_9" data-id="K215_9">El a făcut ceea ce e rău în ochii Domnului, aşa cum făcuseră şi părinţii lui, neabătându-se de la nici unul din păcatele lui Ieroboam, fiul lui Nabat, care l-a făcut pe Israel să păcătuiască.</span>
<span class="v-num v-10">10&nbsp;</span><span class="v K215_10" data-id="K215_10">Dar Şalum, fiul lui Iabeş, a făcut o uneltire împotriva lui; şi l-a lovit la Ibleam şi l-a ucis şi a devenit rege în locul lui.</span>
<span class="v-num v-11">11&nbsp;</span><span class="v K215_11" data-id="K215_11">Celelalte fapte ale lui Zaharia sunt scrise în Cartea Faptelor din Vremea Regilor lui Israel.</span>
<span class="v-num v-12">12&nbsp;</span><span class="v K215_12" data-id="K215_12">Aşa s'a plinit cuvântul pe care Domnul i-l spusese lui Iehu, zicând: "Fiii tăi numai până la al patrulea neam vor şedea pe tronul lui Israel".</span>
<span class="v-num v-13">13&nbsp;</span><span class="v K215_13" data-id="K215_13">Şalum, fiul lui Iabeş, a devenit rege în cel de-al treizeci şi nouălea an al domniei lui Azaria, regele lui Iuda, şi a domnit în Samaria o lună.</span>
<span class="v-num v-14">14&nbsp;</span><span class="v K215_14" data-id="K215_14">Atunci Menahem, fiul lui Gadi, a plecat din Tirţa şi a venit în Samaria şi l-a lovit pe Şalum, fiul lui Iabeş, şi l-a ucis şi s'a făcut rege în locul său.</span>
<span class="v-num v-15">15&nbsp;</span><span class="v K215_15" data-id="K215_15">Celelalte fapte ale lui Şalum şi uneltirea pe care el a făcut-o, iată, ele sunt scrise în Cartea Faptelor din Vremea Regilor lui Israel.</span>
<span class="v-num v-16">16&nbsp;</span><span class="v K215_16" data-id="K215_16">Atunci Menahem a lovit Tirţa şi tot ce era în ea, precum şi hotarele ei de dincolo de Tirţa, fiindcă nu i-au deschis [poarta] ; a lovit-o, iar pe femeile însărcinate le-a spintecat.</span>
<span class="v-num v-17">17&nbsp;</span><span class="v K215_17" data-id="K215_17">Apoi Menahem, fiul lui Gadi, a devenit rege peste Israel în cel de al treizeci şi nouălea an al domniei lui Azaria, regele lui Iuda, şi a domnit în Samaria zece ani.</span>
<span class="v-num v-18">18&nbsp;</span><span class="v K215_18" data-id="K215_18">El a făcut ceea ce e rău în ochii Domnului, neabătându-se de la păcatele lui Ieroboam, fiul lui Nabat, cel care l-a făcut pe Israel să păcătuiască.</span>
<span class="v-num v-19">19&nbsp;</span><span class="v K215_19" data-id="K215_19">În zilele lui s'a ridicat Ful , regele Asiriei, împotriva ţării; iar Menahem i-a plătit lui Ful o mie de talanţi de argint spre a-l ajuta să-şi întărească împărăţia;</span>
<span class="v-num v-20">20&nbsp;</span><span class="v K215_20" data-id="K215_20">Menahem a ridicat argintul acesta de la Israeliţi, de la toţi cei bogaţi, câte cincizeci de sicli de argint de fiecare om, ca să-i dea regelui Asiriei; iar regele Asiriei s'a întors şi n'a rămas acolo în ţară.</span>
<span class="v-num v-21">21&nbsp;</span><span class="v K215_21" data-id="K215_21">Cât despre celelalte întâmplări ale lui Menahem, despre toate faptele lui, iată, oare nu sunt ele scrise în Cartea Faptelor din Vremea Regilor lui Israel?</span>
<span class="v-num v-22">22&nbsp;</span><span class="v K215_22" data-id="K215_22">Şi a adormit Menahem împreună cu părinţii săi, iar în locul lui a devenit rege Pecahia, fiul său.</span>
<span class="v-num v-23">23&nbsp;</span><span class="v K215_23" data-id="K215_23">Pecahia, fiul lui Menahem, a devenit rege peste Israel, în Samaria, în cel de al cincizecilea an al domniei lui Azaria, regele lui Iuda, şi a domnit doi ani.</span>
<span class="v-num v-24">24&nbsp;</span><span class="v K215_24" data-id="K215_24">El a făcut ceea ce e rău în ochii Domnului, neabătându-se de la păcatele lui Ieroboam, fiul lui Nabat, cel care l-a făcut pe Israel să păcătuiască.</span>
<span class="v-num v-25">25&nbsp;</span><span class="v K215_25" data-id="K215_25">Dar împotriva lui a uneltit Pecah, fiul lui Remalia - cel ce era al treilea în rang după el -, împreună cu Argob şi cu Arie şi cu cincizeci de oameni din Galaad şi l-a lovit în Samaria, în faţa casei domneşti , şi acolo l-a ucis; şi s'a făcut rege în locul lui.</span>
<span class="v-num v-26">26&nbsp;</span><span class="v K215_26" data-id="K215_26">Cât despre celelalte întâmplări ale lui Pecahia, despre toate faptele lui, iată că ele sunt scrise în Cartea Faptelor din Vremea Regilor lui Israel.</span>
<span class="v-num v-27">27&nbsp;</span><span class="v K215_27" data-id="K215_27">În cel de al cincizeci şi doilea an al domniei lui Azaria, regele lui Iuda, peste Israel a devenit rege Pecah, fiul lui Remalia, care a domnit în Samaria douăzeci de ani.</span>
<span class="v-num v-28">28&nbsp;</span><span class="v K215_28" data-id="K215_28">El a făcut ceea ce e rău în ochii Domnului, neabătându-se de la păcatele lui Ieroboam, fiul lui Nabat, cel care l-a făcut pe Israel să păcătuiască.</span>
<span class="v-num v-29">29&nbsp;</span><span class="v K215_29" data-id="K215_29">În zilele lui Pecah, regele lui Israel, a venit Tiglatfalasar, regele Asiriei, şi a luat Ionul, Abel-Bet-Maaca, Ianoah, Chedeşul, Haţorul, Galaadul, Galileea şi tot ţinutul lui Neftali, iar pe locuitori i-a strămutat în Asiria .</span>
<span class="v-num v-30">30&nbsp;</span><span class="v K215_30" data-id="K215_30">Dar Osea, fiul lui Ela, a uneltit împotriva lui Pecah, fiul lui Remalia, şi l-a lovit şi l-a ucis şi s'a făcut rege în locul lui în cel de al douăzecilea an al domniei lui Iotam, fiul lui Azaria.</span>
<span class="v-num v-31">31&nbsp;</span><span class="v K215_31" data-id="K215_31">Cât despre celelalte întâmplări ale lui Pecah, despre toate faptele lui, iată că ele sunt scrise în Cartea Faptelor din Vremea Regilor lui Israel.</span>
<span class="v-num v-32">32&nbsp;</span><span class="v K215_32" data-id="K215_32">În cel de al doilea an al domniei lui Pecah, fiul lui Remalia, regele lui Israel, a început să domnească Iotam, fiul lui Azaria, regele lui Iuda.</span>
<span class="v-num v-33">33&nbsp;</span><span class="v K215_33" data-id="K215_33">Când a început să domnească avea douăzeci şi cinci de ani, iar domnia lui în Ierusalim a durat şaisprezece ani. Pe mama sa o chema Ieruşa, şi era fiica lui Ţadoc.</span>
<span class="v-num v-34">34&nbsp;</span><span class="v K215_34" data-id="K215_34">El a făcut ceea ce e drept în ochii Domnului, pe potriva a tot ceea ce făcuse Azaria, tatăl său.</span>
<span class="v-num v-35">35&nbsp;</span><span class="v K215_35" data-id="K215_35">Numai înălţimile nu le-a desfiinţat, căci poporul încă mai aducea jertfe şi tămâieri pe înălţimi. El a zidit poarta cea de sus la templul Domnului.</span>
<span class="v-num v-36">36&nbsp;</span><span class="v K215_36" data-id="K215_36">Cât despre celelalte întâmplări ale lui Iotam, despre toate faptele lui, oare nu sunt ele scrise în Cartea Faptelor din Vremea Regilor lui Iuda?</span>
<span class="v-num v-37">37&nbsp;</span><span class="v K215_37" data-id="K215_37">În zilele acelea a început Domnul să trimită împotriva lui Iuda pe Raţon, regele Aramului, şi pe Pecah, fiul lui Remalia.</span>
<span class="v-num v-38">38&nbsp;</span><span class="v K215_38" data-id="K215_38">Şi a adormit Iotam împreună cu părinţii săi şi a fost îngropat cu părinţii săi în cetatea lui David, părintele său; iar în locul lui a domnit Ahaz, fiul său.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="K214.html">&lt;</a>
<a class="home" href="index.html">=</a>
<a class="next" href="K216.html">&gt;</a>
</div></div>
</body>
</html>