<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FACEREA ÎNTÂIA CARTE A LUI MOISE 2 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="GN.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="GN.html">FACEREA ÎNTÂIA CARTE A LUI MOISE 2</a><a class="prev" href="GN1.html">&lt;</a>
<a class="home" href="index.html">=</a>
<a class="next" href="GN3.html">&gt;</a>
</div></div>
<div class="section chapter GN GN2 ron_roa ron " dir="ltr" lang="ron" data-id="GN2" data-nextid="GN3" data-previd="GN1">
<div class="c">2</div>
<div class="p">
<span class="v-num v-1">1&nbsp;</span><span class="v GN2_1" data-id="GN2_1">Aşa s'au împlinit cerul şi pământul şi toată podoaba lor .</span>
<span class="v-num v-2">2&nbsp;</span><span class="v GN2_2" data-id="GN2_2">Şi'n ziua a şasea Şi-a împlinit Dumnezeu lucrarea pe care o făcuse; iar în ziua a şaptea S'a odihnit de toate lucrurile Sale pe care le făcuse.</span>
<span class="v-num v-3">3&nbsp;</span><span class="v GN2_3" data-id="GN2_3">Şi a binecuvântat Dumnezeu ziua a şaptea şi a sfinţit-o, pentru că în ea S'a odihnit El de toate lucrurile Sale, cele pe care Dumnezeu le-a izvodit făcându-le .</span>
<span class="v-num v-4">4&nbsp;</span><span class="v GN2_4" data-id="GN2_4">Aceasta-i cartea facerii cerului şi a pământului, de la facerea lor .</span>
<span class="v-num v-5">5&nbsp;</span><span class="v GN2_5" data-id="GN2_5">În ziua când Domnul Dumnezeu a făcut cerul şi pământul,</span>
<span class="v-num v-6">6&nbsp;</span><span class="v GN2_6" data-id="GN2_6">pe pământ încă nu era nici un copăcel, şi nici o buruiană încă nu odrăslise, pentru că Domnul Dumnezeu nu trimisese încă ploaie pe pământ şi încă nu era om ca să lucreze pământul;</span>
<span class="v-num v-7">7&nbsp;</span><span class="v GN2_7" data-id="GN2_7">ci numai abur ieşea din pământ şi umezea toată faţa pământului.</span>
<span class="v-num v-8">8&nbsp;</span><span class="v GN2_8" data-id="GN2_8">Şi Domnul Dumnezeu l-a zidit pe om din ţărână luată din pământ , şi a suflat asupra lui suflare de viaţă şi s'a făcut omul întru suflet viu.</span>
<span class="v-num v-9">9&nbsp;</span><span class="v GN2_9" data-id="GN2_9">Şi Domnul Dumnezeu a sădit un rai în Eden , spre răsărit, şi l-a pus acolo pe omul pe care-l zidise.</span>
<span class="v-num v-10">10&nbsp;</span><span class="v GN2_10" data-id="GN2_10">Şi Domnul Dumnezeu a făcut să răsară din pământ tot soiul de pomi plăcuţi la vedere şi buni la mâncare, precum şi pomul vieţii în mijlocul raiului şi pomul cunoştinţei binelui şi răului .</span>
<span class="v-num v-11">11&nbsp;</span><span class="v GN2_11" data-id="GN2_11">Şi din Eden ieşea un râu care uda raiul, iar de acolo se împărţea în patru braţe.</span>
<span class="v-num v-12">12&nbsp;</span><span class="v GN2_12" data-id="GN2_12">Numele unuia era Fison; acesta înconjoară toată ţara Havila, în care se află aur,</span>
<span class="v-num v-13">13&nbsp;</span><span class="v GN2_13" data-id="GN2_13">iar aurul din ţara aceea este bun; tot acolo se găseşte bdeliu şi piatra de onix.</span>
<span class="v-num v-14">14&nbsp;</span><span class="v GN2_14" data-id="GN2_14">Numele râului al doilea este Gihon. Acesta înconjoară tot ţinutul Etiopiei.</span>
<span class="v-num v-15">15&nbsp;</span><span class="v GN2_15" data-id="GN2_15">Şi râul al treilea este Tigrul; acesta curge prin faţa Asiriei; iar râul al patrulea este Eufratul.</span>
<span class="v-num v-16">16&nbsp;</span><span class="v GN2_16" data-id="GN2_16">Şi Domnul Dumnezeu l-a luat pe omul pe care-l zidise şi l-a pus în rai ca să-l lucreze şi să-l păzească.</span>
<span class="v-num v-17">17&nbsp;</span><span class="v GN2_17" data-id="GN2_17">Şi Domnul Dumnezeu i-a dat lui Adam poruncă şi i-a zis: "Din toţi pomii raiului poţi să mănânci,</span>
<span class="v-num v-18">18&nbsp;</span><span class="v GN2_18" data-id="GN2_18">dar din pomul cunoştinţei binelui şi răului să nu mănânci, căci în ziua în care vei mânca din el, cu moarte vei muri!"</span>
<span class="v-num v-19">19&nbsp;</span><span class="v GN2_19" data-id="GN2_19">Şi a zis Domnul Dumnezeu: "Nu este bine să fie omul singur; să-i facem ajutor pe potriva lui" .</span>
<span class="v-num v-20">20&nbsp;</span><span class="v GN2_20" data-id="GN2_20">Şi din pământ a mai zidit Domnul Dumnezeu toate fiarele câmpului şi toate păsările cerului şi le-a adus la Adam ca să vadă cum le va numi; şi oricum va numi Adam toată fiinţa vie, ea aşa se va numi.</span>
<span class="v-num v-21">21&nbsp;</span><span class="v GN2_21" data-id="GN2_21">Şi a pus Adam nume tuturor dobitoacelor şi tuturor păsărilor cerului şi tuturor fiarelor câmpului; dar pentru Adam nu s'a găsit ajutor pe potriva lui.</span>
<span class="v-num v-22">22&nbsp;</span><span class="v GN2_22" data-id="GN2_22">Atunci Domnul Dumnezeu a adus asupra lui Adam un somn adânc, şi el a adormit; şi a luat una din coastele lui şi locul ei l-a plinit cu carne.</span>
<span class="v-num v-23">23&nbsp;</span><span class="v GN2_23" data-id="GN2_23">Iar coasta pe care Domnul Dumnezeu o luase din Adam a prefăcut-o în femeie şi a adus-o la Adam.</span>
<span class="v-num v-24">24&nbsp;</span><span class="v GN2_24" data-id="GN2_24">Şi a zis Adam: "De data aceasta iată os din oasele mele şi carne din carnea mea!; ea se va numi femeie, pentru că a fost luată din bărbatul ei".</span>
<span class="v-num v-25">25&nbsp;</span><span class="v GN2_25" data-id="GN2_25">De aceea va lăsa omul pe tatăl său şi pe mama sa şi se va lipi de femeia sa şi cei doi vor fi un trup.</span>
<span class="v-num v-26">26&nbsp;</span><span class="v GN2_26" data-id="GN2_26">Adam şi femeia lui erau amândoi goi şi nu se ruşinau.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="GN1.html">&lt;</a>
<a class="home" href="index.html">=</a>
<a class="next" href="GN3.html">&gt;</a>
</div></div>
</body>
</html>