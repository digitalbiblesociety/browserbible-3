<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A DOUA A REGILOR 10 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="S2.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="S2.html">CARTEA A DOUA A REGILOR 10</a><a class="prev" href="S29.html">&lt;</a>
<a class="home" href="index.html">=</a>
<a class="next" href="S211.html">&gt;</a>
</div></div>
<div class="section chapter S2 S210 ron_roa ron " dir="ltr" lang="ro" data-id="S210" data-nextid="S211" data-previd="S29">
<div class="c">10</div>
<div class="p">
<span class="v-num v-1">1&nbsp;</span><span class="v S210_1" data-id="S210_1">Şi a fost că după aceasta a murit regele fiilor lui Amon , iar în locul său a devenit rege Hanun, fiul său.</span>
<span class="v-num v-2">2&nbsp;</span><span class="v S210_2" data-id="S210_2">Atunci a zis David: "Face-voi milă cu Hanun, fiul lui Nahaş, aşa cum şi tatăl său a făcut milă cu mine". Şi David a trimis să-l aline asupra tatălui său prin mâinile slujbaşilor săi. Iar slujbaşii lui David au venit în ţara fiilor lui Amon.</span>
<span class="v-num v-3">3&nbsp;</span><span class="v S210_3" data-id="S210_3">Dar dregătorii fiilor lui Amon au zis către Hanun, domnul lor: "Oare de aceea a trimis David la tine să te aline, că-i arde lui să-l cinstească'n faţa ta pe tatăl tău? Nu cumva mai degrabă şi-a trimis David slujitorii la tine ca să cerceteze cetatea şi s'o iscodească şi s'o cearnă din ochi?"</span>
<span class="v-num v-4">4&nbsp;</span><span class="v S210_4" data-id="S210_4">Atunci Hanun i-a luat pe slujbaşii lui David şi le-a ras bărbile şi le-a retezat hainele până la şolduri, după care le-a dat drumul.</span>
<span class="v-num v-5">5&nbsp;</span><span class="v S210_5" data-id="S210_5">Şi i s'a spus lui David ce se întâmplase cu oamenii lui; şi a trimis să-i întâmpine, că tare mult erau oamenii batjocoriţi. Şi a zis regele: "Staţi în Ierihon până ce vă vor creşte bărbile, după care vă veţi întoarce".</span>
<span class="v-num v-6">6&nbsp;</span><span class="v S210_6" data-id="S210_6">Atunci au văzut fiii lui Amon că aruncaseră ruşine asupra poporului lui David. Şi au trimis fiii lui Amon să-i tocmească cu plată pe Sirienii din Bet-Rehob şi pe Sirienii din Ţoba, douăzeci de mii de pedestraşi, şi pe regele Amaleciţilor cu o mie de oameni, iar de la Iştov douăsprezece mii de oameni.</span>
<span class="v-num v-7">7&nbsp;</span><span class="v S210_7" data-id="S210_7">Iar David a auzit şi l-a trimis pe Ioab cu toată oastea lui - toţi unul şi unul.</span>
<span class="v-num v-8">8&nbsp;</span><span class="v S210_8" data-id="S210_8">Fiii lui Amon au ieşit şi s'au rânduit în linie de bătaie la intrarea porţii; iar cei din Siria, din Ţoba, din Rehob şi din Iştov şi din Maaca erau deoparte, singuri în câmp.</span>
<span class="v-num v-9">9&nbsp;</span><span class="v S210_9" data-id="S210_9">Văzând atunci Ioab că linia de bătaie era împotriva lui atât din faţă, cât şi din spate, a ales o seamă de tineri din Israel, iar aceştia s'au îndreptat împotriva Siriei;</span>
<span class="v-num v-10">10&nbsp;</span><span class="v S210_10" data-id="S210_10">iar pe ceilalţi din popor i-a dat pe seama lui Abişai, fratele său; aceştia s-au îndreptat împotriva fiilor lui Amon.</span>
<span class="v-num v-11">11&nbsp;</span><span class="v S210_11" data-id="S210_11">Şi a zis: "Dacă vor fi Sirienii mai tari decât mine, îmi veţi veni voi în ajutor; iar dacă fiii lui Amon vor fi mai tari decât voi, atunci eu vă voi veni în ajutor.</span>
<span class="v-num v-12">12&nbsp;</span><span class="v S210_12" data-id="S210_12">Îmbărbătaţi-vă, şi să fim tari pentru poporul nostru şi pentru cetăţile Dumnezeului nostru, iar Domnul va face ceea ce e bine în ochii Lui."</span>
<span class="v-num v-13">13&nbsp;</span><span class="v S210_13" data-id="S210_13">Ioab şi poporul care era cu el au intrat în luptă împotriva Sirienilor, iar aceia au fugit din faţa lor.</span>
<span class="v-num v-14">14&nbsp;</span><span class="v S210_14" data-id="S210_14">Iar fiii lui Amon, văzând că Sirienii au fugit, au luat-o şi ei la fugă din faţa lui Abişai şi au intrat în cetate. Iar Ioab s'a întors de la fiii lui Amon şi a venit în Ierusalim.</span>
<span class="v-num v-15">15&nbsp;</span><span class="v S210_15" data-id="S210_15">Şi dacă au văzut Sirienii că fuseseră înfrânţi în faţa lui Israel, s'au adunat la un loc.</span>
<span class="v-num v-16">16&nbsp;</span><span class="v S210_16" data-id="S210_16">Atunci Hadad-Ezer a trimis şi i-a adunat pe Sirienii de dincolo de Râu , iar aceştia au venit la Helam; în fruntea lor se afla Sovac, căpetenia oştirii lui Hadad-Ezer.</span>
<span class="v-num v-17">17&nbsp;</span><span class="v S210_17" data-id="S210_17">Când i s'a spus lui David despre aceasta, el a adunat întregul Israel şi, trecând Iordanul, a venit la Helam. Sirienii s'a rânduit în linie de luptă împotriva lui David şi s'au bătut cu el.</span>
<span class="v-num v-18">18&nbsp;</span><span class="v S210_18" data-id="S210_18">Sirienii însă au fugit din faţa lui Israel, iar David a zdrobit de la Sirieni şapte sute de care de luptă şi patru mii de călăreţi; l-a lovit şi pe Sovac, căpetenia oastei, care a murit acolo.</span>
<span class="v-num v-19">19&nbsp;</span><span class="v S210_19" data-id="S210_19">Atunci toţi regii care erau supuşi lui Hadad-Ezer, văzând că sunt înfrânţi de către Israeliţi, de bunăvoie li s'au alăturat Israeliţilor şi le-au slujit. Iar Siria s'a temut să-i mai ajute pe fiii lui Amon.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="S29.html">&lt;</a>
<a class="home" href="index.html">=</a>
<a class="next" href="S211.html">&gt;</a>
</div></div>
</body>
</html>