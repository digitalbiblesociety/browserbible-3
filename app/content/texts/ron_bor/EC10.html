<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>ECCLESIASTUL 10 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EC.html">Biblia Ortodoxă Română Sinodală (2006)</a><a class="location" href="EC.html">ECCLESIASTUL 10</a><a class="prev" href="EC9.html">&lt;</a>
<a class="home" href="index.html">=</a>
<a class="next" href="EC11.html">&gt;</a>
</div></div>
<div class="section chapter EC EC10 ron_bor ron " dir="ltr" lang="ro" data-id="EC10" data-nextid="EC11" data-previd="EC9">
<div class="c">10</div>
<div class="p">
<span class="v-num v-1">1&nbsp;</span><span class="v EC10_1" data-id="EC10_1">O muscă moartă strică amestecul de untdelemn al celui ce pregăteşte miresme; puţină nebunie strică preţul la multă înţelepciune.</span>
<span class="v-num v-2">2&nbsp;</span><span class="v EC10_2" data-id="EC10_2">Inima celui înţelept este la dreapta lui, iar inima celui nebun la stânga.</span>
<span class="v-num v-3">3&nbsp;</span><span class="v EC10_3" data-id="EC10_3">La fel celui nebun când merge pe drum îi lipseşte dreapta pricepere, iar toată lumea zice: "E nebun!"</span>
<span class="v-num v-4">4&nbsp;</span><span class="v EC10_4" data-id="EC10_4">Dacă mânia stăpânitorului se ridică împotriva ta, nu te clinti din locul tău. Căci firea domoală înlătură mari neajunsuri.</span>
<span class="v-num v-5">5&nbsp;</span><span class="v EC10_5" data-id="EC10_5">Am mai luat seama la încă un rău de sub soare, ca o greşeală care porneşte de la stăpânitor:</span>
<span class="v-num v-6">6&nbsp;</span><span class="v EC10_6" data-id="EC10_6">Nebunul este ridicat la dregătorii înalte, iar cei vrednici stau în locuri de jos.</span>
<span class="v-num v-7">7&nbsp;</span><span class="v EC10_7" data-id="EC10_7">Am văzut robi călări pe cai şi căpetenii mergând ca robii pe jos.</span>
<span class="v-num v-8">8&nbsp;</span><span class="v EC10_8" data-id="EC10_8">Cel ce sapă o groapă poate să cadă în ea şi cel ce dărâmă un zid poate fi muşcat de şarpe.</span>
<span class="v-num v-9">9&nbsp;</span><span class="v EC10_9" data-id="EC10_9">Cel ce sfărâmă pietre se poate răni cu ele, iar cel ce despică lemne se primejduieşte.</span>
<span class="v-num v-10">10&nbsp;</span><span class="v EC10_10" data-id="EC10_10">Dacă o unealtă s-a tocit şi nu a fost ascuţită, trebuie să îndoim puterile, dar înţelepciunea are ca parte izbânda.</span>
<span class="v-num v-11">11&nbsp;</span><span class="v EC10_11" data-id="EC10_11">Dacă şarpele muşcă înainte de a fi descântat, atunci descântătorul nu are nici un folos.</span>
<span class="v-num v-12">12&nbsp;</span><span class="v EC10_12" data-id="EC10_12">Graiurile gurii celui înţelept sunt har, iar buzele celui nebun îl doboară.</span>
<span class="v-num v-13">13&nbsp;</span><span class="v EC10_13" data-id="EC10_13">Începutul cuvintelor gurii lui este prostia, iar sfârşitul graiului lui nebunie curată.</span>
<span class="v-num v-14">14&nbsp;</span><span class="v EC10_14" data-id="EC10_14">Nebunul sporeşte vorbele. Omul nu ştie ce va fi după el, căci cine îi va spune ce se va întâmpla după el?</span>
<span class="v-num v-15">15&nbsp;</span><span class="v EC10_15" data-id="EC10_15">Munca oboseşte pe cel nebun; cine nu ştie drumul nu poate să se ducă în cetate.</span>
<span class="v-num v-16">16&nbsp;</span><span class="v EC10_16" data-id="EC10_16">Vai de tine, ţară, care ai un copil rege şi căpeteniile tale mănâncă dis-de-dimineaţă!</span>
<span class="v-num v-17">17&nbsp;</span><span class="v EC10_17" data-id="EC10_17">Fericită eşti tu, ţară, care ai rege un fecior de neam mare şi căpeteniile tale mănâncă la vreme, ca toţi oamenii, şi nu se dau la băutură.</span>
<span class="v-num v-18">18&nbsp;</span><span class="v EC10_18" data-id="EC10_18">Din pricina lenei, grinzile casei se lasă, iar când stai cu mâinile în sin, apa picură în casă.</span>
<span class="v-num v-19">19&nbsp;</span><span class="v EC10_19" data-id="EC10_19">Ospeţele se fac pentru a gusta plăcerea; vinul înveseleşte viaţa şi banii răspund la toate.</span>
<span class="v-num v-20">20&nbsp;</span><span class="v EC10_20" data-id="EC10_20">Chiar în gândul tău nu blestema pe rege şi în cămara unde dormi nu defăima pe cel puternic; căci păsările cerului pot să ducă un cuvânt şi neamul celor înaripate să dea vorba ta pe faţă.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EC9.html">&lt;</a>
<a class="home" href="index.html">=</a>
<a class="next" href="EC11.html">&gt;</a>
</div></div>
</body>
</html>