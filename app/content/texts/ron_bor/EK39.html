<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEZECHIEL 39 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EK.html">Biblia Ortodoxă Română Sinodală (2006)</a><a class="location" href="EK.html">IEZECHIEL 39</a><a class="prev" href="EK38.html">&lt;</a>
<a class="home" href="index.html">=</a>
<a class="next" href="EK40.html">&gt;</a>
</div></div>
<div class="section chapter EK EK39 ron_bor ron " dir="ltr" lang="ron" data-id="EK39" data-nextid="EK40" data-previd="EK38">
<div class="c">39</div>
<div class="p">
<span class="v-num v-1">1&nbsp;</span><span class="v EK39_1" data-id="EK39_1">„Iar tu, fiul omului, rostește proorociile împotriva lui Gog și spune: Așa grăiește Domnul Dumnezeu: Iată, Eu sunt împotriva ta, Gog, prințul lui Roș, al lui Meșec și al lui Tubal!</span>
<span class="v-num v-2">2&nbsp;</span><span class="v EK39_2" data-id="EK39_2">Te voi ademeni şi te voi trage, te voi scoate din hotarele de la miază-noapte şi te voi aduce în munţii lui Israel.</span>
<span class="v-num v-3">3&nbsp;</span><span class="v EK39_3" data-id="EK39_3">Acolo voi scoate aurul tău din mîna stângă a ta şi voi arunca săgeţile tale din mîna dreaptă a ta.</span>
<span class="v-num v-4">4&nbsp;</span><span class="v EK39_4" data-id="EK39_4">Cădea-vei în munţii lui Israel, tu şi toate oştile tale şi popoarele cele ce sînt cu tine; şi te voi da spre mîncare la tot felul de păsări de pradă şi fiarelor câmpului.</span>
<span class="v-num v-5">5&nbsp;</span><span class="v EK39_5" data-id="EK39_5">Cădea-vei în câmp deschis, căci Eu am spus acestea”, zice Domnul Dumnezeu.</span>
<span class="v-num v-6">6&nbsp;</span><span class="v EK39_6" data-id="EK39_6">„Și voi trimite foc în pământul lui Magog și asupra locuitorilor insulelor, care trăiesc fără grijă, și vor ști că Eu sunt Domnul.</span>
<span class="v-num v-7">7&nbsp;</span><span class="v EK39_7" data-id="EK39_7">Voi arăta numele Meu cel sfînt poporului Meu Israel şi nu voi mai lăsa de acum să se necinstească sfînt numele Meu şi vor ştii neamurile că Eu sînt Domnul cel sfînt în Israel.</span>
<span class="v-num v-8">8&nbsp;</span><span class="v EK39_8" data-id="EK39_8">Iată, aceasta va veni şi se va împlini, zice Domnul Dumnezeu; aceasta este ziua aceea de care am grăit Eu.</span>
<span class="v-num v-9">9&nbsp;</span><span class="v EK39_9" data-id="EK39_9">Atunci locuitorii cetăţilor lui Israel vor ieşi şi vor aprinde foc, vor arde armele, scuturile, pavezele, arcurile, săgeţile, lăncile şi suliţele; şapte ani le vor arde.</span>
<span class="v-num v-10">10&nbsp;</span><span class="v EK39_10" data-id="EK39_10">Nu vor aduce lemne din câmp, nici nu vor tăia din pădure, ci vor arde numai arme; vor jefui pe jefuitorii lor şi vor prăda pe prădătorii lor, zice Domnul Dumnezeu.</span>
<span class="v-num v-11">11&nbsp;</span><span class="v EK39_11" data-id="EK39_11">În ziua aceea voi da lui Gog loc de mormînt, în Israel, valea trecătorilor, la răsărit de Marea Moartă şi mormîntul acela va împiedica pe trecători; acolo vor îngropa pe Gog şi toată tabăra lui şi vor numi valea aceea Valea taberei lui Gog.</span>
<span class="v-num v-12">12&nbsp;</span><span class="v EK39_12" data-id="EK39_12">Șapte luni îi va îngropa casa lui Israel, ca să curețe țara.</span>
<span class="v-num v-13">13&nbsp;</span><span class="v EK39_13" data-id="EK39_13">Tot poporul țării îi va îngropa și va fi vestită la ei ziua în care Mă voi preaslăvi, zice Domnul Dumnezeu;</span>
<span class="v-num v-14">14&nbsp;</span><span class="v EK39_14" data-id="EK39_14">Apoi se vor ridica oameni care să cutreiere necontenit ţara şi cu ajutorul trecătorilor să îngroape pe cei ce au rămas pe faţa pământului, ca să cureţe ţara; iar după trecerea a şapte luni, vor începe să facă cercatări.</span>
<span class="v-num v-15">15&nbsp;</span><span class="v EK39_15" data-id="EK39_15">Şi când cineva din cei ce cutreieră ţara va vedea os de om, va pune semn lângă el până până ce groparii îl vor îngropa în Valea taberei lui Gog.</span>
<span class="v-num v-16">16&nbsp;</span><span class="v EK39_16" data-id="EK39_16">Numele cetăţii va fi Hamona (cimitir). Și așa vor curăți ei țara”.</span>
<span class="v-num v-17">17&nbsp;</span><span class="v EK39_17" data-id="EK39_17">„Așa zice Domnul Dumnezeu: Iar tu, fiul omului, spune la tot felul de păsări și tuturor fiarelor câmpului: „Adunați-vă și mergeți din toate părțile, adunați-vă la jertfa Mea, pe care o voi junghia Eu pentru voi, la jertfa cea mare din munții lui Israel, și veți mânca acolo carne și veți bea sânge.</span>
<span class="v-num v-18">18&nbsp;</span><span class="v EK39_18" data-id="EK39_18">Carnea războinicilor o veți mânca și veți bea sângele căpeteniilor pământului, al berbecilor, al mieilor, al țapilor, al vițeilor și al tuturor celor îngrășați din Vasan;</span>
<span class="v-num v-19">19&nbsp;</span><span class="v EK39_19" data-id="EK39_19">Veți mânca grăsime până vă veți sătura și veți bea sânge până vă veți îmbăta, din jertfa Mea pe care o voi junghia pentru voi.</span>
<span class="v-num v-20">20&nbsp;</span><span class="v EK39_20" data-id="EK39_20">Și vă veți sătura la masa Mea de cai și de călăreți, de războinici și de tot felul de ostași, zice Domnul Dumnezeu.</span>
<span class="v-num v-21">21&nbsp;</span><span class="v EK39_21" data-id="EK39_21">Vă voi arăta slava Mea între neamuri, și toate neamurile vor vedea judecata Mea, pe care o vpo săvârși Eu, și mâna Mea, pe care o voi pune asupra lor.</span>
<span class="v-num v-22">22&nbsp;</span><span class="v EK39_22" data-id="EK39_22">Atunci va ști casa lui Israel că Eu sunt Domnul Dumnezeul lor, din ziua de astăzi înainte.</span>
<span class="v-num v-23">23&nbsp;</span><span class="v EK39_23" data-id="EK39_23">Popoarele de asemenea vor cunoaște că neamul lui Israel a fost dus în robie pentru nedreptatea lui; pentru că ei s-au purtat cu necredincioșie înaintea Mea, Eu Mi-am ascuns fața și i-am dat în mâna vrăjmașilor lor și au căzut ei cu toții de sabie;</span>
<span class="v-num v-24">24&nbsp;</span><span class="v EK39_24" data-id="EK39_24">Pentru necurățiile lor și pentru fărădelegile lor am făcut Eu aceasta cu ei și Mi-am ascuns fața de la dânșii.</span>
<span class="v-num v-25">25&nbsp;</span><span class="v EK39_25" data-id="EK39_25">De aceea, așa zice Domnul Dumnezeu: Acum voi întoarce pe prinșii de război ai lui Iacov, Mă voi îndura de toată casa lui Israel și voi fi zelos pentru numele Meu cel sfânt.</span>
<span class="v-num v-26">26&nbsp;</span><span class="v EK39_26" data-id="EK39_26">Ei vor uita ocara lor și toate nelegiuirile lor pe care le-au făcut înaintea Mea, când vor trăi în țara lor în siguranță și nimeni nu-i va tulbura,</span>
<span class="v-num v-27">27&nbsp;</span><span class="v EK39_27" data-id="EK39_27">Când îi voi întoarce dintre popoare și-i voi aduna din țările vrăjmaşilor lor și-Mi voi arăta în ei sfințenia sințenia Mea înaintea ochilor multor neamuri.</span>
<span class="v-num v-28">28&nbsp;</span><span class="v EK39_28" data-id="EK39_28">Atunci voi ști că Eu sunt Domnul Dumnezeul lor, când, după ce i-am risipit printre popoare, iarăși îi voi aduna în țara lor și nu voi mai lăsa acolo nici unul din ei.</span>
<span class="v-num v-29">29&nbsp;</span><span class="v EK39_29" data-id="EK39_29">Și nu voi mai ascunde de ei fața Mea, pentru că voi revărsa Duhul Meu asupra casei lui Israel”, zice Domnul Dumnezeu.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EK38.html">&lt;</a>
<a class="home" href="index.html">=</a>
<a class="next" href="EK40.html">&gt;</a>
</div></div>
</body>
</html>