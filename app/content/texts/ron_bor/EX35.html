<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEȘIREA 35 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EX.html">Biblia Ortodoxă Română Sinodală (2006)</a><a class="location" href="EX.html">IEȘIREA 35</a><a class="prev" href="EX34.html">&lt;</a>
<a class="home" href="index.html">=</a>
<a class="next" href="EX36.html">&gt;</a>
</div></div>
<div class="section chapter EX EX35 ron_bor ron " dir="ltr" lang="ro" data-id="EX35" data-nextid="EX36" data-previd="EX34">
<div class="c">35</div>
<div class="p">
<span class="v-num v-1">1&nbsp;</span><span class="v EX35_1" data-id="EX35_1">Atunci a adunat Moise toată obştea fiilor lui Israel şi le-a zis: "Iată ce a poruncit Domnul să faceţi:</span>
<span class="v-num v-2">2&nbsp;</span><span class="v EX35_2" data-id="EX35_2">şase zile să lucraţi, iar ziua a şaptea să fie sfântă pentru voi, zi de odihnă, odihna Domnului; tot cel ce va lucra în ziua aceea va fi omorât.</span>
<span class="v-num v-3">3&nbsp;</span><span class="v EX35_3" data-id="EX35_3">În ziua odihnei să nu faceţi foc în toate locaşurile voastre. Eu sunt Domnul!"</span>
<span class="v-num v-4">4&nbsp;</span><span class="v EX35_4" data-id="EX35_4">Apoi a grăit Moise la toată obştea fiilor lui Israel şi a zis: "Iată ce a mai poruncit Domnul să vă spun:</span>
<span class="v-num v-5">5&nbsp;</span><span class="v EX35_5" data-id="EX35_5">Aduceţi din ale voastre, daruri Domnului; fiecare să aducă Domnului daruri cât îl lasă inima: aur, argint şi aramă;</span>
<span class="v-num v-6">6&nbsp;</span><span class="v EX35_6" data-id="EX35_6">Mătase violetă, stacojie şi vişinie, vison răsucit şi păr de capră;</span>
<span class="v-num v-7">7&nbsp;</span><span class="v EX35_7" data-id="EX35_7">Piei de berbec vopsite roşu, piei de viţel de mare şi lemn de salcâm;</span>
<span class="v-num v-8">8&nbsp;</span><span class="v EX35_8" data-id="EX35_8">Untdelemn pentru sfeşnic şi aromate pentru mirul de uns şi pentru făcut miresme de tămâie,</span>
<span class="v-num v-9">9&nbsp;</span><span class="v EX35_9" data-id="EX35_9">Piatră de sardiu, pietre pentru prins la efod şi la hoşen.</span>
<span class="v-num v-10">10&nbsp;</span><span class="v EX35_10" data-id="EX35_10">Tot cel cu minte înţeleaptă dintre voi să vină şi să facă toate câte a poruncit Domnul:</span>
<span class="v-num v-11">11&nbsp;</span><span class="v EX35_11" data-id="EX35_11">Cortul şi acoperămintele lui, acoperişul lui cel de deasupra, verigile şi scândurile lui, pârghiile, stâlpii şi postamentele lor;</span>
<span class="v-num v-12">12&nbsp;</span><span class="v EX35_12" data-id="EX35_12">Chivotul legii şi pârghiile lui, capacul lui şi perdeaua despărţitoare, pietre de smarald, tămâie şi mir de ungere;</span>
<span class="v-num v-13">13&nbsp;</span><span class="v EX35_13" data-id="EX35_13">Masa cu pârghiile şi toate uneltele ei şi pâinile pentru punerea înainte,</span>
<span class="v-num v-14">14&nbsp;</span><span class="v EX35_14" data-id="EX35_14">Sfeşnicul pentru luminat cu toate obiectele lui, candelele lui şi untdelemnul de ars;</span>
<span class="v-num v-15">15&nbsp;</span><span class="v EX35_15" data-id="EX35_15">Jertfelnicul tămâierii şi pârghiile lui şi miresme pentru tămâiere,</span>
<span class="v-num v-16">16&nbsp;</span><span class="v EX35_16" data-id="EX35_16">Jertfelnicul pentru arderile de tot, împletitura de sârmă pentru el, pârghiile lui şi toate cele de trebuinţă pentru el; baia şi postamentul ei,</span>
<span class="v-num v-17">17&nbsp;</span><span class="v EX35_17" data-id="EX35_17">Perdelele curţii, stâlpul ei cu postamentele lor şi perdeaua de la intrarea în curte,</span>
<span class="v-num v-18">18&nbsp;</span><span class="v EX35_18" data-id="EX35_18">Ţăruşii cortului; ţăruşii curţii şi frânghiile lor,</span>
<span class="v-num v-19">19&nbsp;</span><span class="v EX35_19" data-id="EX35_19">Veşmintele sfinte pentru făcut slujba în locaşul sfânt; veşminte sfinte pentru Aaron preotul şi veşminte pentru fiii lui, pentru slujba preoţiei".</span>
<span class="v-num v-20">20&nbsp;</span><span class="v EX35_20" data-id="EX35_20">După aceea, plecând toată obştea fiilor lui Israel de la Moise,</span>
<span class="v-num v-21">21&nbsp;</span><span class="v EX35_21" data-id="EX35_21">A adus fiecare cât l-a lăsat inima sa şi cât l-a îndemnat cugetul să aducă dar Domnului, pentru facerea cortului adunării şi a tuturor lucrurilor lui şi pentru toate veşmintele sfinte.</span>
<span class="v-num v-22">22&nbsp;</span><span class="v EX35_22" data-id="EX35_22">Şi veneau bărbaţii cu femeile şi fiecare, după cum îl lăsa inima, aducea verigi, cercei, inele, brăţări şi tot felul de lucruri de aur; cum voia fiecare să aducă Domnului daruri de aur.</span>
<span class="v-num v-23">23&nbsp;</span><span class="v EX35_23" data-id="EX35_23">Fiecare din cei ce aveau mătase violetă, stacojie şi vişinie, în şi păr de capră, piei de berbec vopsite roşu şi vânăt, le aducea.</span>
<span class="v-num v-24">24&nbsp;</span><span class="v EX35_24" data-id="EX35_24">Fiecare din cei ce puteau să aducă în dar argint sau aramă, aducea din acestea Domnului; şi fiecare din cei ce aveau lemn de salcâm, aducea pentru toate cele de trebuinţă;</span>
<span class="v-num v-25">25&nbsp;</span><span class="v EX35_25" data-id="EX35_25">Toate femeile cu minte iscusită torceau cu mâinile lor şi aduceau tort, mătase violetă, stacojie şi vişinie şi în.</span>
<span class="v-num v-26">26&nbsp;</span><span class="v EX35_26" data-id="EX35_26">Toate femeile, pe care le trăgea inima şi ştiau să toarcă, torceau păr de capră;</span>
<span class="v-num v-27">27&nbsp;</span><span class="v EX35_27" data-id="EX35_27">Iar căpeteniile aduceau pietre de smarald şi pietre scumpe de pus la efod şi la hoşen,</span>
<span class="v-num v-28">28&nbsp;</span><span class="v EX35_28" data-id="EX35_28">Precum şi miresme, untdelemn pentru candelabru, mir de ungere şi miresme de tămâiere.</span>
<span class="v-num v-29">29&nbsp;</span><span class="v EX35_29" data-id="EX35_29">Deci tot bărbatul şi femeia din fiii lui Israel, pe care i-a tras inima să aducă pentru toate lucrurile ce poruncise Domnul prin Moise să se facă, au adus dar de bună voie Domnului.</span>
<span class="v-num v-30">30&nbsp;</span><span class="v EX35_30" data-id="EX35_30">Apoi a zis Moise către fiii lui Israel: "Iată Domnul a chemat anume pe Beţaleel, fiul lui Uri al lui Or, din seminţia lui Iuda,</span>
<span class="v-num v-31">31&nbsp;</span><span class="v EX35_31" data-id="EX35_31">Şi l-a umplut de duhul dumnezeiesc al înţelepciunii, al priceperii, al ştiinţei şi a toată iscusinţa,</span>
<span class="v-num v-32">32&nbsp;</span><span class="v EX35_32" data-id="EX35_32">Ca să lucreze ţesături iscusite, să facă lucruri de aur, de argint şi de aramă;</span>
<span class="v-num v-33">33&nbsp;</span><span class="v EX35_33" data-id="EX35_33">Să cioplească pietrele scumpe pentru încrustat, să sape în lemn şi să facă tot felul de lucruri iscusite.</span>
<span class="v-num v-34">34&nbsp;</span><span class="v EX35_34" data-id="EX35_34">Şi priceperea de a învăţa pe alţii a pus-o în inima lui, în a lui şi a lui Oholiab, fiul lui Ahisamac, din seminţia lui Dan.</span>
<span class="v-num v-35">35&nbsp;</span><span class="v EX35_35" data-id="EX35_35">A umplut inima acestora de înţelepciune, ca să facă pentru locaşul sfânt orice lucru de săpător şi de ţesător iscusit, de cusător pe pânză de mătase violetă, stacojie şi vişinie şi de în, şi de ţesător în stare de a face orice lucru şi a născoci ţesături iscusite".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EX34.html">&lt;</a>
<a class="home" href="index.html">=</a>
<a class="next" href="EX36.html">&gt;</a>
</div></div>
</body>
</html>