<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A PATRA A REGILOR 24 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="K2.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="K2.html">CARTEA A PATRA A REGILOR 24</a><a class="prev" href="K223.html">&lt;</a>
<a class="home" href="index.html">=</a>
<a class="next" href="K225.html">&gt;</a>
</div></div>
<div class="section chapter K2 K224 ron_roa ron " dir="ltr" lang="ro" data-id="K224" data-nextid="K225" data-previd="K223">
<div class="c">24</div>
<div class="p">
<span class="v-num v-1">1&nbsp;</span><span class="v K224_1" data-id="K224_1">În zilele lui s'a ridicat Nabucodonosor, regele Babilonului . Iar Ioiachim i-a fost acestuia preasupus vreme de trei ani, după care şi-a luat seama şi s'a răsculat împotriva lui.</span>
<span class="v-num v-2">2&nbsp;</span><span class="v K224_2" data-id="K224_2">Atunci Domnul a trimis împotriva lui pâlcuri de Caldei, pâlcuri de Sirieni, pâlcuri de Moabiţi şi pâlcuri de Amoniţi; i-a trimis în ţara lui Iuda ca s'o încovoaie , după cuvântul pe care Domnul l-a rostit prin robii Săi profeţii.</span>
<span class="v-num v-3">3&nbsp;</span><span class="v K224_3" data-id="K224_3">Dar, mai mult, mânia Domnului asupra lui Iuda era aceea de a-l lepăda de la faţa Sa, din pricina păcatelor lui Manase, adică pe măsura a tot ceea ce făptuise el;</span>
<span class="v-num v-4">4&nbsp;</span><span class="v K224_4" data-id="K224_4">că şi sânge nevinovat a vărsat, de-a umplut Ierusalimul cu sânge nevinovat, încât Domnul n'a vrut să-l ierte.</span>
<span class="v-num v-5">5&nbsp;</span><span class="v K224_5" data-id="K224_5">Cât despre celelalte întâmplări ale lui Ioiachim, despre toate faptele lui, oare nu sunt ele scrise în Cartea Faptelor din Vremea Regilor lui Iuda?</span>
<span class="v-num v-6">6&nbsp;</span><span class="v K224_6" data-id="K224_6">Şi a adormit Ioiachim împreună cu părinţii săi, iar în locul lui a devenit rege Iehonia, fiul său.</span>
<span class="v-num v-7">7&nbsp;</span><span class="v K224_7" data-id="K224_7">Regele Egiptului n'a mai ieşit din ţara sa, fiindcă regele Babilonului i-a luat regelui Egiptului tot ceea ce acesta avea sub stăpânire, de la râul Egiptului până la râul Eufratului.</span>
<span class="v-num v-8">8&nbsp;</span><span class="v K224_8" data-id="K224_8">Iehonia avea optsprezece ani când a devenit rege, şi a domnit în Ierusalim vreme de trei luni. Pe mama sa o chema Nehuşta, şi era fiica lui Elnatan din Ierusalim.</span>
<span class="v-num v-9">9&nbsp;</span><span class="v K224_9" data-id="K224_9">El a făcut ceea ce e rău în ochii Domnului, pe potriva a tot ceea ce făcuse tatăl său.</span>
<span class="v-num v-10">10&nbsp;</span><span class="v K224_10" data-id="K224_10">În vremea aceea, Nabucodonosor, regele Babilonului, s'a ridicat împotriva Ierusalimului şi a împresurat cetatea.</span>
<span class="v-num v-11">11&nbsp;</span><span class="v K224_11" data-id="K224_11">Atunci a venit Nabucodonosor, regele Babilonului, împotriva cetăţii, după ce servii săi o împresuraseră.</span>
<span class="v-num v-12">12&nbsp;</span><span class="v K224_12" data-id="K224_12">Iar Iehonia, regele lui Iuda, a ieşit în faţa regelui Babilonului, împreună cu servii săi, cu mama sa, cu dregătorii şi eunucii săi; iar regele Babilonului l-a luat rob, în cel de al optulea an al domniei lui.</span>
<span class="v-num v-13">13&nbsp;</span><span class="v K224_13" data-id="K224_13">Şi a scos de acolo toate comorile ce se aflau în templul Domnului şi comorile din casa regelui; şi a tăiat toate vasele de aur pe care Solomon, regele lui Israel, le făcuse în templul Domnului, după cuvântul Domnului.</span>
<span class="v-num v-14">14&nbsp;</span><span class="v K224_14" data-id="K224_14">Şi a dus Ierusalimul în robie, pe toţi fruntaşii şi pe toţi vitejii, zece mii de robi, cu toţi dulgherii şi fierarii; şi n'au mai rămas decât sărmanii ţării.</span>
<span class="v-num v-15">15&nbsp;</span><span class="v K224_15" data-id="K224_15">Şi l-au dus şi pe Iehonia în Babilon; de asemenea, pe mama regelui şi pe femeile regelui şi pe eunucii săi; şi pe vitejii ţării i-a dus în robie, de la Ierusalim la Babilon;</span>
<span class="v-num v-16">16&nbsp;</span><span class="v K224_16" data-id="K224_16">şi pe toţi luptătorii, în număr de şapte mii, precum şi o mie de dulgheri şi fierari, toţi fiind buni de folosit în război: regele Babilonului i-a dus robi în Babilon.</span>
<span class="v-num v-17">17&nbsp;</span><span class="v K224_17" data-id="K224_17">Atunci regele Babilonului l-a pus în locul lui [Iehonia] pe Matania, unchiul său , schimbându-i numele în Sedechia.</span>
<span class="v-num v-18">18&nbsp;</span><span class="v K224_18" data-id="K224_18">Sedechia avea douăzeci şi unu de ani când a devenit rege; şi a domnit în Ierusalim vreme de unsprezece ani. Pe mama sa o chema Hamutal, şi era fiica lui Ieremia din Libna.</span>
<span class="v-num v-19">19&nbsp;</span><span class="v K224_19" data-id="K224_19">El a făcut ceea ce e rău în ochii Domnului, pe potriva a tot ceea ce făcuse Iehonia;</span>
<span class="v-num v-20">20&nbsp;</span><span class="v K224_20" data-id="K224_20">căci mânia Domnului era peste Ierusalim şi Iuda, într'atât încât i-a lepădat de la faţa Sa: Sedechia a uneltit împotriva regelui Babilonului.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="K223.html">&lt;</a>
<a class="home" href="index.html">=</a>
<a class="next" href="K225.html">&gt;</a>
</div></div>
</body>
</html>