<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA JUDECĂTORILOR 13 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JG.html">Biblia Ortodoxă Română Sinodală (2006)</a><a class="location" href="JG.html">CARTEA JUDECĂTORILOR 13</a><a class="prev" href="JG12.html">&lt;</a>
<a class="home" href="index.html">=</a>
<a class="next" href="JG14.html">&gt;</a>
</div></div>
<div class="section chapter JG JG13 ron_bor ron " dir="ltr" lang="ron" data-id="JG13" data-nextid="JG14" data-previd="JG12">
<div class="c">13</div>
<div class="p">
<span class="v-num v-1">1&nbsp;</span><span class="v JG13_1" data-id="JG13_1">Şi fiii lui Israel au făcut iarăşi rele înaintea ochilor Domnului şi i-a dat Domnul în mâinile Filistenilor pentru patruzeci de ani.</span>
<span class="v-num v-2">2&nbsp;</span><span class="v JG13_2" data-id="JG13_2">Era însă în vremea aceea un om de la ţara, din seminţia lui Dan, cu numele Manoe şi femeia lui era stearpă şi nu năştea.</span>
<span class="v-num v-3">3&nbsp;</span><span class="v JG13_3" data-id="JG13_3">Udată însă s-a arătat îngerul Domnului femeii şi i-a zis: "Iată tu eşti stearpă şi nu naşti; dar vei zămisli şi vei naşte fiu.</span>
<span class="v-num v-4">4&nbsp;</span><span class="v JG13_4" data-id="JG13_4">Păzeşte-te dar, să nu bei vin, nici sicheră şi nimic necurat să nu mănânci;</span>
<span class="v-num v-5">5&nbsp;</span><span class="v JG13_5" data-id="JG13_5">Că iată ai să zămisleşti şi al să naşti un fiu; şi nu se va atinge briciul de capul lui, pentru că pruncul acesta va fi chiar din pântecele mamei sale nazireu al lui Dumnezeu şi va începe să izbăvească pe Israel din mâna Filistenilor".</span>
<span class="v-num v-6">6&nbsp;</span><span class="v JG13_6" data-id="JG13_6">Şi a venit femeia şi a spus bărbatului său, zicând: "A venit la mine un om al lui Dumnezeu, a cărui înfăţişare era ca înfăţişarea unui înger al lui Dumnezeu, foarte luminos; nici eu nu l-am întrebat de unde este şi nici el nu mi-a spus numele său;</span>
<span class="v-num v-7">7&nbsp;</span><span class="v JG13_7" data-id="JG13_7">Dar mi-a zis: Iată ai să zămisleşti şi ai să naşti un fiu; aşadar să nu bei vin şi sicheră şi să nu mănânci nimic necurat, căci copilul chiar din pântecele mamei şi până la moarte va fi nazireu al lui Dumnezeu".</span>
<span class="v-num v-8">8&nbsp;</span><span class="v JG13_8" data-id="JG13_8">Atunci Manoe s-a rugat Domnului şi a zis: "Doamne, fă să vină iarăşi pe la noi omul lui Dumnezeu pe care l-ai trimis Tu, şi să ne înveţe ce să facem cu copilul care se va naşte!"</span>
<span class="v-num v-9">9&nbsp;</span><span class="v JG13_9" data-id="JG13_9">Şi a ascultat Dumnezeu glasul lui Manoe şi a venit îngerul iarăşi la femeie, când era la câmp, însă Manoe, bărbatul ei, nu era cu dânsa.</span>
<span class="v-num v-10">10&nbsp;</span><span class="v JG13_10" data-id="JG13_10">Dar femeia a alergat îndată şi a vestit pe bărbatul său, zicându-i: "Iată mi s-a arătat omul cel ce a venit atunci la mine".</span>
<span class="v-num v-11">11&nbsp;</span><span class="v JG13_11" data-id="JG13_11">Şi s-a sculat Manoe şi s-a dus cu femeia sa şi a venit la omul acela şi a zis către el: "Tu, oare, eşti omul acela care ai vorbit cu femeia?" Iar îngerul i-a răspuns: "Eu!"</span>
<span class="v-num v-12">12&nbsp;</span><span class="v JG13_12" data-id="JG13_12">Şi a zis Manoe: "Aşadar, dacă se va împlini cuvântul tău, cum să ne purtăm cu copilul acesta şi ce să facem cu el?"</span>
<span class="v-num v-13">13&nbsp;</span><span class="v JG13_13" data-id="JG13_13">Iar îngerul a zis: "Să se păzească el de toate cele ce am spus eu femeii;</span>
<span class="v-num v-14">14&nbsp;</span><span class="v JG13_14" data-id="JG13_14">Să nu mănânce nimic din câte rodeşte viţa de vie; să nu bea vin, nici sicheră şi să nu mănânce nimic necurat şi să păzească toate câte i-am poruncit ei".</span>
<span class="v-num v-15">15&nbsp;</span><span class="v JG13_15" data-id="JG13_15">Atunci Manoe a zis: "Îngăduie-ne să te oprim până vom găti un ied".</span>
<span class="v-num v-16">16&nbsp;</span><span class="v JG13_16" data-id="JG13_16">Iar îngerul a zis către Manoe: "Deşi mă vei opri, eu nu voi mânca pâinea ta; dar de voieşti să faci ardere de tot Domnului, atunci adu-o". Şi nu ştia Manoe că acesta e îngerul Domnului.</span>
<span class="v-num v-17">17&nbsp;</span><span class="v JG13_17" data-id="JG13_17">Şi a zis Manoe către îngerul Domnului: "Cum îţi este numele? Ca să te mărim, când se va împlini cuvântul tău".</span>
<span class="v-num v-18">18&nbsp;</span><span class="v JG13_18" data-id="JG13_18">Zis-a îngerul către el: "La ce mă întrebi tu de numele meu? Că el este minunata".</span>
<span class="v-num v-19">19&nbsp;</span><span class="v JG13_19" data-id="JG13_19">Atunci a luat Manoe un ied şi prinos de pâine şi le-a adus Domnului pe o stâncă. Şi a făcut acela minunea pe care au văzut-o Manoe şi femeia sa.</span>
<span class="v-num v-20">20&nbsp;</span><span class="v JG13_20" data-id="JG13_20">Când a început a se înălţa flacăra de la jertfelnic spre cer, îngerul Domnului s-a ridicat cu flacăra de pe jertfelnic. Văzând aceasta, Manoe şi femeia lui au căzut cu faţa la pământ.</span>
<span class="v-num v-21">21&nbsp;</span><span class="v JG13_21" data-id="JG13_21">Şi s-a făcut nevăzut îngerul Domnului de Manoe şi de femeia lui. Atunci Manoe a înţeles că acela fusese îngerul Domnului.</span>
<span class="v-num v-22">22&nbsp;</span><span class="v JG13_22" data-id="JG13_22">Şi a zis Manoe către femeia sa: "De bună seamă avem să murim, căci am văzut pe Dumnezeu!"</span>
<span class="v-num v-23">23&nbsp;</span><span class="v JG13_23" data-id="JG13_23">Iar femeia lui i-a zis: "Dacă Domnul ar voi să ne omoare, n-ar fi primit din mâinile noastre arderea de tot şi prinosul de pâine şi nu ne-ar fi arătat toate acelea şi nu ne-ar fi descoperit acum aceasta".</span>
<span class="v-num v-24">24&nbsp;</span><span class="v JG13_24" data-id="JG13_24">Şi a născut femeia un fiu şi i-au pus numele Samson. Şi a crescut copilul şi l-a binecuvântat Domnul.</span>
<span class="v-num v-25">25&nbsp;</span><span class="v JG13_25" data-id="JG13_25">Şi a început Duhul Domnului să lucreze prin el în tabăra lui Dan, între Ţora şi Eştaol.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JG12.html">&lt;</a>
<a class="home" href="index.html">=</a>
<a class="next" href="JG14.html">&gt;</a>
</div></div>
</body>
</html>