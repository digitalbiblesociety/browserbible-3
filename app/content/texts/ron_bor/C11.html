<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>1CORINTENI 1 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="C1.html">Biblia Ortodoxă Română Sinodală (2006)</a><a class="location" href="C1.html">1CORINTENI 1</a><a class="prev" href="RM16.html">&lt;</a>
<a class="home" href="index.html">=</a>
<a class="next" href="C12.html">&gt;</a>
</div></div>
<div class="section chapter C1 C11 ron_bor ron " dir="ltr" lang="ron" data-id="C11" data-nextid="C12" data-previd="RM16">
<div class="mt">ÎNTÂIA EPISTOLĂ CĂTRE CORINTENI A SFÂNTULUI APOSTOL PAVEL</div>
<div class="c">1</div>
<div class="p">
<span class="v-num v-1">1&nbsp;</span><span class="v C11_1" data-id="C11_1">Pavel, chemat apostol al lui Hristos, prin voia lui Dumnezeu, şi fratele Sostene,</span>
<span class="v-num v-2">2&nbsp;</span><span class="v C11_2" data-id="C11_2">Bisericii lui Dumnezeu care este în Corint, celor sfinţiţi în Iisus Hristos, celor numiţi sfinţi, împreună cu toţi cei ce cheamă numele Domnului nostru Iisus Hristos în tot locul, şi al lor şi al nostru:</span>
<span class="v-num v-3">3&nbsp;</span><span class="v C11_3" data-id="C11_3">Har vouă şi pace de la Dumnezeu, Tatăl nostru, şi de la Domnul nostru Iisus Hristos.</span>
<span class="v-num v-4">4&nbsp;</span><span class="v C11_4" data-id="C11_4">Mulţumesc totdeauna Dumnezeului meu pentru voi, pentru harul lui Dumnezeu, dat vouă în Hristos Iisus.</span>
<span class="v-num v-5">5&nbsp;</span><span class="v C11_5" data-id="C11_5">Căci întru El v-aţi îmbogăţit deplin întru toate, în tot cuvântul şi în toată cunoştinţa;</span>
<span class="v-num v-6">6&nbsp;</span><span class="v C11_6" data-id="C11_6">Astfel mărturia lui Hristos s-a întărit în voi,</span>
<span class="v-num v-7">7&nbsp;</span><span class="v C11_7" data-id="C11_7">Încât voi nu sunteţi lipsiţi de nici un dar, aşteptând arătarea Domnului nostru Iisus Hristos,</span>
<span class="v-num v-8">8&nbsp;</span><span class="v C11_8" data-id="C11_8">Care vă va şi întări până la sfârşit, ca să fiţi nevinovaţi în ziua Domnului nostru Iisus Hristos.</span>
<span class="v-num v-9">9&nbsp;</span><span class="v C11_9" data-id="C11_9">Credincios este Dumnezeu, prin Care aţi fost chemaţi la împărtăşirea cu Fiul Său Iisus Hristos, Domnul nostru.</span>
<span class="v-num v-10">10&nbsp;</span><span class="v C11_10" data-id="C11_10">Vă îndemn, fraţilor, pentru numele Domnului nostru Iisus Hristos, ca toţi să vorbiţi la fel şi să nu fie dezbinări între voi; ci să fiţi cu totul uniţi în acelaşi cuget şi în aceeaşi înţelegere.</span>
<span class="v-num v-11">11&nbsp;</span><span class="v C11_11" data-id="C11_11">Căci, fraţii mei, despre voi, prin cei din casa lui Hloe mi-a venit ştire că la voi sunt certuri;</span>
<span class="v-num v-12">12&nbsp;</span><span class="v C11_12" data-id="C11_12">Şi spun aceasta, că fiecare dintre voi zice: Eu sunt al lui Pavel, iar eu sunt al lui Apollo, iar eu sunt al lui Chefa, iar eu sunt al lui Hristos!</span>
<span class="v-num v-13">13&nbsp;</span><span class="v C11_13" data-id="C11_13">Oare s-a împărţit Hristos? Nu cumva s-a răstignit Pavel pentru voi? Sau fost-aţi botezaţi în numele lui Pavel?</span>
<span class="v-num v-14">14&nbsp;</span><span class="v C11_14" data-id="C11_14">Mulţumesc lui Dumnezeu că pe nici unul din voi n-am botezat, decât pe Crispus şi pe Gaius,</span>
<span class="v-num v-15">15&nbsp;</span><span class="v C11_15" data-id="C11_15">Ca să nu zică cineva că aţi fost botezaţi în numele meu.</span>
<span class="v-num v-16">16&nbsp;</span><span class="v C11_16" data-id="C11_16">Am botezat şi casa lui Ştefana; afară de aceştia nu ştiu să mai fi botezat pe altcineva.</span>
<span class="v-num v-17">17&nbsp;</span><span class="v C11_17" data-id="C11_17">Căci Hristos nu m-a trimis ca să botez, ci să binevestesc, dar nu cu înţelepciunea cuvântului, ca să nu rămână zadarnică crucea lui Hristos.</span>
<span class="v-num v-18">18&nbsp;</span><span class="v C11_18" data-id="C11_18">Căci cuvântul Crucii, pentru cei ce pier, este nebunie; iar pentru noi, cei ce ne mântuim, este puterea lui Dumnezeu.</span>
<span class="v-num v-19">19&nbsp;</span><span class="v C11_19" data-id="C11_19">Căci scris este: "Pierde-voi înţelepciunea înţelepţilor şi ştiinţa celor învăţaţi voi nimici-o".</span>
<span class="v-num v-20">20&nbsp;</span><span class="v C11_20" data-id="C11_20">Unde este înţeleptul? Unde e cărturarul? Unde e cercetătorul acestui veac? Au n-a dovedit Dumnezeu nebună înţelepciunea lumii acesteia?</span>
<span class="v-num v-21">21&nbsp;</span><span class="v C11_21" data-id="C11_21">Căci de vreme ce întru înţelepciunea lui Dumnezeu lumea n-a cunoscut prin înţelepciune pe Dumnezeu, a binevoit Dumnezeu să mântuiască pe cei ce cred prin nebunia propovăduirii.</span>
<span class="v-num v-22">22&nbsp;</span><span class="v C11_22" data-id="C11_22">Fiindcă şi iudeii cer semne, iar elinii caută înţelepciune,</span>
<span class="v-num v-23">23&nbsp;</span><span class="v C11_23" data-id="C11_23">Însă noi propovăduim pe Hristos cel răstignit: pentru iudei, sminteală; pentru neamuri, nebunie.</span>
<span class="v-num v-24">24&nbsp;</span><span class="v C11_24" data-id="C11_24">Dar pentru cei chemaţi, şi iudei şi elini: pe Hristos, puterea lui Dumnezeu şi înţelepciunea lui Dumnezeu.</span>
<span class="v-num v-25">25&nbsp;</span><span class="v C11_25" data-id="C11_25">Pentru că fapta lui Dumnezeu, socotită de către oameni nebunie, este mai înţeleaptă decât înţelepciunea lor şi ceea ce se pare ca slăbiciune a lui Dumnezeu, mai puternică decât tăria oamenilor.</span>
<span class="v-num v-26">26&nbsp;</span><span class="v C11_26" data-id="C11_26">Căci, priviţi chemarea voastră, fraţilor, că nu mulţi sunt înţelepţi după trup, nu mulţi sunt puternici, nu mulţi sunt de bun neam;</span>
<span class="v-num v-27">27&nbsp;</span><span class="v C11_27" data-id="C11_27">Ci Dumnezeu Şi-a ales pe cele nebune ale lumii, ca să ruşineze pe cei înţelepţi; Dumnezeu Şi-a ales pe cele slabe ale lumii, ca să le ruşineze pe cele tari;</span>
<span class="v-num v-28">28&nbsp;</span><span class="v C11_28" data-id="C11_28">Dumnezeu Şi-a ales pe cele de neam jos ale lumii, pe cele nebăgate în seamă, pe cele ce nu sunt, ca să nimicească pe cele ce sunt,</span>
<span class="v-num v-29">29&nbsp;</span><span class="v C11_29" data-id="C11_29">Ca nici un trup să nu se laude înaintea lui Dumnezeu.</span>
<span class="v-num v-30">30&nbsp;</span><span class="v C11_30" data-id="C11_30">Din El, dar, sunteţi voi în Hristos Iisus, Care pentru noi S-a făcut înţelepciune de la Dumnezeu şi dreptate şi sfinţire şi răscumpărare,</span>
<span class="v-num v-31">31&nbsp;</span><span class="v C11_31" data-id="C11_31">Pentru ca, după cum este scris: "Cel ce se laudă în Domnul să se laude".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="RM16.html">&lt;</a>
<a class="home" href="index.html">=</a>
<a class="next" href="C12.html">&gt;</a>
</div></div>
</body>
</html>