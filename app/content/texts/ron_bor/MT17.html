<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>MATEI 17 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="MT.html">Biblia Ortodoxă Română Sinodală (2006)</a><a class="location" href="MT.html">MATEI 17</a><a class="prev" href="MT16.html">&lt;</a>
<a class="home" href="index.html">=</a>
<a class="next" href="MT18.html">&gt;</a>
</div></div>
<div class="section chapter MT MT17 ron_bor ron " dir="ltr" lang="ro" data-id="MT17" data-nextid="MT18" data-previd="MT16">
<div class="c">17</div>
<div class="p">
<span class="v-num v-1">1&nbsp;</span><span class="v MT17_1" data-id="MT17_1">Şi după şase zile, Iisus a luat cu Sine pe Petru şi pe Iacov şi pe Ioan, fratele lui, şi i-a dus într-un munte înalt, de o parte.</span>
<span class="v-num v-2">2&nbsp;</span><span class="v MT17_2" data-id="MT17_2">Şi S-a schimbat la faţă, înaintea lor, şi a strălucit faţa Lui ca soarele, iar veşmintele Lui s-au făcut albe ca lumina.</span>
<span class="v-num v-3">3&nbsp;</span><span class="v MT17_3" data-id="MT17_3">Şi iată, Moise şi Ilie s-au arătat lor, vorbind cu El.</span>
<span class="v-num v-4">4&nbsp;</span><span class="v MT17_4" data-id="MT17_4">Şi, răspunzând, Petru a zis lui Iisus: Doamne, bine este să fim noi aici; dacă voieşti, voi face aici trei colibe: Ţie una, şi lui Moise una, şi lui Ilie una.</span>
<span class="v-num v-5">5&nbsp;</span><span class="v MT17_5" data-id="MT17_5">Vorbind el încă, iată un nor luminos i-a umbrit pe ei, şi iată glas din nor zicând: "Acesta este Fiul Meu Cel iubit, în Care am binevoit; pe Acesta ascultaţi-L".</span>
<span class="v-num v-6">6&nbsp;</span><span class="v MT17_6" data-id="MT17_6">Şi, auzind, ucenicii au căzut cu faţa la pământ şi s-au spăimântat foarte.</span>
<span class="v-num v-7">7&nbsp;</span><span class="v MT17_7" data-id="MT17_7">Şi Iisus S-a apropiat de ei, şi, atingându-i, le-a zis: Sculaţi-vă şi nu vă temeţi.</span>
<span class="v-num v-8">8&nbsp;</span><span class="v MT17_8" data-id="MT17_8">Şi, ridicându-şi ochii, nu au văzut pe nimeni, decât numai pe Iisus singur.</span>
<span class="v-num v-9">9&nbsp;</span><span class="v MT17_9" data-id="MT17_9">Şi pe când se coborau din munte, Iisus le-a poruncit, zicând: Nimănui să nu spuneţi ceea ce aţi văzut, până când Fiul Omului Se va scula din morţi.</span>
<span class="v-num v-10">10&nbsp;</span><span class="v MT17_10" data-id="MT17_10">Şi ucenicii L-au întrebat, zicând: Pentru ce dar zic cărturarii că trebuie să vină mai întâi Ilie?</span>
<span class="v-num v-11">11&nbsp;</span><span class="v MT17_11" data-id="MT17_11">Iar El, răspunzând, a zis: Ilie într-adevăr va veni şi va aşeza la loc toate.</span>
<span class="v-num v-12">12&nbsp;</span><span class="v MT17_12" data-id="MT17_12">Eu însă vă spun vouă că Ilie a şi venit, dar ei nu l-au cunoscut, ci au făcut cu el câte au voit; aşa şi Fiul Omului va pătimi de la ei.</span>
<span class="v-num v-13">13&nbsp;</span><span class="v MT17_13" data-id="MT17_13">Atunci au înţeles ucenicii că Iisus le-a vorbit despre Ioan Botezătorul.</span>
<span class="v-num v-14">14&nbsp;</span><span class="v MT17_14" data-id="MT17_14">Şi mergând ei spre mulţime, s-a apropiat de El un om, căzându-I în genunchi,</span>
<span class="v-num v-15">15&nbsp;</span><span class="v MT17_15" data-id="MT17_15">Şi zicând: Doamne, miluieşte pe fiul meu că este lunatic şi pătimeşte rău, căci adesea cade în foc şi adesea în apă.</span>
<span class="v-num v-16">16&nbsp;</span><span class="v MT17_16" data-id="MT17_16">Şi l-am dus la ucenicii Tăi şi n-au putut să-l vindece.</span>
<span class="v-num v-17">17&nbsp;</span><span class="v MT17_17" data-id="MT17_17">Iar Iisus, răspunzând, a zis: O, neam necredincios şi îndărătnic, până când voi fi cu voi? Până când vă voi suferi pe voi? Aduceţi-l aici la Mine.</span>
<span class="v-num v-18">18&nbsp;</span><span class="v MT17_18" data-id="MT17_18">Şi Iisus l-a certat şi demonul a ieşit din el şi copilul s-a vindecat din ceasul acela.</span>
<span class="v-num v-19">19&nbsp;</span><span class="v MT17_19" data-id="MT17_19">Atunci, apropiindu-se ucenicii de Iisus, I-au zis de o parte: De ce noi n-am putut să-l scoatem?</span>
<span class="v-num v-20">20&nbsp;</span><span class="v MT17_20" data-id="MT17_20">Iar Iisus le-a răspuns: Pentru puţina voastră credinţă. Căci adevărat grăiesc vouă: Dacă veţi avea credinţă în voi cât un grăunte de muştar, veţi zice muntelui acestuia: Mută-te de aici dincolo, şi se va muta; şi nimic nu va fi vouă cu neputinţă.</span>
<span class="v-num v-21">21&nbsp;</span><span class="v MT17_21" data-id="MT17_21">Dar acest neam de demoni nu iese decât numai cu rugăciune şi cu post.</span>
<span class="v-num v-22">22&nbsp;</span><span class="v MT17_22" data-id="MT17_22">Pe când străbăteau Galileea, Iisus le-a spus: Fiul Omului va să fie dat în mâinile oamenilor.</span>
<span class="v-num v-23">23&nbsp;</span><span class="v MT17_23" data-id="MT17_23">Şi-L vor omorî, dar a treia zi va învia. Şi ei s-au întristat foarte!</span>
<span class="v-num v-24">24&nbsp;</span><span class="v MT17_24" data-id="MT17_24">Venind ei în Capernaum, s-au apropiat de Petru cei ce strâng darea (pentru Templu) şi i-au zis: Învăţătorul vostru nu plăteşte darea?</span>
<span class="v-num v-25">25&nbsp;</span><span class="v MT17_25" data-id="MT17_25">Ba, da! - a zis el. Dar intrând în casă, Iisus i-a luat înainte, zicând: Ce ţi se pare, Simone? Regii pământului de la cine iau dări sau bir? De la fiii lor sau de la străini?</span>
<span class="v-num v-26">26&nbsp;</span><span class="v MT17_26" data-id="MT17_26">El I-a zis: De la străini. Iisus i-a zis: Aşadar, fiii sunt scutiţi.</span>
<span class="v-num v-27">27&nbsp;</span><span class="v MT17_27" data-id="MT17_27">Ci ca să nu-i smintim pe ei, mergând la mare, aruncă undiţa şi peştele care va ieşi întâi, ia-l, şi, deschizându-i gura, vei găsi un statir (un ban de argint). Ia-l şi dă-l lor pentru Mine şi pentru tine.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="MT16.html">&lt;</a>
<a class="home" href="index.html">=</a>
<a class="next" href="MT18.html">&gt;</a>
</div></div>
</body>
</html>