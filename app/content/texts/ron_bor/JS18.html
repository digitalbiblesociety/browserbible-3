<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOSUA NAVI 18 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JS.html">Biblia Ortodoxă Română Sinodală (2006)</a><a class="location" href="JS.html">CARTEA LUI IOSUA NAVI 18</a><a class="prev" href="JS17.html">&lt;</a>
<a class="home" href="index.html">=</a>
<a class="next" href="JS19.html">&gt;</a>
</div></div>
<div class="section chapter JS JS18 ron_bor ron " dir="ltr" lang="ron" data-id="JS18" data-nextid="JS19" data-previd="JS17">
<div class="c">18</div>
<div class="p">
<span class="v-num v-1">1&nbsp;</span><span class="v JS18_1" data-id="JS18_1">Atunci s-a adunat toată obştea fiilor lui Israel la Şilo şi au aşezat acolo cortul adunării, căci ţara fusese supusă de ei.</span>
<span class="v-num v-2">2&nbsp;</span><span class="v JS18_2" data-id="JS18_2">Dar dintre fiii lui Israel mai rămăseseră şapte seminţii care nu-şi primiseră încă părţile lor.</span>
<span class="v-num v-3">3&nbsp;</span><span class="v JS18_3" data-id="JS18_3">Atunci a zis Iosua către fiii lui Israel: "Oare mult veţi rămâne voi nepăsători de a merge să luaţi moştenire ţara pe care v-a dat-o Domnul Dumnezeul părinţilor voştri?</span>
<span class="v-num v-4">4&nbsp;</span><span class="v JS18_4" data-id="JS18_4">"Daţi câte trei oameni de seminţie şi eu îi voi trimite, iar ei, sculându-se, se vor duce prin ţară şi o vor descrie, cum trebuie să li se împartă în părţi, şi apoi vor veni la mine.</span>
<span class="v-num v-5">5&nbsp;</span><span class="v JS18_5" data-id="JS18_5">Să o împartă în şapte părţi; Iuda să rămână în partea sa spre miazăzi, iar casa lui Iosif să rămână în partea sa la miazănoapte.</span>
<span class="v-num v-6">6&nbsp;</span><span class="v JS18_6" data-id="JS18_6">Voi însă întocmiţi un plan al ţării, împărţit în şapte părţi şi să mi-l aduceţi şi eu voi arunca sorţi aici înaintea Domnului Dumnezeului nostru.</span>
<span class="v-num v-7">7&nbsp;</span><span class="v JS18_7" data-id="JS18_7">Leviţii însă n-au parte între voi, căci preoţia Domnului este partea lor. Iar Gad, Ruben şi jumătate din seminţia lui Manase şi-au primit partea lor peste Iordan, spre răsărit, pe care le-a dat-o Moise, robul Domnului".</span>
<span class="v-num v-8">8&nbsp;</span><span class="v JS18_8" data-id="JS18_8">Atunci s-au sculat oamenii aceia şi s-au dus. Dar Iosua a dat celor ce s-au dus să facă planul ţării astfel de poruncă: "Duceţi-vă şi cutreieraţi ţara, descrieţi-o şi vă întoarceţi la mine, şi eu vă voi arunca aici sorţi înaintea Domnului, în Şilo".</span>
<span class="v-num v-9">9&nbsp;</span><span class="v JS18_9" data-id="JS18_9">Şi ei s-au dus, au cutreierat ţara, au cercetat-o şi au împărţit-o, după cetăţile ei, în şapte părţi, după un plan, şi apoi au venit la Iosua în Şilo.</span>
<span class="v-num v-10">10&nbsp;</span><span class="v JS18_10" data-id="JS18_10">Şi le-a aruncat Iosua sorţi în Şilo, înaintea Domnului, şi a împărţit Iosua acolo ţara fiilor lui Israel în părţile ce li se cuvenea.</span>
<span class="v-num v-11">11&nbsp;</span><span class="v JS18_11" data-id="JS18_11">Întâiul sorţ a căzut seminţiei fiilor lui Veniamin, după familiile lor. Partea lor după sorţ se întindea între fiii lui Iuda şi fiii lui Iosif.</span>
<span class="v-num v-12">12&nbsp;</span><span class="v JS18_12" data-id="JS18_12">Hotarul lor de miazănoapte se începe de la Iordan şi trece pe lângă Ierihon, pe partea de miazănoapte, şi se urcă pe muntele de la apus şi se sfârşeşte în pustiul Betaven.</span>
<span class="v-num v-13">13&nbsp;</span><span class="v JS18_13" data-id="JS18_13">De acolo hotarul merge spre Luz, pe partea de miazăzi a Luzului sau a Betelului; apoi hotarul, coborând spre Atarot-Adar, merge către muntele care e spre miazăzi de Bet-Horonul de jos.</span>
<span class="v-num v-14">14&nbsp;</span><span class="v JS18_14" data-id="JS18_14">Apoi hotarul se îndreaptă spre partea mării, pe la rniazăzi de muntele care vine la miazăzi de Bet-Horon sau Chiriat-Iearim, cetatea fiilor lui Iuda. Aceasta este latura de la apus.</span>
<span class="v-num v-15">15&nbsp;</span><span class="v JS18_15" data-id="JS18_15">Iar în partea de miazăzi, de la Chiriat-Iearim, hotarul merge spre mare şi ajunge până la izvorul apei Neftoah.</span>
<span class="v-num v-16">16&nbsp;</span><span class="v JS18_16" data-id="JS18_16">Apoi hotarul se coboară spre capătul muntelui celui din fata văii Ben-Hinom, la miazănoapte, şi se coboară pe valea Hinom spre partea de miazăzi a Iebusului şi merge spre En-Roghel.</span>
<span class="v-num v-17">17&nbsp;</span><span class="v JS18_17" data-id="JS18_17">Apoi se întoarce de la miazănoapte şi merge spre En-Şemeş şi înaintează către Ghelilot, care e în faţa înălţimii Adumium, şi se coboară spre piatra lui Bohan, fiul lui Ruben.</span>
<span class="v-num v-18">18&nbsp;</span><span class="v JS18_18" data-id="JS18_18">Apoi trece pe la miazănoapte de Harabah şi se coboară la hotarul Arabei;</span>
<span class="v-num v-19">19&nbsp;</span><span class="v JS18_19" data-id="JS18_19">De acolo hotarul trece pe lângă Bet-Hogla, pe la miazănoapte, şi se sfârşeşte la, golful de miazănoapte al Mării Sărate, la capătul de miazăzi al Iordanului. Acesta e hotarul de miazăzi. Iar spre răsărit hotarul îl formează Iordanul.</span>
<span class="v-num v-20">20&nbsp;</span><span class="v JS18_20" data-id="JS18_20">Aceasta este partea fiilor lui Veniamin cu hotarele ei din toate părţile, după familiile lor.</span>
<span class="v-num v-21">21&nbsp;</span><span class="v JS18_21" data-id="JS18_21">Iar cetăţile fiilor lui Veniamin, după familiile lor, sunt acestea: Ierihonul, Bet-Hogla şi Emec-Cheţiţ;</span>
<span class="v-num v-22">22&nbsp;</span><span class="v JS18_22" data-id="JS18_22">Bet-Harabah, Ţemaraim şi Betel;</span>
<span class="v-num v-23">23&nbsp;</span><span class="v JS18_23" data-id="JS18_23">Avim, Para şi Ofra;</span>
<span class="v-num v-24">24&nbsp;</span><span class="v JS18_24" data-id="JS18_24">Chefar-Amonai, Ofni şi Gheba: douăsprezece cetăţi cu satele lor;</span>
<span class="v-num v-25">25&nbsp;</span><span class="v JS18_25" data-id="JS18_25">Ghibeon, Rama şi Beerot;</span>
<span class="v-num v-26">26&nbsp;</span><span class="v JS18_26" data-id="JS18_26">Miţpa, Chefira şi Moţa;</span>
<span class="v-num v-27">27&nbsp;</span><span class="v JS18_27" data-id="JS18_27">Rechem, Irpeel şi Tareala;</span>
<span class="v-num v-28">28&nbsp;</span><span class="v JS18_28" data-id="JS18_28">Ţela, Elef şi Iebus sau Ierusalimul, Ghibeat şi Chiriat: paisprezece cetăţi cu satele lor. Aceasta este partea lui Veniamin, după familiile lor.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JS17.html">&lt;</a>
<a class="home" href="index.html">=</a>
<a class="next" href="JS19.html">&gt;</a>
</div></div>
</body>
</html>