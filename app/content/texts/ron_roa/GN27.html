<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FACEREA ÎNTÂIA CARTE A LUI MOISE 27 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="GN.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="GN.html">FACEREA ÎNTÂIA CARTE A LUI MOISE 27</a><a class="prev" href="GN26.html">&lt;</a>
<a class="home" href="index.html">=</a>
<a class="next" href="GN28.html">&gt;</a>
</div></div>
<div class="section chapter GN GN27 ron_roa ron " dir="ltr" lang="ron" data-id="GN27" data-nextid="GN28" data-previd="GN26">
<div class="c">27</div>
<div class="p">
<span class="v-num v-1">1&nbsp;</span><span class="v GN27_1" data-id="GN27_1">Şi a fost că după ce Isaac a îmbătrânit şi ochii săi într'atât slăbiseră, încât nu mai puteau să vadă, l-a chemat pe Esau, fiul său cel mai mare, şi i-a zis: "Fiul meu!" Acela a zis: "Iată-mă!"</span>
<span class="v-num v-2">2&nbsp;</span><span class="v GN27_2" data-id="GN27_2">Iar el a zis: "Iată, eu am îmbătrânit şi ziua morţii mele n'o ştiu.</span>
<span class="v-num v-3">3&nbsp;</span><span class="v GN27_3" data-id="GN27_3">Ia-ţi dar uneltele tale, tolba şi arcul, şi ieşi la câmp şi vânează-mi ceva vânat;</span>
<span class="v-num v-4">4&nbsp;</span><span class="v GN27_4" data-id="GN27_4">să-mi faci mâncare cum îmi place mie, şi adu-mi să mănânc, pentru ca sufletul meu să te binecuvinteze până nu mor" .</span>
<span class="v-num v-5">5&nbsp;</span><span class="v GN27_5" data-id="GN27_5">Rebeca însă a ascultat ce i-a spus Isaac lui Esau, fiul său. Aşadar, când Esau s'a dus la câmp să vâneze ceva pentru tatăl său,</span>
<span class="v-num v-6">6&nbsp;</span><span class="v GN27_6" data-id="GN27_6">Rebeca a zis către Iacob, fiul cel mai mic: "Iată, eu l-am auzit pe tatăl tău grăind cu Esau, fratele tău, şi zicându-i: Adu-mi vânat şi fă-mi o mâncare să mănânc şi să te binecuvintez în faţa Domnului înainte ca eu să mor.</span>
<span class="v-num v-7">7&nbsp;</span><span class="v GN27_7" data-id="GN27_7">Acum dar, fiul meu, ascultă ce-am să-ţi poruncesc:</span>
<span class="v-num v-8">8&nbsp;</span><span class="v GN27_8" data-id="GN27_8">Du-te la turmă, adu-mi de acolo doi iezi fragezi şi frumoşi, şi voi face din ei mâncare cum îi place tatălui tău;</span>
<span class="v-num v-9">9&nbsp;</span><span class="v GN27_9" data-id="GN27_9">iar tu i-o vei duce tatălui tău şi el va mânca, pentru ca tatăl tău să te binecuvinteze înainte de a muri".</span>
<span class="v-num v-10">10&nbsp;</span><span class="v GN27_10" data-id="GN27_10">Iacob însă a zis către Rebeca, mama sa: "Esau, fratele meu, e om păros, iar eu n'am păr.</span>
<span class="v-num v-11">11&nbsp;</span><span class="v GN27_11" data-id="GN27_11">Nu cumva tatăl meu să mă pipăie, şi atunci voi fi în ochii lui ca un înşelător, şi'n loc de binecuvântare voi atrage asupră-mi blestem".</span>
<span class="v-num v-12">12&nbsp;</span><span class="v GN27_12" data-id="GN27_12">Maică-sa i-a zis: "Fie blestemul acela asupra mea, fiul meu; tu numai ascultă de vorba mea şi du-te şi adu-mi-i!"</span>
<span class="v-num v-13">13&nbsp;</span><span class="v GN27_13" data-id="GN27_13">Atunci el s'a dus şi a luat iezii şi i-a adus mamei sale, iar maică-sa a gătit mâncare cum îi plăcea tatălui lui.</span>
<span class="v-num v-14">14&nbsp;</span><span class="v GN27_14" data-id="GN27_14">Rebeca a luat apoi haina lui Esau, fiul ei mai mare, cea mai frumoasă pe care o avea în casa ei, şi l-a îmbrăcat pe Iacob, fiul ei cel mai mic;</span>
<span class="v-num v-15">15&nbsp;</span><span class="v GN27_15" data-id="GN27_15">iar cu pieile iezilor i-a înfăşurat braţele şi părţile goale ale gâtului.</span>
<span class="v-num v-16">16&nbsp;</span><span class="v GN27_16" data-id="GN27_16">Apoi a pus în mâinile lui Iacob, fiul ei, mâncarea şi pâinea pe care le pregătise,</span>
<span class="v-num v-17">17&nbsp;</span><span class="v GN27_17" data-id="GN27_17">iar acesta a intrat la tatăl său şi a zis: "Tată!" Acela a răspuns: "Iată-mă! Cine eşti tu, fiule?"</span>
<span class="v-num v-18">18&nbsp;</span><span class="v GN27_18" data-id="GN27_18">Iacob i-a zis tatălui său: "Eu sunt, Esau, întâiul-tău-născut. Am făcut aşa cum mi-ai spus; scoală-te, aşază-te şi mănâncă din vânatul meu, ca să mă binecuvinteze sufletul tău!"</span>
<span class="v-num v-19">19&nbsp;</span><span class="v GN27_19" data-id="GN27_19">Zis-a Isaac către fiul său: "Cum de l-ai găsit aşa repede, fiule?" Iar acesta i-a zis: "Domnul Dumnezeul tău mi l-a scos înainte".</span>
<span class="v-num v-20">20&nbsp;</span><span class="v GN27_20" data-id="GN27_20">Şi Isaac i-a zis lui Iacob: "Apropie-te să te pipăi, fiule, ca să ştiu dacă tu eşti fiul meu Esau, ori nu".</span>
<span class="v-num v-21">21&nbsp;</span><span class="v GN27_21" data-id="GN27_21">Şi s'a apropiat Iacob de Isaac, tatăl său, iar acesta l-a pipăit şi a zis: "Glasul este glasul lui Iacob, dar mâinile sunt mâinile lui Esau...".</span>
<span class="v-num v-22">22&nbsp;</span><span class="v GN27_22" data-id="GN27_22">Dar nu l-a cunoscut, pentru că mâinile lui erau păroase ca mâinile fratelui său Esau; şi l-a binecuvântat.</span>
<span class="v-num v-23">23&nbsp;</span><span class="v GN27_23" data-id="GN27_23">Şi a zis: "Eşti tu oare fiul meu Esau?...". Şi acela a răspuns: "Eu sunt".</span>
<span class="v-num v-24">24&nbsp;</span><span class="v GN27_24" data-id="GN27_24">El [Isaac] a zis: "Adu-mi-l aproape, ca să mănânc din vânatul tău, fiule, şi să te binecuvinteze sufletul meu!" Şi i-a adus şi a mâncat; apoi i-a adus vin şi a băut.</span>
<span class="v-num v-25">25&nbsp;</span><span class="v GN27_25" data-id="GN27_25">Şi i-a zis Isaac, tatăl său: "Apropie-te, fiule, şi sărută-mă!"</span>
<span class="v-num v-26">26&nbsp;</span><span class="v GN27_26" data-id="GN27_26">El s'a apropiat şi l-a sărutat. Şi când a simţit [Isaac] mirosul hainei lui, l-a binecuvântat, zicând: "Iată, mirosul fiului meu e ca mirosul unei ţarine bogate, pe care-a binecuvântat-o Domnul.</span>
<span class="v-num v-27">27&nbsp;</span><span class="v GN27_27" data-id="GN27_27">Din roua cerului şi din grăsimea pământului să-ţi dea Dumnezeu belşug de grâu şi de vin.</span>
<span class="v-num v-28">28&nbsp;</span><span class="v GN27_28" data-id="GN27_28">Slujească ţie popoarele, închine-se căpeteniile înaintea ta; stăpân să fii peste fraţii tăi, închine-se ţie feciorii mamei tale; blestemat să fie cel ce te va blestema, binecuvântat să fie cel ce te va binecuvânta!"</span>
<span class="v-num v-29">29&nbsp;</span><span class="v GN27_29" data-id="GN27_29">Şi a fost că de cum a isprăvit Isaac de binecuvântat pe Iacob, fiul său, şi'n timp ce Iacob de-abia ieşise de la faţa tatălui său, Isaac, a venit Esau, fratele lui, de la vânătoare.</span>
<span class="v-num v-30">30&nbsp;</span><span class="v GN27_30" data-id="GN27_30">Afăcut şi el mâncare şi i-a adus-o tatălui său. Şi a zis către tatăl său: "Ridică-se părintele meu şi să mănânce din vânatul fiului său ca să mă binecuvinteze sufletul tău!"</span>
<span class="v-num v-31">31&nbsp;</span><span class="v GN27_31" data-id="GN27_31">Iar Isaac, tatăl său, i-a zis: "Cine eşti tu?...". El a zis: "Eu sunt Esau, fiul-tău-cel-întâi-născut".</span>
<span class="v-num v-32">32&nbsp;</span><span class="v GN27_32" data-id="GN27_32">Atunci Isaac s'a cutremurat foarte, cu mare cutremur s'a cutremurat şi a zis: "Atunci, cine-i acela care-a prins pentru mine vânat şi mi l-a adus? iar eu am mâncat din toate înainte ca tu să fi venit, şi l-am binecuvântat; şi binecuvântat va fi".</span>
<span class="v-num v-33">33&nbsp;</span><span class="v GN27_33" data-id="GN27_33">Iar Esau, auzind cuvintele tatălui său Isaac, a strigat cu glas mare şi amar clocotitor şi i-a zis tatălui său: "Binecuvintează-mă, tată, şi pe mine!"</span>
<span class="v-num v-34">34&nbsp;</span><span class="v GN27_34" data-id="GN27_34">Acesta i-a zis: "Fratele tău a venit cu înşelăciune şi ţi-a luat binecuvântarea".</span>
<span class="v-num v-35">35&nbsp;</span><span class="v GN27_35" data-id="GN27_35">Iar el [Esau] a zis: "Pe drept cuvânt este el numit cu numele de Iacob, că de două ori m'a înşelat: mi-a răpit dreptul de'ntâi-născut, iar acum mi-a răpit binecuvântarea" . Apoi a zis Esau către tatăl său: "Tată, nu mi-ai păstrat şi mie o binecuvântare?"</span>
<span class="v-num v-36">36&nbsp;</span><span class="v GN27_36" data-id="GN27_36">Răspuns-a Isaac şi i-a zis lui Esau: "Iată, stăpân l-am făcut peste tine, şi pe toţi fraţii săi i-am făcut slugile lui; cu grâu şi cu vin l-am dăruit. De-acum cu tine ce voi face, fiule?"</span>
<span class="v-num v-37">37&nbsp;</span><span class="v GN27_37" data-id="GN27_37">Şi a zis Esau către tatăl său: "Oare numai o binecuvântare ai tu, tată? Binecuvintează-mă, tată, şi pe mine!" Şi cum Isaac tăcea, Esau şi-a ridicat glasul şi a plâns.</span>
<span class="v-num v-38">38&nbsp;</span><span class="v GN27_38" data-id="GN27_38">Şi răspunzând Isaac, tatăl său, i-a zis: "Iată, departe de grăsimea pământului îţi va fi sălaşul, şi departe de roua ce cade din cer;</span>
<span class="v-num v-39">39&nbsp;</span><span class="v GN27_39" data-id="GN27_39">din sabia ta vei trăi şi fratelui tău îi vei sluji; dar va veni vremea când te vei ridica şi vei sfărâma jugul său de pe grumazul tău" .</span>
<span class="v-num v-40">40&nbsp;</span><span class="v GN27_40" data-id="GN27_40">Şi-l ura Esau pe Iacob din pricina binecuvântării cu care-l binecuvântase tatăl său; şi a zis Esau în cugetul său: "Numa' să se apropie zilele pentru jelirea tatălui meu, ca să-l ucid pe Iacob, fratele meu!"</span>
<span class="v-num v-41">41&nbsp;</span><span class="v GN27_41" data-id="GN27_41">Dar cuvintele lui Esau, fiul cel mai mare, i-au fost spuse Rebecăi, iar ea a trimis şi l-a chemat pe Iacob, fiul ei cel mai mic, şi i-a zis: "Iată că fratele tău Esau vrea să se răzbune pe tine omorându-te.</span>
<span class="v-num v-42">42&nbsp;</span><span class="v GN27_42" data-id="GN27_42">Acum dar, fiule, ascultă la vorba mea: Sus!, fugi în Mesopotamia, la fratele meu Laban, în Haran,</span>
<span class="v-num v-43">43&nbsp;</span><span class="v GN27_43" data-id="GN27_43">şi stai la el câtva timp, până ce mânia fratelui tău se va potoli,</span>
<span class="v-num v-44">44&nbsp;</span><span class="v GN27_44" data-id="GN27_44">până ce supărarea fratelui tău nu va mai fi asupră-ţi şi el va uita ce i-ai făcut. Atunci voi trimite şi te voi lua de acolo. De ce să rămân eu fără voi amândoi într'o singură zi?"</span>
<span class="v-num v-45">45&nbsp;</span><span class="v GN27_45" data-id="GN27_45">Apoi Rebeca a zis către Isaac: "Scârbită sunt de viaţa mea, din pricina fetelor Heteilor. Dacă Iacob îşi ia şi el o femeie dintre fetele acestui ţinut, atunci la ce să mai trăiesc?...".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="GN26.html">&lt;</a>
<a class="home" href="index.html">=</a>
<a class="next" href="GN28.html">&gt;</a>
</div></div>
</body>
</html>