<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOV 32 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JB.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="JB.html">CARTEA LUI IOV 32</a><a class="prev" href="JB31.html">&lt;</a>
<a class="home" href="index.html">=</a>
<a class="next" href="JB33.html">&gt;</a>
</div></div>
<div class="section chapter JB JB32 ron_roa ron " dir="ltr" lang="ro" data-id="JB32" data-nextid="JB33" data-previd="JB31">
<div class="c">32</div>
<div class="p">
<span class="v-num v-1">1&nbsp;</span><span class="v JB32_1" data-id="JB32_1">Iar cei trei prieteni au încetat şi ei să mai vorbească împotriva lui Iov, căci în faţa lor era drept.</span>
<span class="v-num v-2">2&nbsp;</span><span class="v JB32_2" data-id="JB32_2">Atunci s'a mâniat Elihu al lui Varahiil Buzitul , din spiţa lui Ram din ţara Ausitei ; şi foarte s'a mâniat el pe Iov, din pricină că acesta pretindea că e drept în faţa Domnului;</span>
<span class="v-num v-3">3&nbsp;</span><span class="v JB32_3" data-id="JB32_3">dar el s'a mâniat foarte şi pe cei trei prieteni, din pricină că ei nu fuseseră în stare să-i ţină piept lui Iov cu răspunsurile lor şi-l copleşiseră [doar cu învinuirea] de a fi fost necredincios.</span>
<span class="v-num v-4">4&nbsp;</span><span class="v JB32_4" data-id="JB32_4">Elihu se aştepta ca ei să-i răspundă lui Iov, ca unii ce erau mai vechi de zile decât el.</span>
<span class="v-num v-5">5&nbsp;</span><span class="v JB32_5" data-id="JB32_5">Dar când Elihu a văzut că'n gura celor trei bărbaţi nu mai era nici un răspuns, atunci i s'a aprins mânia.</span>
<span class="v-num v-6">6&nbsp;</span><span class="v JB32_6" data-id="JB32_6">Şi răspunzând Elihu al lui Varahiil Buzitul, a zis:"De vreme ce-s mai tânăr, iar voi sunteţi bătrâni, eu am păstrat tăcere, temându-mă ca'n faţă să spun şi eu ce ştiu.</span>
<span class="v-num v-7">7&nbsp;</span><span class="v JB32_7" data-id="JB32_7">Şi-am zis: Nu vârsta este în drept să glăsuiască, şi nici cei grei de zile cunosc înţelepciunea,</span>
<span class="v-num v-8">8&nbsp;</span><span class="v JB32_8" data-id="JB32_8">ci duh e'n pământeni; suflarea, ea învaţă, a Celui-Preaputernic .</span>
<span class="v-num v-9">9&nbsp;</span><span class="v JB32_9" data-id="JB32_9">Nu cei cu număr mare de ani sunt înţelepţi, şi nici bătrânii-s cei ce ţin judecata'n palmă.</span>
<span class="v-num v-10">10&nbsp;</span><span class="v JB32_10" data-id="JB32_10">De-aceea v'am zis vouă: - Luaţi-mă'n aminte, şi-am să vă spun ce ştiu,</span>
<span class="v-num v-11">11&nbsp;</span><span class="v JB32_11" data-id="JB32_11">să-mi fiţi auz în graiuri, ca'n grai să m'ascultaţi. Eu v'ascultai voroava, dar pân'la mintea voastră , adică până unde e sfadă pe cuvinte.</span>
<span class="v-num v-12">12&nbsp;</span><span class="v JB32_12" data-id="JB32_12">Din graiurile voastre gândeam că voi pricepe, dar, iată, nu-i nici unul să-l fi rămas pe Iov, din voi nu, nu-i nici unul să-i fi răspuns la vorbă,</span>
<span class="v-num v-13">13&nbsp;</span><span class="v JB32_13" data-id="JB32_13">ca să nu ziceţi: - Domnul, cu-a Lui învecinare, prin El înţelepciunea ascunsă am aflat-o!;</span>
<span class="v-num v-14">14&nbsp;</span><span class="v JB32_14" data-id="JB32_14">şi v'aţi întors la omul ca om dintotdeauna grăind cuvinte câte...</span>
<span class="v-num v-15">15&nbsp;</span><span class="v JB32_15" data-id="JB32_15">Şi, vai, se'nspăimântară, mai mult n'au mai răspuns, cuvinte'mbătrânite li se'ncleiau în gură.</span>
<span class="v-num v-16">16&nbsp;</span><span class="v JB32_16" data-id="JB32_16">Şi-am stat întru răbdare, căci n'am vrut să vorbesc, de vreme ce ei stat-au pe loc făr' să răspundă. Acuma voi răspunde şi eu, măcar în parte."</span>
<span class="v-num v-17">17&nbsp;</span><span class="v JB32_17" data-id="JB32_17">Şi răspunzând Elihu, a zis:</span>
<span class="v-num v-18">18&nbsp;</span><span class="v JB32_18" data-id="JB32_18">"Grăi-voi dimpotrivă; că plin sunt de cuvinte, că duhul meu lăuntric mă pierde şi-mi dă ghies;</span>
<span class="v-num v-19">19&nbsp;</span><span class="v JB32_19" data-id="JB32_19">lăuntrul meu e parcă burduf cu must ce fierbe, cazan în clocotire ce-i gata să irumpă.</span>
<span class="v-num v-20">20&nbsp;</span><span class="v JB32_20" data-id="JB32_20">Grăi-voi deci din buze, ca să-mi aduc odihnă;</span>
<span class="v-num v-21">21&nbsp;</span><span class="v JB32_21" data-id="JB32_21">că nu-mi va fi ruşine să stau cu omu'n faţă, nici silă nu-mi va face să văd un pământean;</span>
<span class="v-num v-22">22&nbsp;</span><span class="v JB32_22" data-id="JB32_22">că nu mă ştiu să-i laud cuiva înfăţişarea; de-i altfel, atunci viermii m'or roade şi pe mine.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JB31.html">&lt;</a>
<a class="home" href="index.html">=</a>
<a class="next" href="JB33.html">&gt;</a>
</div></div>
</body>
</html>