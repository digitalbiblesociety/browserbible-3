<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>ISAIA 52 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="IS.html">Biblia Ortodoxă Română Sinodală (2006)</a><a class="location" href="IS.html">ISAIA 52</a><a class="prev" href="IS51.html">&lt;</a>
<a class="home" href="index.html">=</a>
<a class="next" href="IS53.html">&gt;</a>
</div></div>
<div class="section chapter IS IS52 ron_bor ron " dir="ltr" lang="ro" data-id="IS52" data-nextid="IS53" data-previd="IS51">
<div class="c">52</div>
<div class="p">
<span class="v-num v-1">1&nbsp;</span><span class="v IS52_1" data-id="IS52_1">Trezeşte-te, trezeşte-te, îmbracă-te cu puterea ta, Sioane, înveşmântează-te în haine de sărbătoare, Ierusalime, cetate sfântă! Că nu va mai intra în tine cel netăiat împrejur şi cel necurat!</span>
<span class="v-num v-2">2&nbsp;</span><span class="v IS52_2" data-id="IS52_2">Scutură-te de pulbere, scoală-te, Ierusalime robit, dezleagă funiile de pe grumazul tău, robită fiică a Sionului?</span>
<span class="v-num v-3">3&nbsp;</span><span class="v IS52_3" data-id="IS52_3">Căci iată ce spune Domnul: "Fără preţ aţi fost vânduţi şi fără argint veţi fi răscumpăraţi".</span>
<span class="v-num v-4">4&nbsp;</span><span class="v IS52_4" data-id="IS52_4">Că aşa zice Domnul Dumnezeu: "Poporul Meu a coborât odinioară în Egipt ca să aibă sălaş, apoi Asiria l-a împilat fără cuvânt.</span>
<span class="v-num v-5">5&nbsp;</span><span class="v IS52_5" data-id="IS52_5">Şi acum ce să fac Eu, zice Domnul, când poporul Meu a fost luat pe nedrept? Stăpânitorii lui strigă în semn de biruinţă, zice Domnul, iar numele Meu, mereu, cât ţine ziua, este defăimat.</span>
<span class="v-num v-6">6&nbsp;</span><span class="v IS52_6" data-id="IS52_6">Drept aceea poporul va cunoaşte numele Meu, el va înţelege în ziua aceea că Eu sunt Cel Care grăieşte: Iată-Mă!"</span>
<span class="v-num v-7">7&nbsp;</span><span class="v IS52_7" data-id="IS52_7">Cât de frumoase sunt pe munţi picioarele trimisului care vesteşte pacea, a solului de veste bună, care dă de ştire mântuirea, care zice Sionului: Dumnezeul tău este împărat!</span>
<span class="v-num v-8">8&nbsp;</span><span class="v IS52_8" data-id="IS52_8">Toţi străjerii tăi ridică glas şi laolaltă strigă de bucurie, că ei văd cu ochii când Domnul Se întoarce în Sion.</span>
<span class="v-num v-9">9&nbsp;</span><span class="v IS52_9" data-id="IS52_9">Izbucniţi în chiote de veselie, dărâmături ale Ierusalimului, că Domnul mângâie pe poporul Său, răscumpărat-a Ierusalimul.</span>
<span class="v-num v-10">10&nbsp;</span><span class="v IS52_10" data-id="IS52_10">Descoperit-a Domnul braţul Său cel sfânt în ochii tuturor popoarelor şi toate marginile cele îndepărtate ale pământului vor vedea mântuirea Dumnezeului nostru, zicând:</span>
<span class="v-num v-11">11&nbsp;</span><span class="v IS52_11" data-id="IS52_11">"Plecaţi, plecaţi, ieşiţi de acolo! Nu vă atingeţi de lucru spurcat! Ieşiţi, curăţiţi-vă, voi cei care purtaţi vasele Domnului!</span>
<span class="v-num v-12">12&nbsp;</span><span class="v IS52_12" data-id="IS52_12">Dar nu veţi ieşi îngrămădindu-vă şi nu veţi pleca fugind, că înaintea voastră merge Domnul şi în urma voastră tot El, Dumnezeul lui Israel!"</span>
<span class="v-num v-13">13&nbsp;</span><span class="v IS52_13" data-id="IS52_13">Iată că Sluga Mea va propăşi, Se va sui, mare Se va face şi Se va înălţa pe culmile slavei!</span>
<span class="v-num v-14">14&nbsp;</span><span class="v IS52_14" data-id="IS52_14">Precum mulţi s-au spăimântat de El - aşa de schimonosită li era înfăţişarea Lui, şi chipul Lui atât de fără asemănare cu oamenii, -</span>
<span class="v-num v-15">15&nbsp;</span><span class="v IS52_15" data-id="IS52_15">Tot aşa va fi pricină de uimire pentru multe popoare; înaintea Lui regii vor închide gura, că acum văd ceea ce nu li s-a spus, şi înţeleg ceea ce n-au auzit.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="IS51.html">&lt;</a>
<a class="home" href="index.html">=</a>
<a class="next" href="IS53.html">&gt;</a>
</div></div>
</body>
</html>