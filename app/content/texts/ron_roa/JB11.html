<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOV 11 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JB.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="JB.html">CARTEA LUI IOV 11</a><a class="prev" href="JB10.html">&lt;</a>
<a class="home" href="index.html">=</a>
<a class="next" href="JB12.html">&gt;</a>
</div></div>
<div class="section chapter JB JB11 ron_roa ron " dir="ltr" lang="ron" data-id="JB11" data-nextid="JB12" data-previd="JB10">
<div class="c">11</div>
<div class="p">
<span class="v-num v-1">1&nbsp;</span><span class="v JB11_1" data-id="JB11_1">Şi răspunzând Ţofar din Naamah, a zis:</span>
<span class="v-num v-2">2&nbsp;</span><span class="v JB11_2" data-id="JB11_2">"Cel ce grăieşte multe nu va primi răspuns? cel ce grăieşte bine părea-se-va şi drept? Blagoslovit e omul cel cu vieaţa scurtă!</span>
<span class="v-num v-3">3&nbsp;</span><span class="v JB11_3" data-id="JB11_3">Nu fi bogat în vorbe, că nu e nimeni care să ţi se'mpotrivească.</span>
<span class="v-num v-4">4&nbsp;</span><span class="v JB11_4" data-id="JB11_4">Aceasta, fi'ndcă tu zici: curat sunt eu în fapte, şi'n faţa Lui, de-asemeni, eu sunt fără prihană.</span>
<span class="v-num v-5">5&nbsp;</span><span class="v JB11_5" data-id="JB11_5">Dar dacă Domnul Însuşi ar fi să-ţi cuvinteze şi buzele spre tine ar fi să le deschidă</span>
<span class="v-num v-6">6&nbsp;</span><span class="v JB11_6" data-id="JB11_6">şi-apoi să-ţi povestească puterea'nţelepciunii - că ea'ndoită fi-va acelor ce-s ca tine -, atunci vei şti că cele ce Domnul ţi-a trimis sunt pe măsura celor ce le-ai păcătuit.</span>
<span class="v-num v-7">7&nbsp;</span><span class="v JB11_7" data-id="JB11_7">Găsi-vei tu o urmă din ceea ce e Domnul? ajuns-ai tu vreodată la marginile trase de Cel-Atotputernic?</span>
<span class="v-num v-8">8&nbsp;</span><span class="v JB11_8" data-id="JB11_8">Înalt e cerul! Bine, înalt; şi ce vei face? de-s mai adânci hotare decât în iad, ce ştii tu?,</span>
<span class="v-num v-9">9&nbsp;</span><span class="v JB11_9" data-id="JB11_9">- sau trase pe întinderi mai lungi decât pământul, mai late decât marea? -</span>
<span class="v-num v-10">10&nbsp;</span><span class="v JB11_10" data-id="JB11_10">Şi dacă El pe toate le va strica, e oare vreun om în lumea asta să-I spună: - Ce-ai făcut?...</span>
<span class="v-num v-11">11&nbsp;</span><span class="v JB11_11" data-id="JB11_11">Că El cunoaşte fapta celor fără de lege, El vede pasu-alături şi nu închide ochii.</span>
<span class="v-num v-12">12&nbsp;</span><span class="v JB11_12" data-id="JB11_12">Dar muritorul jalnic înoată în cuvinte şi-ajunge ca asinul sălbatic în pustie.</span>
<span class="v-num v-13">13&nbsp;</span><span class="v JB11_13" data-id="JB11_13">Iar tu, de-ai pus în tine o inimă curată şi dacă tinzi la ceruri cu mâinile spre El,</span>
<span class="v-num v-14">14&nbsp;</span><span class="v JB11_14" data-id="JB11_14">de ţi-a rămas în mână ceva fărădelege şi faci ca ea să fugă departe de la tine şi'n felul tău de viaţă ce-i strâmb să nu rămână,</span>
<span class="v-num v-15">15&nbsp;</span><span class="v JB11_15" data-id="JB11_15">atunci îţi va fi faţa ca iezerul în soare şi, dezbrăcat de tină, te-ai scuturat de spaime;</span>
<span class="v-num v-16">16&nbsp;</span><span class="v JB11_16" data-id="JB11_16">atunci amara trudă o vei fi dat uitării ca pe un val, şi groaza nu-ţi va lovi simţirea;</span>
<span class="v-num v-17">17&nbsp;</span><span class="v JB11_17" data-id="JB11_17">atunci şi rugăciunea-ţi va fi ca un luceafăr şi viaţă răsări-va din miezul tău de zi ;</span>
<span class="v-num v-18">18&nbsp;</span><span class="v JB11_18" data-id="JB11_18">având nădejde'n tine, vei fi încrezător, din griji şi'ngrijorare îţi răsări-va pace.</span>
<span class="v-num v-19">19&nbsp;</span><span class="v JB11_19" data-id="JB11_19">Căci, liniştit fiindu-ţi, nu-ţi vei avea războinici şi de-ai avut, sucind-o, se vor ruga de tine;</span>
<span class="v-num v-20">20&nbsp;</span><span class="v JB11_20" data-id="JB11_20">pe-aceştia mântuirea-i va părăsi de tot, fi'ndcă'ntru ei nădejdea nu e decât pierzare şi ochii celor aprigi se vor topi de plâns".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JB10.html">&lt;</a>
<a class="home" href="index.html">=</a>
<a class="next" href="JB12.html">&gt;</a>
</div></div>
</body>
</html>