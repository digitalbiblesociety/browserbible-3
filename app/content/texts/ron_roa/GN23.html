<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FACEREA ÎNTÂIA CARTE A LUI MOISE 23 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="GN.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="GN.html">FACEREA ÎNTÂIA CARTE A LUI MOISE 23</a><a class="prev" href="GN22.html">&lt;</a>
<a class="home" href="index.html">=</a>
<a class="next" href="GN24.html">&gt;</a>
</div></div>
<div class="section chapter GN GN23 ron_roa ron " dir="ltr" lang="ro" data-id="GN23" data-nextid="GN24" data-previd="GN22">
<div class="c">23</div>
<div class="p">
<span class="v-num v-1">1&nbsp;</span><span class="v GN23_1" data-id="GN23_1">Sarra a trăit o sută douăzeci şi şapte de ani - aceştia sunt anii vieţii Sarrei -</span>
<span class="v-num v-2">2&nbsp;</span><span class="v GN23_2" data-id="GN23_2">şi Sarra a murit la Chiriat-Arba, care e în vale - adică în Hebron, în ţara Canaanului. Şi a venit Avraam s'o plângă pe Sarra şi s'o jelească.</span>
<span class="v-num v-3">3&nbsp;</span><span class="v GN23_3" data-id="GN23_3">Apoi s'a ridicat Avraam de dinaintea moartei sale şi a grăit cu fiii lui Het , zicând:</span>
<span class="v-num v-4">4&nbsp;</span><span class="v GN23_4" data-id="GN23_4">"Străin sunt eu între voi şi pribeag; daţi-mi dar în stăpânire un loc de mormânt între voi, ca s'o strămut pe răposata mea de la mine şi s'o îngrop".</span>
<span class="v-num v-5">5&nbsp;</span><span class="v GN23_5" data-id="GN23_5">Iar fiii lui Het i-au răspuns lui Avraam, zicându-i:</span>
<span class="v-num v-6">6&nbsp;</span><span class="v GN23_6" data-id="GN23_6">"Nu, domnul meu, ci ascultă-ne: Tu eşti între noi un voievod al lui Dumnezeu; îngroapă-ţi moarta în cel mai ales dintre locurile noastre de îngropare; nimeni dintre noi nu te va opri ca'n locul său de îngropare s'o aşezi pe răposata ta".</span>
<span class="v-num v-7">7&nbsp;</span><span class="v GN23_7" data-id="GN23_7">Avraam s'a ridicat şi s'a plecat pân'la pământ în faţa poporului acelei ţări, în faţa fiilor lui Het.</span>
<span class="v-num v-8">8&nbsp;</span><span class="v GN23_8" data-id="GN23_8">Şi a grăit către ei Avraam, zicând: "Dacă voi din inimă vreţi ca eu să-mi îngrop răposata [şi s'o strămut] de la mine, atunci ascultaţi-mă şi rugaţi-l din partea mea pe Efron, fiul lui Ţohar,</span>
<span class="v-num v-9">9&nbsp;</span><span class="v GN23_9" data-id="GN23_9">să-mi dea peştera Macpela, pe care o are'n capătul ţarinei lui, dar să mi-o dea pe câţi bani face ea, ca s'o am eu în stăpânire ca loc de veci în mijlocul vostru".</span>
<span class="v-num v-10">10&nbsp;</span><span class="v GN23_10" data-id="GN23_10">Efron însă şedea în mijlocul fiilor lui Het. Şi i-a răspuns Efron Heteul lui Avraam, spunându-i în auzul fiilor lui Het şi al tuturor celor ce veniseră la poarta cetăţii lui :</span>
<span class="v-num v-11">11&nbsp;</span><span class="v GN23_11" data-id="GN23_11">"Nu, domnul meu, ascultă-mă pe mine: Îţi dau ţarina, şi-ţi dau şi peştera care este în ea; în faţa cetăţenilor mei ţi-o dau: îngroapă-ţi răposata".</span>
<span class="v-num v-12">12&nbsp;</span><span class="v GN23_12" data-id="GN23_12">Avraam însă s'a plecat pân'la pământ în faţa poporului ţării</span>
<span class="v-num v-13">13&nbsp;</span><span class="v GN23_13" data-id="GN23_13">şi i-a grăit lui Efron în auzul întregului popor al acelui ţinut: "O, numai dac'ai vrea să mă asculţi!: Ia de la mine preţul ţarinei, şi acolo o voi îngropa pe răposata mea".</span>
<span class="v-num v-14">14&nbsp;</span><span class="v GN23_14" data-id="GN23_14">Efron i-a răspuns lui Avraam, zicându-i:</span>
<span class="v-num v-15">15&nbsp;</span><span class="v GN23_15" data-id="GN23_15">"Domnul meu, ascultă-mă!: Ţarina face patru sute de sicli de argint; ce'nseamnă asta între mine şi tine? Prin urmare, înmormântează-ţi răposata!"</span>
<span class="v-num v-16">16&nbsp;</span><span class="v GN23_16" data-id="GN23_16">Şi l-a ascultat Avraam pe Efron; şi Avraam i-a cântărit lui Efron argintul pe care-l spusese el în auzul fiilor lui Het: patru sute de sicli de argint în măsurătoarea negustorilor .</span>
<span class="v-num v-17">17&nbsp;</span><span class="v GN23_17" data-id="GN23_17">Şi'n felul acesta ţarina lui Efron, care e lângă Macpela, în faţa stejarului Mamvri - ţarina şi peştera din ea şi toţi pomii din ţarină care se aflau în hotarele ei de jur-împrejur - a trecut</span>
<span class="v-num v-18">18&nbsp;</span><span class="v GN23_18" data-id="GN23_18">în stăpânirea lui Avraam, în faţa fiilor lui Het şi a tuturor celor ce veniseră la poarta cetăţii.</span>
<span class="v-num v-19">19&nbsp;</span><span class="v GN23_19" data-id="GN23_19">După aceasta Avraam a înmormântat-o pe Sarra, femeia sa, în peştera din ţarina Macpela, care e în faţa lui Mamvri - adică Hebronul -, în pământul Canaan.</span>
<span class="v-num v-20">20&nbsp;</span><span class="v GN23_20" data-id="GN23_20">Astfel, ţarina şi peştera din ea, ca loc de îngropare, au trecut de la fiii lui Het în stăpânirea lui Avraam.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="GN22.html">&lt;</a>
<a class="home" href="index.html">=</a>
<a class="next" href="GN24.html">&gt;</a>
</div></div>
</body>
</html>