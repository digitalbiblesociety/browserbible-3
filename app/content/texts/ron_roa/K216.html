<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A PATRA A REGILOR 16 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="K2.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="K2.html">CARTEA A PATRA A REGILOR 16</a><a class="prev" href="K215.html">&lt;</a>
<a class="home" href="index.html">=</a>
<a class="next" href="K217.html">&gt;</a>
</div></div>
<div class="section chapter K2 K216 ron_roa ron " dir="ltr" lang="ro" data-id="K216" data-nextid="K217" data-previd="K215">
<div class="c">16</div>
<div class="p">
<span class="v-num v-1">1&nbsp;</span><span class="v K216_1" data-id="K216_1">În cel de al şaptesprezecelea an al domniei lui Pecah, fiul lui Remalia, rege peste Iuda a devenit Ahaz, fiul lui Iotam.</span>
<span class="v-num v-2">2&nbsp;</span><span class="v K216_2" data-id="K216_2">Ahaz avea vârsta de douăzeci de ani când a devenit rege şi a domnit în Ierusalim vreme de şaisprezece ani. El nu a făcut ceea ce cu credinţă era drept în ochii Domnului, Dumnezeului său, aşa cum făcuse părintele său David,</span>
<span class="v-num v-3">3&nbsp;</span><span class="v K216_3" data-id="K216_3">ci a umblat în calea regilor lui Israel ; mai mult, pe fiul său l-a trecut prin foc , după urâciunile neamurilor pe care Domnul le alungase din faţa fiilor lui Israel,</span>
<span class="v-num v-4">4&nbsp;</span><span class="v K216_4" data-id="K216_4">şi aducea jertfe şi ardea tămâie pe dealuri şi pe înălţimi şi sub fiece tufiş.</span>
<span class="v-num v-5">5&nbsp;</span><span class="v K216_5" data-id="K216_5">Atunci Raţon, regele Siriei, şi Pecah, fiul lui Remalia, regele lui Israel, au pornit război împotriva Ierusalimului şi l-au împresurat pe Ahaz, dar nu l-au putut birui.</span>
<span class="v-num v-6">6&nbsp;</span><span class="v K216_6" data-id="K216_6">În vremea aceea Raţon, regele Siriei, a readus Elatul la Siria şi i-a izgonit pe Iudei din Elat, iar în Elat au venit Edomiţii, care trăiesc acolo până'n ziua de azi.</span>
<span class="v-num v-7">7&nbsp;</span><span class="v K216_7" data-id="K216_7">Ahaz a trimis soli la Tiglatfalasar, regele Asiriei, zicând: "Eu sunt robul şi fiul tău; vino şi scoate-mă de sub mâna regelui Siriei şi de sub mâna regelui lui Israel, care s'au ridicat împotriva mea".</span>
<span class="v-num v-8">8&nbsp;</span><span class="v K216_8" data-id="K216_8">Ahaz a luat atunci argintul şi aurul care s'au găsit în vistieriile templului Domnului şi în acelea ale casei regale şi i le-a trimis regelui în dar.</span>
<span class="v-num v-9">9&nbsp;</span><span class="v K216_9" data-id="K216_9">Ca urmare, regele Asiriei l-a ascultat: s'a dus regele Asiriei la Damasc şi l-a cucerit; pe locuitori i-a strămutat, iar pe Raţon l-a ucis.</span>
<span class="v-num v-10">10&nbsp;</span><span class="v K216_10" data-id="K216_10">Iar regele Ahaz s'a dus la Damasc să-l întâlnească pe Tiglatfalasar, regele Asiriei, şi a văzut altarul din Damasc . Şi regele Ahaz i-a trimis preotului Urie chipul întocmai al altarului şi măsurile lui şi toate alcătuirile lui;</span>
<span class="v-num v-11">11&nbsp;</span><span class="v K216_11" data-id="K216_11">iar preotul Urie a zidit altarul pe potriva a tot ceea ce regele Ahaz îi trimisese din Damasc.</span>
<span class="v-num v-12">12&nbsp;</span><span class="v K216_12" data-id="K216_12">Când regele a văzut altarul, s'a urcat la el</span>
<span class="v-num v-13">13&nbsp;</span><span class="v K216_13" data-id="K216_13">şi şi-a adus arderea-de-tot şi jertfele şi libaţiile, iar sângele jertfelor sale de pace l-a vărsat pe altar.</span>
<span class="v-num v-14">14&nbsp;</span><span class="v K216_14" data-id="K216_14">Iar jertfelnicul de aramă, care era în faţa Domnului , - şi care acum se afla între altarul cel nou şi templul Domnului - l-a mutat şi l-a aşezat în partea de miazănoapte a altarului [cel nou].</span>
<span class="v-num v-15">15&nbsp;</span><span class="v K216_15" data-id="K216_15">Apoi regele Ahaz i-a dat poruncă preotului Urie, zicând: "Pe jertfelnicul cel mare vei aduce arderea-de-tot cea de dimineaţă, jertfa de carne cea de seară, arderea-de-tot a regelui şi jertfa lui de carne, arderea-de-tot a întregului popor, jertfa lor de carne şi libaţia; peste el vei vărsa tot sângele arderii-de-tot şi sângele oricăror alte jertfe; iar jertfelnicul de aramă rămâne pe seama mea, să văd ce e de făcut cu el".</span>
<span class="v-num v-16">16&nbsp;</span><span class="v K216_16" data-id="K216_16">Şi a făcut preotul Urie aşa cum i-a poruncit Ahaz.</span>
<span class="v-num v-17">17&nbsp;</span><span class="v K216_17" data-id="K216_17">Regele a desprins apoi marginile şasiurilor şi a luat vasele de pe ele; de asemenea, marea [de aramă] a luat-o de pe boii de aramă pe care se sprijinea şi a aşezat-o pe o temelie de piatră;</span>
<span class="v-num v-18">18&nbsp;</span><span class="v K216_18" data-id="K216_18">tot el a făcut un postament pentru locul de odihnă din templul Domnului şi a schimbat locul de intrare a regelui, în afara templului Domnului; acestea, de dragul regelui Asiriei.</span>
<span class="v-num v-19">19&nbsp;</span><span class="v K216_19" data-id="K216_19">Cât despre celelalte întâmplări ale lui Ahaz, despre toate faptele lui, oare nu sunt ele scrise în Cartea Faptelor din Vremea Regilor lui Iuda?</span>
<span class="v-num v-20">20&nbsp;</span><span class="v K216_20" data-id="K216_20">Şi a adormit Ahaz, împreună cu părinţii săi şi a fost îngropat în cetatea lui David; iar în locul lui a devenit rege Iezechia, fiul său.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="K215.html">&lt;</a>
<a class="home" href="index.html">=</a>
<a class="next" href="K217.html">&gt;</a>
</div></div>
</body>
</html>