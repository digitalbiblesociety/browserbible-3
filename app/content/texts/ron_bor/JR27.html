<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEREMIA 27 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JR.html">Biblia Ortodoxă Română Sinodală (2006)</a><a class="location" href="JR.html">IEREMIA 27</a><a class="prev" href="JR26.html">&lt;</a>
<a class="home" href="index.html">=</a>
<a class="next" href="JR28.html">&gt;</a>
</div></div>
<div class="section chapter JR JR27 ron_bor ron " dir="ltr" lang="ro" data-id="JR27" data-nextid="JR28" data-previd="JR26">
<div class="c">27</div>
<div class="p">
<span class="v-num v-1">1&nbsp;</span><span class="v JR27_1" data-id="JR27_1">La începutul domniei lui Ioiachim, fiul lui Iosia, reţele lui Iuda, a fost de la Domnul către Ieremia acest cuvânt:</span>
<span class="v-num v-2">2&nbsp;</span><span class="v JR27_2" data-id="JR27_2">"Aşa mi-a zis Domnul: Fă-ţi cătuşe şi jug şi le pune pe grumaz;</span>
<span class="v-num v-3">3&nbsp;</span><span class="v JR27_3" data-id="JR27_3">Trimite la fel regelui iui Iuda şi regelui Moabului, regelui fiilor lui Amon, regelui Tirului şi regelui Sidonului, prin solii care au venit în Ierusalim la Sedechia, regele Ierusalimului;</span>
<span class="v-num v-4">4&nbsp;</span><span class="v JR27_4" data-id="JR27_4">Şi porunceşte-le să spună stăpânilor lor: Iată ce zice Domnul Savaot, Dumnezeul lui Israel, aşa să spuneţi stăpânilor voştri:</span>
<span class="v-num v-5">5&nbsp;</span><span class="v JR27_5" data-id="JR27_5">"Eu am făcut pământul şi pe om şi vieţuitoarele cele de pe faţa pământului cu puterea Mea cea mare şi cu braţul Meu cel puternic şi l-am dat cui am vrut.</span>
<span class="v-num v-6">6&nbsp;</span><span class="v JR27_6" data-id="JR27_6">Şi acum voi da toate ţările acestea în mâna lui Nabucodonosor, regele Babilonului, robul Meu, ba şi fiarele câmpului le voi da lui spre slujbă;</span>
<span class="v-num v-7">7&nbsp;</span><span class="v JR27_7" data-id="JR27_7">Toate popoarele vor sluji lui şi fiului lui şi fiului fiului lui, până când îi va veni vremea şi lui şi tării lui; ii vor sluji popoare multe şi regi mari.</span>
<span class="v-num v-8">8&nbsp;</span><span class="v JR27_8" data-id="JR27_8">Dacă vreun popor sau vreun regat nu va voi să-i slujească lui Nabucodonosor, regele Babilonului, şi nu-şi va pleca grumazul său sub jugul regelui Babilonului, pe acel popor îl voi pedepsi cu sabie, cu foamete şi cu ciumă, până-l voi stârpi cu mâna lui, zice Domnul.</span>
<span class="v-num v-9">9&nbsp;</span><span class="v JR27_9" data-id="JR27_9">Iar voi să nu ascultaţi pe proorocii voştri, pe ghicitorii voştri, pe visătorii voştri, pe vrăjitorii voştri şi pe-ai voştrii cititori de stele care vă zic: "Nu veţi sluji regelui Babilonului",</span>
<span class="v-num v-10">10&nbsp;</span><span class="v JR27_10" data-id="JR27_10">Că aceştia vă prezic minciună, ca să vă depărteze din ţara voastră şi ca Eu să vă izgonesc, ca să pieriţi.</span>
<span class="v-num v-11">11&nbsp;</span><span class="v JR27_11" data-id="JR27_11">Iar pe poporul care-şi va pleca grumazul sub jugul regelui Babilonului şi i se va supune, îl voi lăsa în pământul său şi-l va lucra şi va trăi pe el", zice Domnul.</span>
<span class="v-num v-12">12&nbsp;</span><span class="v JR27_12" data-id="JR27_12">Şi lui Sedechia, regele lui Iuda, i-am grăit toate cuvintele acestea şi am zis: "plecaţi-vă grumazul sub jugul regelui Babilonului şi sluţiţi-i lui şi poporului. lui şi veţi trăi.</span>
<span class="v-num v-13">13&nbsp;</span><span class="v JR27_13" data-id="JR27_13">De ce să mori tu şi poporul tău de sabie, de foamete şi de ciumă, cum a zis Domnul de poporul acela, care nu va sluţi regelui Babilonului?</span>
<span class="v-num v-14">14&nbsp;</span><span class="v JR27_14" data-id="JR27_14">Şi să nu ascultaţi cuvintele proorocilor care vă zic:</span>
<span class="v-num v-15">15&nbsp;</span><span class="v JR27_15" data-id="JR27_15">"Nu veţi sluji regelui Babilonului, că minciună vă prezic şi nici nu i-am trimis Eu, zice Domnul; ei vă profeţesc mincinos în numele Meu, ca să vă izgonesc şi să pieriţi şi voi şi proorocii voştri, care vă proorocesc".</span>
<span class="v-num v-16">16&nbsp;</span><span class="v JR27_16" data-id="JR27_16">Preoţilor şi poporului întreg le-am grăit acestea: "Aşa zice Domnul: Nu ascultaţi cuvintele proorocilor voştri care vă proorocesc şi vă zic: Iată, curând vor fi întoarse de la Babilon vasele templului Domnului, că minciună vă proorocesc.</span>
<span class="v-num v-17">17&nbsp;</span><span class="v JR27_17" data-id="JR27_17">Nu-i ascultaţi, ci slujiţi regelui Babilonului şi veţi trăi. De ce să duceţi cetatea aceasta la pustiire?</span>
<span class="v-num v-18">18&nbsp;</span><span class="v JR27_18" data-id="JR27_18">Iar dacă sunt ei prooroci şi dacă au ei cuvântul Domnului, atunci să mijlocească înaintea Domnului Savaot ca vasele rămase în templul Domnului şi în casa regelui lui Iuda şi în Ierusalim să nu treacă la Babilon.</span>
<span class="v-num v-19">19&nbsp;</span><span class="v JR27_19" data-id="JR27_19">Că aşa zice Domnul Savaot de stâlpi, de baia cea de aramă, de postamente şi de celelalte lucruri care au rămas în cetatea aceasta,</span>
<span class="v-num v-20">20&nbsp;</span><span class="v JR27_20" data-id="JR27_20">Şi pe care Nabucodonosor, regele Babilonului, nu le-a luat când a dus din Ierusalim la Babilon pe Iehonia, fiul lui Ioiachim, regele lui Iuda, şi pe toţi îi însemnaţi din Iuda şi din Ierusalim;</span>
<span class="v-num v-21">21&nbsp;</span><span class="v JR27_21" data-id="JR27_21">Aşa zice Domnul Savaot, Dumnezeul lui Israel, despre vasele care au rămas în templul Domnului şi în casa regelui lui Iuda şi în Ierusalim:</span>
<span class="v-num v-22">22&nbsp;</span><span class="v JR27_22" data-id="JR27_22">"Vor fi duse şi acelea la Babilon şi vor rămâne acolo până în ziua când le voi căuta Eu şi le voi scoate şi le voi întoarce la locul acesta, zice Domnul".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JR26.html">&lt;</a>
<a class="home" href="index.html">=</a>
<a class="next" href="JR28.html">&gt;</a>
</div></div>
</body>
</html>