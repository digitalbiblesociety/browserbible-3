<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>LUCA 21 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="LK.html">Biblia Ortodoxă Română Sinodală (2006)</a><a class="location" href="LK.html">LUCA 21</a><a class="prev" href="LK21.html">&lt;</a>
<a class="home" href="index.html">=</a>
<a class="next" href="LK23.html">&gt;</a>
</div></div>
<div class="section chapter LK LK21 ron_bor ron " dir="ltr" lang="ro" data-id="LK21" data-nextid="LK23" data-previd="LK21">
<div class="c">21</div>
<div class="p">
<span class="v-num v-1">1&nbsp;</span><span class="v LK21_1" data-id="LK21_1">Şi se apropia sărbătoarea Azimelor, care se chema Paşti.</span>
<span class="v-num v-2">2&nbsp;</span><span class="v LK21_2" data-id="LK21_2">Şi arhiereii şi cărturarii căutau cum să-L omoare; căci se temeau de popor.</span>
<span class="v-num v-3">3&nbsp;</span><span class="v LK21_3" data-id="LK21_3">Şi a intrat satana în Iuda, cel numit Iscarioteanul, care era din numărul celor doisprezece.</span>
<span class="v-num v-4">4&nbsp;</span><span class="v LK21_4" data-id="LK21_4">Şi, ducându-se, el a vorbit cu arhiereii şi cu căpeteniile oastei, cum să-L dea în mâinile lor.</span>
<span class="v-num v-5">5&nbsp;</span><span class="v LK21_5" data-id="LK21_5">Şi ei s-au bucurat şi s-au învoit să-i dea bani.</span>
<span class="v-num v-6">6&nbsp;</span><span class="v LK21_6" data-id="LK21_6">Şi el a primit şi căuta prilej să-L dea lor, fără ştirea mulţimii.</span>
<span class="v-num v-7">7&nbsp;</span><span class="v LK21_7" data-id="LK21_7">Şi a sosit ziua Azimelor, în care trebuia să se jertfească Paştile.</span>
<span class="v-num v-8">8&nbsp;</span><span class="v LK21_8" data-id="LK21_8">Şi a trimis pe Petru şi pe Ioan, zicând: Mergeţi şi ne pregătiţi Paştile, ca să mâncăm.</span>
<span class="v-num v-9">9&nbsp;</span><span class="v LK21_9" data-id="LK21_9">Iar ei I-au zis: Unde voieşti să pregătim?</span>
<span class="v-num v-10">10&nbsp;</span><span class="v LK21_10" data-id="LK21_10">Iar El le-a zis: Iată, când veţi intra în cetate, vă va întâmpina un om ducând un urcior cu apă; mergeţi după el în casa în care va intra.</span>
<span class="v-num v-11">11&nbsp;</span><span class="v LK21_11" data-id="LK21_11">Şi spuneţi stăpânului casei: Învăţătorul îţi zice: Unde este încăperea în care să mănânc Paştile cu ucenicii mei?</span>
<span class="v-num v-12">12&nbsp;</span><span class="v LK21_12" data-id="LK21_12">Şi acela vă va arăta un foişor mare, aşternut; acolo să pregătiţi.</span>
<span class="v-num v-13">13&nbsp;</span><span class="v LK21_13" data-id="LK21_13">Iar, ei, ducându-se, au aflat precum le spusese şi au pregătit Paştile.</span>
<span class="v-num v-14">14&nbsp;</span><span class="v LK21_14" data-id="LK21_14">Şi când a fost ceasul, S-a aşezat la masă, şi apostolii împreună cu El.</span>
<span class="v-num v-15">15&nbsp;</span><span class="v LK21_15" data-id="LK21_15">Şi a zis către ei: Cu dor am dorit să mănânc cu voi acest Paşti, mai înainte de patima Mea,</span>
<span class="v-num v-16">16&nbsp;</span><span class="v LK21_16" data-id="LK21_16">Căci zic vouă că de acum nu-l voi mai mânca, până când nu va fi desăvârşit în împărăţia lui Dumnezeu.</span>
<span class="v-num v-17">17&nbsp;</span><span class="v LK21_17" data-id="LK21_17">Şi luând paharul, mulţumind, a zis: Luaţi acesta şi împărţiţi-l între voi;</span>
<span class="v-num v-18">18&nbsp;</span><span class="v LK21_18" data-id="LK21_18">Că zic vouă: Nu voi mai bea de acum din rodul viţei, până ce nu va veni împărăţia lui Dumnezeu.</span>
<span class="v-num v-19">19&nbsp;</span><span class="v LK21_19" data-id="LK21_19">Şi luând pâinea, mulţumind, a frânt şi le-a dat lor, zicând: Acesta este Trupul Meu care se dă pentru voi; aceasta să faceţi spre pomenirea Mea.</span>
<span class="v-num v-20">20&nbsp;</span><span class="v LK21_20" data-id="LK21_20">Asemenea şi paharul, după ce au cinat, zicând: Acest pahar este Legea cea nouă, întru Sângele Meu, care se varsă pentru voi.</span>
<span class="v-num v-21">21&nbsp;</span><span class="v LK21_21" data-id="LK21_21">Dar iată, mâna celui ce Mă vinde este cu Mine la masă.</span>
<span class="v-num v-22">22&nbsp;</span><span class="v LK21_22" data-id="LK21_22">Şi Fiul Omului merge precum a fost orânduit, dar vai omului aceluia prin care este vândut!</span>
<span class="v-num v-23">23&nbsp;</span><span class="v LK21_23" data-id="LK21_23">Iar ei au început să se întrebe, unul pe altul, cine dintre ei ar fi acela, care avea să facă aceasta?</span>
<span class="v-num v-24">24&nbsp;</span><span class="v LK21_24" data-id="LK21_24">Şi s-a iscat între ei şi neînţelegere: cine dintre ei se pare că e mai mare?</span>
<span class="v-num v-25">25&nbsp;</span><span class="v LK21_25" data-id="LK21_25">Iar El le-a zis: Regii neamurilor domnesc peste ele şi se numesc binefăcători.</span>
<span class="v-num v-26">26&nbsp;</span><span class="v LK21_26" data-id="LK21_26">Dar între voi să nu fie astfel, ci cel mai mare dintre voi să fie ca cel mai tânăr, şi căpetenia ca acela care slujeşte.</span>
<span class="v-num v-27">27&nbsp;</span><span class="v LK21_27" data-id="LK21_27">Căci cine este mai mare: cel care stă la masă, sau cel care slujeşte? Oare, nu cel ce stă la masă? Iar Eu, în mijlocul vostru, sunt ca unul ce slujeşte.</span>
<span class="v-num v-28">28&nbsp;</span><span class="v LK21_28" data-id="LK21_28">Şi voi sunteţi aceia care aţi rămas cu Mine în încercările Mele.</span>
<span class="v-num v-29">29&nbsp;</span><span class="v LK21_29" data-id="LK21_29">Şi Eu vă rânduiesc vouă împărăţie, precum Mi-a rânduit Mie Tatăl Meu,</span>
<span class="v-num v-30">30&nbsp;</span><span class="v LK21_30" data-id="LK21_30">Ca să mâncaţi şi să beţi la masa Mea, în împărăţia Mea şi să şedeţi pe tronuri, judecând cele douăsprezece seminţii ale lui Israel.</span>
<span class="v-num v-31">31&nbsp;</span><span class="v LK21_31" data-id="LK21_31">Şi a zis Domnul: Simone, Simone, iată satana v-a cerut să vă cearnă ca pe grâu;</span>
<span class="v-num v-32">32&nbsp;</span><span class="v LK21_32" data-id="LK21_32">Iar Eu M-am rugat pentru tine să nu piară credinţa ta. Şi tu, oarecând, întorcându-te, întăreşte pe fraţii tăi.</span>
<span class="v-num v-33">33&nbsp;</span><span class="v LK21_33" data-id="LK21_33">Iar el I-a zis: Doamne, cu Tine sunt gata să merg şi în temniţă şi la moarte.</span>
<span class="v-num v-34">34&nbsp;</span><span class="v LK21_34" data-id="LK21_34">Iar Iisus i-a zis: Zic ţie, Petre, nu va cânta astăzi cocoşul, până ce de trei ori te vei lepăda de Mine, că nu Mă cunoşti.</span>
<span class="v-num v-35">35&nbsp;</span><span class="v LK21_35" data-id="LK21_35">Şi le-a zis: Când v-am trimis pe voi fără pungă, fără traistă şi fără încălţăminte, aţi avut lipsă de ceva? Iar ei au zis: De nimic.</span>
<span class="v-num v-36">36&nbsp;</span><span class="v LK21_36" data-id="LK21_36">Şi El le-a zis: Acum însă cel ce are pungă să o ia, tot aşa şi traista, şi cel ce nu are sabie să-şi vândă haina şi să-şi cumpere.</span>
<span class="v-num v-37">37&nbsp;</span><span class="v LK21_37" data-id="LK21_37">Căci vă spun că trebuie să se împlinească întru Mine Scriptura aceasta: "Şi cu cei fără de lege s-a socotit", căci cele despre Mine au ajuns la sfârşit.</span>
<span class="v-num v-38">38&nbsp;</span><span class="v LK21_38" data-id="LK21_38">Iar ei au zis: Doamne, iată aici două săbii. Zis-a lor: Sunt de ajuns.</span>
<span class="v-num v-39">39&nbsp;</span><span class="v LK21_39" data-id="LK21_39">Şi, ieşind, s-a dus după obicei în Muntele Măslinilor, şi ucenicii l-au urmat.</span>
<span class="v-num v-40">40&nbsp;</span><span class="v LK21_40" data-id="LK21_40">Şi când a sosit în acest loc, le-a zis: Rugaţi-vă, ca să nu intraţi în ispită.</span>
<span class="v-num v-41">41&nbsp;</span><span class="v LK21_41" data-id="LK21_41">Şi El S-a depărtat de ei ca la o aruncătură de piatră, şi îngenunchind, Se ruga.</span>
<span class="v-num v-42">42&nbsp;</span><span class="v LK21_42" data-id="LK21_42">Zicând: Părinte, de voieşti, treacă de la Mine acest pahar. Dar nu voia Mea, ci voia Ta să se facă.</span>
<span class="v-num v-43">43&nbsp;</span><span class="v LK21_43" data-id="LK21_43">Iar un înger din cer s-a arătat Lui şi-L întărea.</span>
<span class="v-num v-44">44&nbsp;</span><span class="v LK21_44" data-id="LK21_44">Iar El, fiind în chin de moarte, mai stăruitor Se ruga. Şi sudoarea Lui s-a făcut ca picături de sânge care picurau pe pământ.</span>
<span class="v-num v-45">45&nbsp;</span><span class="v LK21_45" data-id="LK21_45">Şi, ridicându-Se din rugăciune, a venit la ucenicii Lui şi i-a aflat adormiţi de întristare.</span>
<span class="v-num v-46">46&nbsp;</span><span class="v LK21_46" data-id="LK21_46">Şi le-a zis: De ce dormiţi? Sculaţi-vă şi vă rugaţi, ca să nu intraţi în ispită.</span>
<span class="v-num v-47">47&nbsp;</span><span class="v LK21_47" data-id="LK21_47">Şi vorbind El, iată o mulţime şi cel ce se numea Iuda, unul dintre cei doisprezece, venea în fruntea lor. Şi s-a apropiat de Iisus, ca să-L sărute.</span>
<span class="v-num v-48">48&nbsp;</span><span class="v LK21_48" data-id="LK21_48">Iar Iisus i-a zis: Iuda, cu sărutare vinzi pe Fiul Omului?</span>
<span class="v-num v-49">49&nbsp;</span><span class="v LK21_49" data-id="LK21_49">Iar cei din preajma Lui, văzând ce avea să se întâmple, au zis: Doamne, dacă vom lovi cu sabia?</span>
<span class="v-num v-50">50&nbsp;</span><span class="v LK21_50" data-id="LK21_50">Şi unul dintre ei a lovit pe sluga arhiereului şi i-a tăiat urechea dreaptă.</span>
<span class="v-num v-51">51&nbsp;</span><span class="v LK21_51" data-id="LK21_51">Dar Iisus, răspunzând, a zis: Lăsaţi, până aici. Şi atingându-Se de urechea lui l-a vindecat</span>
<span class="v-num v-52">52&nbsp;</span><span class="v LK21_52" data-id="LK21_52">Şi către arhiereii, către căpeteniile templului şi către bătrânii care veniseră asupra Lui, Iisus a zis: Ca la un tâlhar aţi ieşit, cu săbii şi cu toiege.</span>
<span class="v-num v-53">53&nbsp;</span><span class="v LK21_53" data-id="LK21_53">În toate zilele fiind cu voi în templu, n-aţi întins mâinile asupra Mea. Dar acesta este ceasul vostru şi stăpânirea întunericului.</span>
<span class="v-num v-54">54&nbsp;</span><span class="v LK21_54" data-id="LK21_54">Şi, prinzându-L, L-au dus şi L-au băgat în casa arhiereului. Iar Petru Îl urma de departe.</span>
<span class="v-num v-55">55&nbsp;</span><span class="v LK21_55" data-id="LK21_55">Şi, aprinzând ei foc în mijlocul curţii şi şezând împreună, a şezut şi Petru în mijlocul lor.</span>
<span class="v-num v-56">56&nbsp;</span><span class="v LK21_56" data-id="LK21_56">Şi o slujnică, văzându-l şezând la foc, şi uitându-se bine la el, a zis: Şi acesta era cu El.</span>
<span class="v-num v-57">57&nbsp;</span><span class="v LK21_57" data-id="LK21_57">Iar el s-a lepădat, zicând: Femeie, nu-L cunosc.</span>
<span class="v-num v-58">58&nbsp;</span><span class="v LK21_58" data-id="LK21_58">Şi după puţin timp, văzându-l un altul, i-a zis: Şi tu eşti dintre ei. Petru însă a zis: Omule, nu sunt.</span>
<span class="v-num v-59">59&nbsp;</span><span class="v LK21_59" data-id="LK21_59">Iar când a trecut ca un ceas, un altul susţinea zicând: Cu adevărat şi acesta era cu El, căci este galileian.</span>
<span class="v-num v-60">60&nbsp;</span><span class="v LK21_60" data-id="LK21_60">Şi Petru a zis: Omule, nu ştiu ce spui. Şi îndată, încă vorbind el, a cântat cocoşul.</span>
<span class="v-num v-61">61&nbsp;</span><span class="v LK21_61" data-id="LK21_61">Şi întorcându-Se, Domnul a privit spre Petru; şi Petru şi-a adus aminte de cuvântul Domnului, cum îi zisese că, mai înainte de a cânta cocoşul astăzi, tu te vei lepăda de Mine de trei ori.</span>
<span class="v-num v-62">62&nbsp;</span><span class="v LK21_62" data-id="LK21_62">Şi ieşind afară, Petru a plâns cu amar.</span>
<span class="v-num v-63">63&nbsp;</span><span class="v LK21_63" data-id="LK21_63">Iar bărbaţii care Îl păzeau pe Iisus, Îl batjocoreau, bătându-L.</span>
<span class="v-num v-64">64&nbsp;</span><span class="v LK21_64" data-id="LK21_64">Şi acoperindu-I faţa, Îl întrebau, zicând: Prooroceşte cine este cel ce Te-a lovit?</span>
<span class="v-num v-65">65&nbsp;</span><span class="v LK21_65" data-id="LK21_65">Şi hulindu-L, multe altele spuneau împotriva Lui.</span>
<span class="v-num v-66">66&nbsp;</span><span class="v LK21_66" data-id="LK21_66">Şi când s-a făcut ziuă, s-au adunat bătrânii poporului, arhiereii şi cărturarii şi L-au dus pe El în sinedriul lor.</span>
<span class="v-num v-67">67&nbsp;</span><span class="v LK21_67" data-id="LK21_67">Zicând: Spune nouă dacă eşti Tu Hristosul. Şi El le-a zis: Dacă vă voi spune, nu veţi crede;</span>
<span class="v-num v-68">68&nbsp;</span><span class="v LK21_68" data-id="LK21_68">Iar dacă vă voi întreba, nu-Mi veţi răspunde.</span>
<span class="v-num v-69">69&nbsp;</span><span class="v LK21_69" data-id="LK21_69">De acum însă Fiul Omului va şedea de-a dreapta puterii lui Dumnezeu.</span>
<span class="v-num v-70">70&nbsp;</span><span class="v LK21_70" data-id="LK21_70">Iar ei au zis toţi: Aşadar, Tu eşti Fiul lui Dumnezeu? Şi El a zis către ei: Voi ziceţi că Eu sunt.</span>
<span class="v-num v-71">71&nbsp;</span><span class="v LK21_71" data-id="LK21_71">Şi ei au zis: Ce ne mai trebuie mărturii, căci noi înşine am auzit din gura Lui?</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="LK21.html">&lt;</a>
<a class="home" href="index.html">=</a>
<a class="next" href="LK23.html">&gt;</a>
</div></div>
</body>
</html>