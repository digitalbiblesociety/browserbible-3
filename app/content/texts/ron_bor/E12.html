<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A TREIA A LUI EZDRA 2 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="E1.html">Biblia Ortodoxă Română Sinodală (2006)</a><a class="location" href="E1.html">CARTEA A TREIA A LUI EZDRA 2</a><a class="prev" href="E11.html">&lt;</a>
<a class="home" href="index.html">=</a>
<a class="next" href="E13.html">&gt;</a>
</div></div>
<div class="section chapter E1 E12 ron_bor ron " dir="ltr" lang="ro" data-id="E12" data-nextid="E13" data-previd="E11">
<div class="c">2</div>
<div class="p">
<span class="v-num v-1">1&nbsp;</span><span class="v E12_1" data-id="E12_1">Domnind Cirus peste Perşi, în anul întâi, ca să se împlinească cuvântul Domnului grăit prin gura lui Ieremia,</span>
<span class="v-num v-2">2&nbsp;</span><span class="v E12_2" data-id="E12_2">A ridicat Domnul duhul lui Cirus, regele Perşilor, şi a vestit în tot regatul său prin grai şi prin scrisori, zicând:</span>
<span class="v-num v-3">3&nbsp;</span><span class="v E12_3" data-id="E12_3">Aceasta zice regele Perşilor, Cirus: Pe mine Domnul lui Israel, Domnul cel Preaînalt m-a pus rege al lumii.</span>
<span class="v-num v-4">4&nbsp;</span><span class="v E12_4" data-id="E12_4">Şi mi-a poruncit mie să zidesc Lui templu în Ierusalimul cel din Iuda.</span>
<span class="v-num v-5">5&nbsp;</span><span class="v E12_5" data-id="E12_5">Dacă este cineva dintre voi din neamul lui Iuda, Domnul lui să fie cu el, să se suie la Ierusalimul din Iudeea şi să zidească iarăşi templul Domnului lui Israel; căci Acesta este Domnul, Cel care locuieşte în Ierusalim.</span>
<span class="v-num v-6">6&nbsp;</span><span class="v E12_6" data-id="E12_6">Drept aceea, câţi locuiesc în partea locului, în ţinutul acela, să-i ajute,</span>
<span class="v-num v-7">7&nbsp;</span><span class="v E12_7" data-id="E12_7">Cu aur şi cu argint, cu dări, cu cai şi cu vite împreună cu ceilalţi, care la rugăciune sunt puşi în templul Domnului din Ierusalim.</span>
<span class="v-num v-8">8&nbsp;</span><span class="v E12_8" data-id="E12_8">Şi căpeteniile seminţiilor lui Iuda şi Veniamin, preoţii şi leviţii, şi toţi cărora le-a trezit Domnul duhul, ca să se suie să zidească iarăşi templul Domnului din Ierusalim,</span>
<span class="v-num v-9">9&nbsp;</span><span class="v E12_9" data-id="E12_9">Şi cei din jurul lor au ajutat în toate cu argint şi cu aur, cu cai, cu dobitoace şi cu nenumărate daruri făcute de cei al căror duh fusese trezit.</span>
<span class="v-num v-10">10&nbsp;</span><span class="v E12_10" data-id="E12_10">Şi regele Cirus a scos vasele sfinte ale Domnului pe care le adusese Nabucodonosor din Ierusalim şi le aşezase în templul lui.</span>
<span class="v-num v-11">11&nbsp;</span><span class="v E12_11" data-id="E12_11">Şi scoţându-le, Cirus, regele Perşilor, le-a dat lui Mitridate, vistiernicul său.</span>
<span class="v-num v-12">12&nbsp;</span><span class="v E12_12" data-id="E12_12">Şi prin acesta s-au dat în seama lui Şeşbaţar, cârmuitorul Iudeii.</span>
<span class="v-num v-13">13&nbsp;</span><span class="v E12_13" data-id="E12_13">Şi numărul acestora era: pahare de aur o mie, şi pahare de argint o mie, căţui de argint douăzeci şi nouă, năstrape de aur treizeci, de argint două mii patru sute zece, şi alte vase o mie.</span>
<span class="v-num v-14">14&nbsp;</span><span class="v E12_14" data-id="E12_14">şi toate vasele care s-au adus, de aur şi de argint, cinci mii patru sute şaizeci şi nouă:</span>
<span class="v-num v-15">15&nbsp;</span><span class="v E12_15" data-id="E12_15">Şi au fost aduse de Şeşbaţar în Ierusalim împreună cu cei întorşi din robie din Babilon.</span>
<span class="v-num v-16">16&nbsp;</span><span class="v E12_16" data-id="E12_16">Iar în vremea domniei lui Artaxerxe, regele Perşilor, Bilşam şi Mitridate, Tabeel şi Rehum cârmuitorul, împreună cu Şimşai scriitorul şi tovarăşii lor care locuiau în Samaria şi în alte locuri, au scris împotriva celor ce locuiesc în Ierusalim şi în Iudeea o scrisoare iscălită:</span>
<span class="v-num v-17">17&nbsp;</span><span class="v E12_17" data-id="E12_17">"Regelui Artaxerxe, stăpânul: slugile tale, Rehum cronicarul şi Şimşai scriitorul, şi ceilalţi din sfatul lor, şi judecătorii cei din Cele-Siria şi din Fenicia;</span>
<span class="v-num v-18">18&nbsp;</span><span class="v E12_18" data-id="E12_18">Cunoscut să fie acum domnului nostru, regele, că Evreii, suindu-se de la voi la noi, venind la Ierusalim, cetatea cea răzvrătită şi vicleană, zidesc pieţele şi zidurile ei le repară, şi pun temelia templului.</span>
<span class="v-num v-19">19&nbsp;</span><span class="v E12_19" data-id="E12_19">Deci, de se va zidi cetatea aceasta şi se vor sfârşi zidurile, bir nu vor suferi a da, ci şi regilor vor sta împotrivă.</span>
<span class="v-num v-20">20&nbsp;</span><span class="v E12_20" data-id="E12_20">Şi, fiindcă au început clădirea templului, am socotit că este bine să nu trecem aceasta cu vederea,</span>
<span class="v-num v-21">21&nbsp;</span><span class="v E12_21" data-id="E12_21">Ci să înştiinţăm pe domnul nostru, regele, că, dacă vrei să cercetezi cu amănuntul cronicile părinţilor tăi,</span>
<span class="v-num v-22">22&nbsp;</span><span class="v E12_22" data-id="E12_22">Atunci vei afla în cronici însemnări despre acestea şi vei cunoaşte că cetatea aceasta era răzvrătită, tulburând regi şi cetăţi.</span>
<span class="v-num v-23">23&nbsp;</span><span class="v E12_23" data-id="E12_23">Şi Evreii răzvrătiţi încă din vremuri vechi urzesc răscoale, pentru care pricină şi cetatea aceasta a fost pustiită.</span>
<span class="v-num v-24">24&nbsp;</span><span class="v E12_24" data-id="E12_24">Acum dar arătăm ţie, stăpâne rege, că de se va zidi din nou cetatea aceasta şi se vor ridica zidurile ei, nu te vei mai coborî în Cele-Siria şi Fenicia".</span>
<span class="v-num v-25">25&nbsp;</span><span class="v E12_25" data-id="E12_25">Atunci a răspuns regele lui Rehum cronicarul şi cârmuitorul, lui Bilşam şi lui Şimşai scriitorul şi celorlalţi, care împreună cu ei se sfătuiesc şi locuiesc în Samaria şi în Siria şi în Fenicia, cele scrise mai jos:</span>
<span class="v-num v-26">26&nbsp;</span><span class="v E12_26" data-id="E12_26">"Am citit scrisoarea ce mi-aţi trimis; drept aceea am poruncit să se caute şi s-a aflat că cetatea aceea este din veac împotrivitoare regilor;</span>
<span class="v-num v-27">27&nbsp;</span><span class="v E12_27" data-id="E12_27">Şi că locuitorii au urzit răscoale şi războaie în ea şi că regi tari şi cruzi au fost în Ierusalim, stăpânind şi bir luând de la Cele-Siria şi de la Fenicia.</span>
<span class="v-num v-28">28&nbsp;</span><span class="v E12_28" data-id="E12_28">Acum dar am poruncit să fie opriţi oamenii aceia a zidi cetatea şi să purtaţi de grijă ca să nu se mai întâmple nimic împotriva acestei porunci.</span>
<span class="v-num v-29">29&nbsp;</span><span class="v E12_29" data-id="E12_29">Şi să nu meargă mai departe răutatea, ca regii să se tulbure".</span>
<span class="v-num v-30">30&nbsp;</span><span class="v E12_30" data-id="E12_30">Atunci, citindu-se cele scrise de regele Artaxerxe, Rehum şi Şimşai scriitorul şi cei ce se sfătuiau împreună cu ei, pornind în grabă la Ierusalim, cu cai şi cu mulţime de luptă, au început a opri pe cei ce zideau.</span>
<span class="v-num v-31">31&nbsp;</span><span class="v E12_31" data-id="E12_31">Şi a fost oprită zidirea locaşului sfânt din Ierusalim până în al doilea an al domniei lui Darius, regele Perşilor.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="E11.html">&lt;</a>
<a class="home" href="index.html">=</a>
<a class="next" href="E13.html">&gt;</a>
</div></div>
</body>
</html>