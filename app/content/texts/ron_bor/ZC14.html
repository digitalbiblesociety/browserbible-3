<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>ZAHARIA 14 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="ZC.html">Biblia Ortodoxă Română Sinodală (2006)</a><a class="location" href="ZC.html">ZAHARIA 14</a><a class="prev" href="ZC13.html">&lt;</a>
<a class="home" href="index.html">=</a>
<a class="next" href="ML1.html">&gt;</a>
</div></div>
<div class="section chapter ZC ZC14 ron_bor ron " dir="ltr" lang="ron" data-id="ZC14" data-nextid="ML1" data-previd="ZC13">
<div class="c">14</div>
<div class="p">
<span class="v-num v-1">1&nbsp;</span><span class="v ZC14_1" data-id="ZC14_1">Iată că vine ziua Domnului, când se vor împărţi prăzile tale în mijlocul tău.</span>
<span class="v-num v-2">2&nbsp;</span><span class="v ZC14_2" data-id="ZC14_2">Şi voi aduna toate neamurile pentru război împotriva Ierusalimului, şi cetatea va fi luată, casele vor fi jefuite şi femeile necinstite. Atunci jumătate din cetate va fi dusă în robie, iar restul poporului Meu nu va fi stârpit din cetate.</span>
<span class="v-num v-3">3&nbsp;</span><span class="v ZC14_3" data-id="ZC14_3">Atunci Domnul va ieşi la luptă şi se va război împotriva acestor popoare, ca în vreme de luptă, ca în vreme de război.</span>
<span class="v-num v-4">4&nbsp;</span><span class="v ZC14_4" data-id="ZC14_4">Şi în vremea aceea se vor sprijini picioarele Lui pe Muntele Măslinilor, care este în faţa Ierusalimului, la răsărit; iar Muntele Măslinilor se va crăpa în două de la răsărit la apus şi se va face o vale foarte mare şi jumătate din munte se va da înapoi către miazănoapte şi cealaltă jumătate către miazăzi.</span>
<span class="v-num v-5">5&nbsp;</span><span class="v ZC14_5" data-id="ZC14_5">Şi voi veţi alerga prin valea munţilor Mei, căci valea munţilor se va întinde până la locul unde Eu voi da izbăvire. Şi veţi alerga cum aţi alergat de frica cutremurului, în vremea domniei lui Ozia, regele lui Iuda. Atunci va veni Domnul Dumnezeul meu şi toţi sfinţii împreună cu El.</span>
<span class="v-num v-6">6&nbsp;</span><span class="v ZC14_6" data-id="ZC14_6">În vremea aceea nu va mai fi lumină, ci frig şi ger.</span>
<span class="v-num v-7">7&nbsp;</span><span class="v ZC14_7" data-id="ZC14_7">Va fi o zi deosebită pe care Domnul singur o ştie; nu va fi nici zi şi nici noapte, ci în vremea serii va fi lumină.</span>
<span class="v-num v-8">8&nbsp;</span><span class="v ZC14_8" data-id="ZC14_8">Iar în ziua aceea vor izvorî din Ierusalim ape vii: jumătate se vor îndrepta către marea cea de la răsărit, iar cealaltă jumătate către marea cea de la apus. Şi aşa va fi şi vara şi iarna.</span>
<span class="v-num v-9">9&nbsp;</span><span class="v ZC14_9" data-id="ZC14_9">Şi va fi Domnul Împărat peste tot pământul; în vremea aceea va fi Domnul unul singur şi tot aşa şi numele Său unul singur.</span>
<span class="v-num v-10">10&nbsp;</span><span class="v ZC14_10" data-id="ZC14_10">Ţara întreagă va fi prefăcută în câmpie de la Gheba şi până la Rimon, spre miazăzi de Ierusalim. Şi Ierusalimul va fi înălţat şi va fi locuit pe locul unde se află el, de la poarta lui Veniamin şi până la locul porţii dintâi, adică până la poarta din colţ, şi de la turnul lui Hananeel până la teascurile regelui.</span>
<span class="v-num v-11">11&nbsp;</span><span class="v ZC14_11" data-id="ZC14_11">Şi vor locui în el, şi nu va mai fi acolo blestem, ci Ierusalimul va fi locuit în siguranţă.</span>
<span class="v-num v-12">12&nbsp;</span><span class="v ZC14_12" data-id="ZC14_12">Dar iată care va fi prăpădul cu care Domnul va lovi toate popoarele care s-au războit cu Ierusalimul: trupul duşmanului va putrezi stând în picioare, ochii în orbitele lor şi limba în gură.</span>
<span class="v-num v-13">13&nbsp;</span><span class="v ZC14_13" data-id="ZC14_13">În ziua aceea va fi de la Domnul mare spaimă printre ei şi fiecare va apuca de mână pe aproapele său şi îşi vor ridica mâna unii împotriva altora.</span>
<span class="v-num v-14">14&nbsp;</span><span class="v ZC14_14" data-id="ZC14_14">Şi Iuda va lupta împotriva Ierusalimului, şi bogăţiile tuturor neamurilor din jur, aur, argint şi veşminte fără număr vor fi strânse la un loc.</span>
<span class="v-num v-15">15&nbsp;</span><span class="v ZC14_15" data-id="ZC14_15">Şi la fel cu acest prăpăd va fi prăpădul care va lovi calul, catârul, cămila, asinul şi toate dobitoacele care vor fi în acele tabere.</span>
<span class="v-num v-16">16&nbsp;</span><span class="v ZC14_16" data-id="ZC14_16">Şi toţi cei care vor fi rămas cu viaţă dintre neamurile acelea care veniseră să lupte împotriva Ierusalimului se vor sui în fiecare an să se închine Împăratului, Domnul Savaot, şi să prăznuiască sărbătoarea corturilor.</span>
<span class="v-num v-17">17&nbsp;</span><span class="v ZC14_17" data-id="ZC14_17">Iar cele din neamurile pământului care nu se vor sui să se închine în Ierusalim, Împăratului, Domnul Savaot, nu vor avea parte de ploaie.</span>
<span class="v-num v-18">18&nbsp;</span><span class="v ZC14_18" data-id="ZC14_18">Şi dacă neamul Egiptului nu se va sui şi nu va veni, nu numai că ei nu vor avea parte de ploaie, ci va veni peste ei prăpădul cu care Domnul va lovi neamurile care nu se vor sui să prăznuiască sărbătoarea corturilor.</span>
<span class="v-num v-19">19&nbsp;</span><span class="v ZC14_19" data-id="ZC14_19">Aceasta va fi pedeapsa Egiptului şi pedeapsa tuturor neamurilor care nu se vor sui în Ierusalim să prăznuiască sărbătoarea corturilor.</span>
<span class="v-num v-20">20&nbsp;</span><span class="v ZC14_20" data-id="ZC14_20">În ziua aceea va fi (scris) pe clopoţeii cailor: "Sfânt lui Dumnezeu!" Şi vor fi căldările în templul Domnului ca năstrapele înaintea jertfelnicului.</span>
<span class="v-num v-21">21&nbsp;</span><span class="v ZC14_21" data-id="ZC14_21">Şi orice căldare din Ierusalim şi din Iuda va fi sfântă Domnului Savaot. Şi vor veni toţi cei ce vor să jertfească şi le vor lua şi vor fierbe carne şi nu va mai fi nici un neguţător, în ziua aceea, în templul Domnului Savaot.</span>
</div>
</div>
<div class="footnotes">

</div>

<div class="footer"><div class="nav">
<a class="prev" href="ZC13.html">&lt;</a>
<a class="home" href="index.html">=</a>
<a class="next" href="ML1.html">&gt;</a>
</div></div>
</body>
</html>