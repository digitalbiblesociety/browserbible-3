<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A TREIA A REGILOR 7 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="K1.html">Biblia Ortodoxă Română Sinodală (2006)</a><a class="location" href="K1.html">CARTEA A TREIA A REGILOR 7</a><a class="prev" href="K16.html">&lt;</a>
<a class="home" href="index.html">=</a>
<a class="next" href="K18.html">&gt;</a>
</div></div>
<div class="section chapter K1 K17 ron_bor ron " dir="ltr" lang="ro" data-id="K17" data-nextid="K18" data-previd="K16">
<div class="c">7</div>
<div class="p">
<span class="v-num v-1">1&nbsp;</span><span class="v K17_1" data-id="K17_1">Iar Solomon a zidit şi a terminat casa sa în treisprezece ani.</span>
<span class="v-num v-2">2&nbsp;</span><span class="v K17_2" data-id="K17_2">Casa aceasta a făcut-o de lemn din Liban, lungă de o sută de coţi, largă de cincizeci de coţi şi înaltă de treizeci de coţi, pe patru şiruri de stâlpi de cedru şi pe stâlpi erau puse grinzi de cedru.</span>
<span class="v-num v-3">3&nbsp;</span><span class="v K17_3" data-id="K17_3">Iar peste grinzi deasupra era întinsă podeaua da lemn de cedru, care se rezema pe patruzeci şi cinci de stâlpi, câte cincisprezece în şir.</span>
<span class="v-num v-4">4&nbsp;</span><span class="v K17_4" data-id="K17_4">Şi erau trei rânduri şi fiecare rând avea ferestre aşezate unele în dreptul altora, aşa că răspundea fereastră cu fereastră în toate cele trei rânduri.</span>
<span class="v-num v-5">5&nbsp;</span><span class="v K17_5" data-id="K17_5">Toate uşile şi uşorii de uşi erau din grinzi pătrate, şi ferestrele la cele trei rânduri faţă în faţă unele de altele.</span>
<span class="v-num v-6">6&nbsp;</span><span class="v K17_6" data-id="K17_6">Şi a mai făcut un pridvor pe stâlpi, lung da cincizeci de coţi, lat de treizeci de coţi; şi înaintea lui un pridvor mai mic, au stâlpi şi trepte în faţă.</span>
<span class="v-num v-7">7&nbsp;</span><span class="v K17_7" data-id="K17_7">Şi a făcut de asemenea pridvor cu tron, de pe care el judeca, numit pridvorul judecăţii; pe acesta l-a făcut şi l-a îmbrăcat cu cedru, da la pardoseală până la tavan.</span>
<span class="v-num v-8">8&nbsp;</span><span class="v K17_8" data-id="K17_8">La casa sa de locuit, era făcută la fel altă curte şi tot cu porţi. Asemenea şi casa fiicei lui Faraon care Solomon o luase de femeie, a făcut el un astfel de pridvor.</span>
<span class="v-num v-9">9&nbsp;</span><span class="v K17_9" data-id="K17_9">Toate aceste clădiri au fost făcute din pietre alese şi frumos lucrate, cioplite după măsură, retezate cu fierăstrăul înăuntru şi în afară, de la temelie până la streaşină, şi din afară până la curtea cea mare.</span>
<span class="v-num v-10">10&nbsp;</span><span class="v K17_10" data-id="K17_10">La temelie au fost puse de asemenea pietre alese, pietre mari, pietre de zece coţi şi opt coţi.</span>
<span class="v-num v-11">11&nbsp;</span><span class="v K17_11" data-id="K17_11">Şi deasupra, pietre cioplite, lucrate după măsură şi lemn de cedru.</span>
<span class="v-num v-12">12&nbsp;</span><span class="v K17_12" data-id="K17_12">Curtea cea mare avea împrejur o îngrăditură din trei rânduri de pietre cioplite şi un rând de grinzi de cedru. Tot astfel era îngrădită şi curtea dinlăuntru a templului Domnului, precum şi pridvorul templului.</span>
<span class="v-num v-13">13&nbsp;</span><span class="v K17_13" data-id="K17_13">Şi a trimis regele Solomon şi a luat pe meşterul Hiram din Tir.</span>
<span class="v-num v-14">14&nbsp;</span><span class="v K17_14" data-id="K17_14">Acesta era fiul unei văduve din seminţia lui Neftali. Tatăl lui, un tirian, era arămar; era şi Hiram plin de pricepere, cu meşteşug şi cu ştiinţa de a face orice lucru din aramă. Şi a venit la regele Solomon şi a făcut tot felul de lucruri.</span>
<span class="v-num v-15">15&nbsp;</span><span class="v K17_15" data-id="K17_15">A turnat pentru pridvor doi stâlpi de aramă, fiecare stâlp de optsprezece coţi înălţime, şi rotundul fiecărui stâlp ara cât putea să-l cuprindă o sfoară de doisprezece coţi. Grosimea era da patru degete, iar pe dinăuntru era gol.</span>
<span class="v-num v-16">16&nbsp;</span><span class="v K17_16" data-id="K17_16">Şi pentru pus în capetele stâlpilor, a făcut două coroane, turnate din aramă; înălţimea unei coroane era de cinci coţi şi înălţimea celeilalte coroane de cinci coţi;</span>
<span class="v-num v-17">17&nbsp;</span><span class="v K17_17" data-id="K17_17">Şi pentru acoperit coroanele care erau în capetele stâlpilor, a făcut el două reţele, lucrate împletit, şnururi în formă de lanţuri: şapte la o coroană şi şapte la cealaltă coroană.</span>
<span class="v-num v-18">18&nbsp;</span><span class="v K17_18" data-id="K17_18">Şi, când a făcut stâlpii, a făcut şi două şiruri de rodii de aramă, atârnate împrejur pe marginea reţelelor, ca să împodobească coroana ce era pe vârful stâlpului; la fel a făcut şi celeilalte coroane de la celălalt stâlp.</span>
<span class="v-num v-19">19&nbsp;</span><span class="v K17_19" data-id="K17_19">Coroanele din capetele stâlpilor de la pridvor erau făcute în forma cupei florii de crin, de patru coţi la gură;</span>
<span class="v-num v-20">20&nbsp;</span><span class="v K17_20" data-id="K17_20">Şi la coroanele de la amândoi stâlpii erau sus, la încheietura lor, în dreptul marginii reţelei, rodii de aramă; şi şirurile de rodii dimprejur la fiecare coroană erau de câte două sute de rodii.</span>
<span class="v-num v-21">21&nbsp;</span><span class="v K17_21" data-id="K17_21">Şi a aşezat stâlpii la pridvorul templului, punând un stâlp în partea din dreapta şi dându-i numele Iachin; şi pe celălalt stâlp în partea stângă, dându-i numele Booz.</span>
<span class="v-num v-22">22&nbsp;</span><span class="v K17_22" data-id="K17_22">Şi pe capul stâlpilor a pus coroanele, făcute în forma cupei florii de crin. Aşa s-a sfârşit lucrul stâlpilor.</span>
<span class="v-num v-23">23&nbsp;</span><span class="v K17_23" data-id="K17_23">A mai făcut o mare, turnată din aramă, de zece coţi de la o margine a ei până la cealaltă margine, rotundă de jur împrejur; înaltă de cinci coţi şi groasă cât o cuprindea o sfoară de treizeci de coţi.</span>
<span class="v-num v-24">24&nbsp;</span><span class="v K17_24" data-id="K17_24">Pe la gură de jur împrejur avea sculpturi în formă de colocinţi, câte zece la un cot, care împrejmuiau marea din toate părţile. Chipurile colocinţilor aşezaţi în două şiruri erau turnate odată cu marea dintr-o singură bucată.</span>
<span class="v-num v-25">25&nbsp;</span><span class="v K17_25" data-id="K17_25">Aceasta era aşezată pe doisprezece boi de aramă, din care: trei priveau spre miazănoapte, trei spre apus, trei spre miazăzi şi trei spre răsărit. Marea şedea pe ei şi toată partea dinapoi a trupului lor era înăuntru.</span>
<span class="v-num v-26">26&nbsp;</span><span class="v K17_26" data-id="K17_26">Grosimea pereţilor ei era de un lat de mână; şi marginile ei, făcute ca marginile potirului, semănau cu floarea de crin îmbobocit. Şi încăpeau în ea două mii de baturi (vedre).</span>
<span class="v-num v-27">27&nbsp;</span><span class="v K17_27" data-id="K17_27">A mai făcut apoi zece postamente de aramă. Lungimea fiecărui postament era de patru coţi, lăţimea de patru coţi şi înălţimea de trei coli.</span>
<span class="v-num v-28">28&nbsp;</span><span class="v K17_28" data-id="K17_28">Înfăţişarea postamentelor era aşa: erau lucrate în tăblii, şi tăbliile erau încheiate la unghiuri;</span>
<span class="v-num v-29">29&nbsp;</span><span class="v K17_29" data-id="K17_29">Şi pe tăbliile acestea, care erau încheiate la unghiuri, erau săpaţi lei şi boi şi heruvimi; asemenea şi pe încheieturi. Iar deasupra şi dedesubtul leilor şi boilor erau închipuite ghirlande de flori.</span>
<span class="v-num v-30">30&nbsp;</span><span class="v K17_30" data-id="K17_30">Fiecare postament avea câte patru roţi de aramă şi osii de aramă. La cele patru colţuri ale lor erau nişte console, în chipul unor numere; jos sub cupa spălătoarei şi pe lângă fiecare ghirlandă de flori era o policioară turnată.</span>
<span class="v-num v-31">31&nbsp;</span><span class="v K17_31" data-id="K17_31">Postamentul în partea de deasupra avea înăuntru o adâncitură de pus ligheanul, adâncă de un cot; gura ei era rotundă ca baza stâlpilor, de un cot şi jumătate în diametru; şi împrejurul gurii erau podoabe săpate; iar tăbliile ei de pe laturi erau pătrate şi nu rotunde.</span>
<span class="v-num v-32">32&nbsp;</span><span class="v K17_32" data-id="K17_32">Cele patru roţi erau sub. tăblii; şi osiile roţilor erau fixate în postamente; înălţimea fiecărei roţi era de un cot şi jumătate.</span>
<span class="v-num v-33">33&nbsp;</span><span class="v K17_33" data-id="K17_33">Forma roţilor era aceeaşi, ca forma roţilor de trăsură. Osiile lor, obezile lor, spiţele lor şi butucii lor, toate erau turnate.</span>
<span class="v-num v-34">34&nbsp;</span><span class="v K17_34" data-id="K17_34">Cele patru console de la cele patru colţuri ale fiecărui postament erau tot turnate; policioarele erau ieşite din postament.</span>
<span class="v-num v-35">35&nbsp;</span><span class="v K17_35" data-id="K17_35">Partea de deasupra a postamentului se termina prin o cunună înaltă de o jumătate de cot şi făcută aşa, ca să se poată pune spălătoarea deasupra; aceasta cu consolele şi policioarele ei erau turnate din o bucată.</span>
<span class="v-num v-36">36&nbsp;</span><span class="v K17_36" data-id="K17_36">Şi a săpat pe feţele consolelor postamentului şi pe policioarele dintre ele heruvimi, lei şi finici, pe unde a găsit loc; şi împrejur a atârnat ghirlande de flori.</span>
<span class="v-num v-37">37&nbsp;</span><span class="v K17_37" data-id="K17_37">Aşa a făcut el zece postamente: toate aveau aceeaşi turnătură, aceeaşi măsură şi aceeaşi înfăţişare.</span>
<span class="v-num v-38">38&nbsp;</span><span class="v K17_38" data-id="K17_38">Şi a mai făcut zece lighene de aramă: în fiecare lighean încăpea câte patruzeci de baturi; fiecare lighean era de patru coli şi fiecare lighean sta pe unul din cele zece postamente.</span>
<span class="v-num v-39">39&nbsp;</span><span class="v K17_39" data-id="K17_39">Şi a aşezat postamentele cinci în partea dreaptă a templului şi cinci în partea stângă a templului, iar marea a aşezat-o în partea dreaptă a templului în partea de răsărit-miazăzi.</span>
<span class="v-num v-40">40&nbsp;</span><span class="v K17_40" data-id="K17_40">Şi a mai făcut Hiram căldări, lopeţi şi cupe. Şi aşa a isprăvit Hiram toate lucrările date de Solomon să le facă pentru templul Domnului:</span>
<span class="v-num v-41">41&nbsp;</span><span class="v K17_41" data-id="K17_41">Cei doi stâlpi cu cele două capiteluri rotunde aşezate în capetele stâlpilor; cele două împletituri care acopereau capetele rotunde ale capitelurilor pe vârful stâlpilor;</span>
<span class="v-num v-42">42&nbsp;</span><span class="v K17_42" data-id="K17_42">Cele patru sute de rodii de aramă de la cele două reţele; două şiruri de rodii la fiecare reţea, pentru acoperirea celor două globuri ale coroanelor care erau pe stâlpi;</span>
<span class="v-num v-43">43&nbsp;</span><span class="v K17_43" data-id="K17_43">Cele zece postamente şi cele zece spălători de pe postamente;</span>
<span class="v-num v-44">44&nbsp;</span><span class="v K17_44" data-id="K17_44">O mare şi cei doisprezece boi de sub mare;</span>
<span class="v-num v-45">45&nbsp;</span><span class="v K17_45" data-id="K17_45">Căldările, lopeţile şi cupele. Toate lucrurile care le-a făcut Hiram regelui Solomon pentru templul Domnului erau de aramă şlefuită.</span>
<span class="v-num v-46">46&nbsp;</span><span class="v K17_46" data-id="K17_46">Regele a pus să le toarne într-un pământ clisos din împrejurimile Iordanului, între Sucot şi Ţartan.</span>
<span class="v-num v-47">47&nbsp;</span><span class="v K17_47" data-id="K17_47">Şi a pus Solomon toate aceste lucruri la locul lor. Din pricina mulţimii lor peste măsură, greutatea aramei nu se mai ştia.</span>
<span class="v-num v-48">48&nbsp;</span><span class="v K17_48" data-id="K17_48">Şi a mai făcut Solomon toate lucrurile care erau în templul Domnului: jertfelnicul cel de aur şi masa cea de aur a pâinilor punerii înainte;</span>
<span class="v-num v-49">49&nbsp;</span><span class="v K17_49" data-id="K17_49">Sfeşnice de aur curat: cinci în partea dreaptă şi cinci în partea stingă, înaintea Sfintei Sfintelor, cu florile, candelele şi mucările lor, toate de aur;</span>
<span class="v-num v-50">50&nbsp;</span><span class="v K17_50" data-id="K17_50">Lighene, cuţite, cupe, linguri şi cădelniţe tot de aur curat; şi ţâţânile uşilor celor din fundul templului de la Sfânta Sfintelor şi ale uşilor celor de la templu erau toate de aur.</span>
<span class="v-num v-51">51&nbsp;</span><span class="v K17_51" data-id="K17_51">Aşa s-a sfârşit toată lucrarea pe care a făcut-o regele Solomon la templul Domnului. şi a adus Solomon şi pe cele afierosite de David, tatăl lui: argint şi aur şi lucruri, şi le-a dat în vistieria templului Domnului.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="K16.html">&lt;</a>
<a class="home" href="index.html">=</a>
<a class="next" href="K18.html">&gt;</a>
</div></div>
</body>
</html>