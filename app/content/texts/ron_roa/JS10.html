<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOSUA 10 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JS.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="JS.html">CARTEA LUI IOSUA 10</a><a class="prev" href="JS9.html">&lt;</a>
<a class="home" href="index.html">=</a>
<a class="next" href="JS11.html">&gt;</a>
</div></div>
<div class="section chapter JS JS10 ron_roa ron " dir="ltr" lang="ron" data-id="JS10" data-nextid="JS11" data-previd="JS9">
<div class="c">10</div>
<div class="p">
<span class="v-num v-1">1&nbsp;</span><span class="v JS10_1" data-id="JS10_1">Auzind însă Adoni-Ţedec, regele Ierusalimului, că Iosua a luat cetatea Ai şi a nimicit-o, că aşa cum făcuse cu Ierihonul şi cu regele lui, întocmai a făcut cu Aiul şi cu regele lui, şi că locuitorii Gabaonului au mers de bunăvoie la Iosua şi la Israel şi că au rămas între ei,</span>
<span class="v-num v-2">2&nbsp;</span><span class="v JS10_2" data-id="JS10_2">s'a temut foarte, fiindcă ştia că Gabaonul este cetate tare ca o metropolă şi că toţi oamenii ei sunt puternici.</span>
<span class="v-num v-3">3&nbsp;</span><span class="v JS10_3" data-id="JS10_3">Şi a trimis Adoni-Ţedec, regele Ierusalimului, la Hoham, regele Hebronului, la Piream, regele Iarmutului, la Iafia, regele Lachişului, şi la Debir, regele Eglonului, zicând:</span>
<span class="v-num v-4">4&nbsp;</span><span class="v JS10_4" data-id="JS10_4">"Veniţi la mine şi ajutaţi-mă să bat Gabaonul, căci s'a închinat lui Iosua şi fiilor lui Israel!"</span>
<span class="v-num v-5">5&nbsp;</span><span class="v JS10_5" data-id="JS10_5">Şi au venit acei cinci regi ai Amoreilor: regele Ierusalimului şi regele Hebronului şi regele Iarmutului şi regele Lachişului şi regele Eglonului, ei şi tot poporul lor. Şi au împresurat Gabaonul şi-l loveau.</span>
<span class="v-num v-6">6&nbsp;</span><span class="v JS10_6" data-id="JS10_6">Iar locuitorii Gabaonului au trimis la Iosua, în tabăra din Ghilgal, zicând: "Să nu-ţi iei mâna de pe robii tăi! Vino la noi degrab şi ajută-ne şi scapă-ne!; că împotriva noastră s'au adunat toţi regii Amoreilor care locuiesc la munte".</span>
<span class="v-num v-7">7&nbsp;</span><span class="v JS10_7" data-id="JS10_7">Şi a plecat Iosua din Ghilgal, şi'mpreună cu el tot poporul războinic, fiece om puternic în tărie.</span>
<span class="v-num v-8">8&nbsp;</span><span class="v JS10_8" data-id="JS10_8">Şi a zis Domnul către Iosua: "Nu-ţi fie frică de ei, fiindcă Eu i-am dat în mâinile tale; nimeni dintre ei nu va rămâne'n faţa voastră".</span>
<span class="v-num v-9">9&nbsp;</span><span class="v JS10_9" data-id="JS10_9">Şi'n vremea aceea a sosit Iosua asupra lor pe neaşteptate, că toată noaptea făcuse drumul din Ghilgal.</span>
<span class="v-num v-10">10&nbsp;</span><span class="v JS10_10" data-id="JS10_10">Iar Domnul i-a lovit cu spaimă în faţa lui Israel; şi cu zdroabă mare i-a zdrobit Domnul la Gabaon. Şi i-au fugărit pe calea ce urcă spre Bet-Horon şi i-au bătut până la Azeca şi până la Macheda.</span>
<span class="v-num v-11">11&nbsp;</span><span class="v JS10_11" data-id="JS10_11">Şi'n timp ce ei fugeau din faţa fiilor lui Israel pe povârnişul Bet-Horon, Domnul a aruncat asupră-le pietre de grindină, din cer pân' la Azeca; şi mai mulţi au fost cei ucişi de grindină decât cei ucişi în bătălie de săbiile fiilor lui Israel.</span>
<span class="v-num v-12">12&nbsp;</span><span class="v JS10_12" data-id="JS10_12">Atunci Iosua a grăit către Domnul, în ziua în care Domnul i-a dat pe Amorei în puterea lui Israel, când i-a nimicit în Gabaon şi au fost zdrobiţi de dinaintea fiilor lui Israel. Şi a zis Iosua:"Să stea soarele deasupra Gabaonuluişi luna deasupra văii Aialonului !"</span>
<span class="v-num v-13">13&nbsp;</span><span class="v JS10_13" data-id="JS10_13">Şi soarele şi luna s'au oprit pe loc până când Domnul S'a răzbunat pe vrăjmaşii lor. Şi s'a oprit soarele în mijlocul cerului; şi nu s'a mişcat spre asfinţit până la sfârşitul unei zile.</span>
<span class="v-num v-14">14&nbsp;</span><span class="v JS10_14" data-id="JS10_14">Iar o zi ca aceea n'a mai fost nici înainte şi nici după, aşa ca Domnul să asculte de cuvântul omului; că s'a luptat Domnul de partea lui Israel.</span>
<span class="v-num v-15">15&nbsp;</span><span class="v JS10_15" data-id="JS10_15">Şi Iosua, şi tot Israelul împreună cu el, s'a întors în tabără la Ghilgal.</span>
<span class="v-num v-16">16&nbsp;</span><span class="v JS10_16" data-id="JS10_16">Iar aceşti cinci regi au fugit şi s'au ascuns în peştera din Macheda .</span>
<span class="v-num v-17">17&nbsp;</span><span class="v JS10_17" data-id="JS10_17">Iar lui Iosua i s'a spus: "Cei cinci regi au fost aflaţi ascunşi în peştera din Macheda".</span>
<span class="v-num v-18">18&nbsp;</span><span class="v JS10_18" data-id="JS10_18">Şi a zis Iosua: "Prăvăliţi pietre mari pe gura peşterii şi puneţi oameni să le păzească!</span>
<span class="v-num v-19">19&nbsp;</span><span class="v JS10_19" data-id="JS10_19">Iar voi nu staţi aici, ci goniţi-i din urmă pe duşmanii voştri şi loviţi partea lor de dinapoi şi să nu vă fie milă de ei şi nu-i lăsaţi să intre în cetăţile lor, căci Domnul, Dumnezeul nostru, i-a dat în mâinile noastre".</span>
<span class="v-num v-20">20&nbsp;</span><span class="v JS10_20" data-id="JS10_20">Şi a fost că atunci când Iosua şi fiii lui Israel au încetat să-i taie într'un măcel care i-a nimicit de istov, cei ce scăpaseră cu viaţă au fugit în cetăţi tari.</span>
<span class="v-num v-21">21&nbsp;</span><span class="v JS10_21" data-id="JS10_21">Şi'ntregul popor s'a întors cu sănătate la Iosua, în Macheda, şi limba nici unuia dintre fiii lui Israel n'a murmurat .</span>
<span class="v-num v-22">22&nbsp;</span><span class="v JS10_22" data-id="JS10_22">Şi a zis Iosua: "Deschideţi peştera şi scoateţi-i afară pe cei cinci regi!"</span>
<span class="v-num v-23">23&nbsp;</span><span class="v JS10_23" data-id="JS10_23">Şi i-au scos afară din peşteră pe cei cinci regi: regele Ierusalimului, regele Hebronului, regele Iarmutului, regele Lachişului şi regele Eglonului.</span>
<span class="v-num v-24">24&nbsp;</span><span class="v JS10_24" data-id="JS10_24">Şi după ce i-au scos în faţa lui Iosua, atunci Iosua a chemat laolaltă întregul Israel şi căpeteniile luptătoare care veniseră cu el, zicându-le: "Înaintaţi şi puneţi-vă picioarele pe grumajii lor!" Iar ei au venit şi şi-au pus picioarele pe grumajii lor .</span>
<span class="v-num v-25">25&nbsp;</span><span class="v JS10_25" data-id="JS10_25">Şi le-a zis Iosua: "Nu vă temeţi de ei şi nici să vă'nspăimântaţi! Îmbărbătaţi-vă şi întăriţi-vă, că aşa le va face Domnul tuturor vrăjmaşilor voştri, cu care voi vă veţi bate".</span>
<span class="v-num v-26">26&nbsp;</span><span class="v JS10_26" data-id="JS10_26">Şi Iosua i-a bătut şi i-a spânzurat de cinci copaci. Şi au stat spânzuraţi până seara.</span>
<span class="v-num v-27">27&nbsp;</span><span class="v JS10_27" data-id="JS10_27">Şi a fost că spre apusul soarelui, Iosua a poruncit şi i-au coborât de pe copaci şi i-au aruncat în peştera în care fugiseră şi au prăvălit pietre peste peşteră, aşa cum se vede şi astăzi .</span>
<span class="v-num v-28">28&nbsp;</span><span class="v JS10_28" data-id="JS10_28">Şi'n aceeaşi zi au cucerit Macheda, iar pe locuitori i-au trecut prin ascuţişul săbiei, şi de istov au nimicit tot ce era viu în ea; şi nimeni în ea n'a rămas care să fi scăpat cu viaţă sau cu fuga. Iar cu regele Machedei a făcut aşa cum făcuse şi cu regele Ierihonului.</span>
<span class="v-num v-29">29&nbsp;</span><span class="v JS10_29" data-id="JS10_29">Iar Iosua, şi tot Israelul cu el, au plecat din Macheda la Libna; şi au împresurat Libna.</span>
<span class="v-num v-30">30&nbsp;</span><span class="v JS10_30" data-id="JS10_30">Şi a dat-o Domnul în mâinile lui Israel; şi au luat-o, pe ea şi pe regele ei, iar pe locuitorii ei i-au trecut prin ascuţişul săbiei, precum şi tot ce era suflare în ea; nimeni n'a scăpat cu viaţă sau cu fuga; iar cu regele ei au făcut ceea ce făcuseră cu regele Ierihonului.</span>
<span class="v-num v-31">31&nbsp;</span><span class="v JS10_31" data-id="JS10_31">Iar Iosua, şi tot Israelul cu el, au plecat din Libna la Lachiş; şi a împresurat-o şi a pornit război asupră-i.</span>
<span class="v-num v-32">32&nbsp;</span><span class="v JS10_32" data-id="JS10_32">Iar Domnul a dat Lachişul în mâinile lui Israel; şi l-au luat în ziua următoare, iar pe locuitorii din el i-au trecut prin ascuţişul săbiei; şi au dărâmat cetatea, aşa cum făcuseră cu Libna.</span>
<span class="v-num v-33">33&nbsp;</span><span class="v JS10_33" data-id="JS10_33">Atunci Horam, regele Ghezerului, s'a ridicat în ajutorul Lachişului; iar Iosua l-a izbit cu ascuţişul săbiei, pe el şi poporul său, că dintre ei n'a rămas nici unul care să fi scăpat cu viaţă sau cu fuga.</span>
<span class="v-num v-34">34&nbsp;</span><span class="v JS10_34" data-id="JS10_34">Iar Iosua, şi tot Israelul cu el, au plecat din Lachiş la Eglon şi l-au împresurat şi au pornit război asupră-i; iar Domnul l-a dat în mâinile lui Israel;</span>
<span class="v-num v-35">35&nbsp;</span><span class="v JS10_35" data-id="JS10_35">şi în chiar ziua aceea l-au luat, iar pe locuitori i-au trecut prin ascuţişul săbiei; şi'n ziua aceea au ucis tot ce era viu în el, aşa cum făcuseră în Lachiş.</span>
<span class="v-num v-36">36&nbsp;</span><span class="v JS10_36" data-id="JS10_36">Iar Iosua, şi tot Israelul cu el, au plecat de la Eglon la Hebron şi l-au împresurat;</span>
<span class="v-num v-37">37&nbsp;</span><span class="v JS10_37" data-id="JS10_37">şi l-au luat şi l-au trecut prin ascuţişul săbiei, şi pe regele lui şi toate satele lui; şi n'a scăpat nimic din ceea ce era viu în el; precum făcuseră cu Eglonul, aşa au făcut şi cu el, nimicindu-l, pe el şi tot ce se afla în el.</span>
<span class="v-num v-38">38&nbsp;</span><span class="v JS10_38" data-id="JS10_38">Iar Iosua, şi tot Israelul cu el, s'au întors la Debir şi l-au împresurat;</span>
<span class="v-num v-39">39&nbsp;</span><span class="v JS10_39" data-id="JS10_39">şi l-au luat, pe el şi pe regele lui şi satele lui şi l-au trecut prin ascuţişul săbiei; şi l-au nimicit, şi tot ce era suflare în el; şi n'au lăsat în el pe nimeni care să fi scăpat cu viaţă; precum făcuseră cu Hebronul şi cu regele acestuia, aşa au făcut cu Debirul şi cu regele lui.</span>
<span class="v-num v-40">40&nbsp;</span><span class="v JS10_40" data-id="JS10_40">Şi a lovit Iosua tot pământul ţinutului muntos şi Neghebul şi ţinutul şes şi Asidotul şi pe regii lui; nimic din ele n'a rămas care să fi scăpat viu; şi de istov au nimicit tot ce era viu, aşa cum a poruncit Domnul, Dumnezeul lui Israel,</span>
<span class="v-num v-41">41&nbsp;</span><span class="v JS10_41" data-id="JS10_41">din Cadeş-Barnea până la Gaza şi tot ţinutul Goşen până la Gabaon.</span>
<span class="v-num v-42">42&nbsp;</span><span class="v JS10_42" data-id="JS10_42">Pe toţi regii acestora şi ţinuturile lor le-a lovit Iosua o dată pentru totdeauna, căci Domnul, Dumnezeul lui Israel, S'a luptat de partea lui Israel .</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JS9.html">&lt;</a>
<a class="home" href="index.html">=</a>
<a class="next" href="JS11.html">&gt;</a>
</div></div>
</body>
</html>