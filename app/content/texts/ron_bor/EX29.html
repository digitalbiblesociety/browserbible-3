<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEȘIREA 29 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EX.html">Biblia Ortodoxă Română Sinodală (2006)</a><a class="location" href="EX.html">IEȘIREA 29</a><a class="prev" href="EX28.html">&lt;</a>
<a class="home" href="index.html">=</a>
<a class="next" href="EX30.html">&gt;</a>
</div></div>
<div class="section chapter EX EX29 ron_bor ron " dir="ltr" lang="ro" data-id="EX29" data-nextid="EX30" data-previd="EX28">
<div class="c">29</div>
<div class="p">
<span class="v-num v-1">1&nbsp;</span><span class="v EX29_1" data-id="EX29_1">"Iată ce trebuie să săvârşeşti asupra lor, când îi vei sfinţi să-Mi fie preoţi: să iei un viţel din cireadă, doi berbeci fără meteahnă,</span>
<span class="v-num v-2">2&nbsp;</span><span class="v EX29_2" data-id="EX29_2">Pâini nedospite, azime frământate cu untdelemn şi turte nedospite, unse cu untdelemn. Acestea să le faci din făină de grâu aleasă.</span>
<span class="v-num v-3">3&nbsp;</span><span class="v EX29_3" data-id="EX29_3">Să le pui într-un paner şi să le aduci în paner la cortul adunării o dată cu viţelul şi cu berbecii.</span>
<span class="v-num v-4">4&nbsp;</span><span class="v EX29_4" data-id="EX29_4">Apoi să aduci pe Aaron şi pe fiii lui la intrarea cortului adunării şi să-i speli cu apă.</span>
<span class="v-num v-5">5&nbsp;</span><span class="v EX29_5" data-id="EX29_5">Şi, luând veşmintele sfinte, să îmbraci pe Aaron, fratele tău, cu hitonul şi cu meilul, cu efodul şi cu hoşenul, şi să-l încingi peste efod;</span>
<span class="v-num v-6">6&nbsp;</span><span class="v EX29_6" data-id="EX29_6">Să-i pui pe cap mitra, iar la mitră să prinzi diadema sfinţeniei.</span>
<span class="v-num v-7">7&nbsp;</span><span class="v EX29_7" data-id="EX29_7">Apoi să iei untdelemn de ungere şi să-i torni pe cap şi să-l ungi.</span>
<span class="v-num v-8">8&nbsp;</span><span class="v EX29_8" data-id="EX29_8">După aceea să aduci şi pe fiii lui şi să-i îmbraci cu hitoane;</span>
<span class="v-num v-9">9&nbsp;</span><span class="v EX29_9" data-id="EX29_9">Să-i încingi cu brâie şi să le pui turbanele; şi-Mi vor fi preoţi în veac. Aşa vei sfinţi tu pe Aaron şi pe fiii lui.</span>
<span class="v-num v-10">10&nbsp;</span><span class="v EX29_10" data-id="EX29_10">Să aduci apoi viţelul înaintea cortului adunării şi să-şi pună Aaron şi fiii lui mâinile pe capul viţelului, înaintea Domnului, la uşa cortului adunării.</span>
<span class="v-num v-11">11&nbsp;</span><span class="v EX29_11" data-id="EX29_11">Să junghii viţelul înaintea Domnului, la uşa cortului adunării.</span>
<span class="v-num v-12">12&nbsp;</span><span class="v EX29_12" data-id="EX29_12">Să iei din sângele viţelului şi să pui cu degetul tău pe coarnele jertfelnicului, iar celălalt sânge să-l torni tot la temelia jertfelnicului.</span>
<span class="v-num v-13">13&nbsp;</span><span class="v EX29_13" data-id="EX29_13">Apoi să iei toată grăsimea cea de pe măruntaie, seul de pe ficat, amândoi rărunchii şi grăsimea de pe ei şi să le arzi pe jertfelnic.</span>
<span class="v-num v-14">14&nbsp;</span><span class="v EX29_14" data-id="EX29_14">Iar carnea viţelului, pielea lui şi necurăţeniile lui să le arzi cu foc afară din tabără. Căci e jertfă pentru păcat.</span>
<span class="v-num v-15">15&nbsp;</span><span class="v EX29_15" data-id="EX29_15">După aceea să iei un berbec şi să-şi pună Aaron şi fiii lui mâinile pe capul berbecului;</span>
<span class="v-num v-16">16&nbsp;</span><span class="v EX29_16" data-id="EX29_16">Să junghii berbecul şi, luând sângele lui, să stropeşti jertfelnicul de jur împrejur.</span>
<span class="v-num v-17">17&nbsp;</span><span class="v EX29_17" data-id="EX29_17">Să tai apoi berbecul în bucăţi, să speli cu apă măruntaiele şi picioarele şi să le pui pe bucăţi lângă căpăţâna lui.</span>
<span class="v-num v-18">18&nbsp;</span><span class="v EX29_18" data-id="EX29_18">Şi să arzi berbecul tot pe jertfelnic. Aceasta este ardere de tot Domnului, jertfă Domnului, mireasmă plăcută înaintea Lui.</span>
<span class="v-num v-19">19&nbsp;</span><span class="v EX29_19" data-id="EX29_19">Să iei şi celălalt berbec, să-şi pună Aaron şi fiii lui mâinile pe capul berbecului şi să-l junghii;</span>
<span class="v-num v-20">20&nbsp;</span><span class="v EX29_20" data-id="EX29_20">Să iei din sângele lui şi să pui pe vârful urechii drepte a lui Aaron, pe vârful degetului mare al mâinii drepte, pe vârful degetului mare al piciorului drept şi pe vârful urechilor drepte ale fiilor lui şi pe vârful degetelor mari ale mâinilor drepte ale lor şi pe vârful degetelor mari ale picioarelor drepte ale lor. Şi să stropeşti cu sânge jertfelnicul pe toate părţile.</span>
<span class="v-num v-21">21&nbsp;</span><span class="v EX29_21" data-id="EX29_21">Să iei din sângele de pe jertfelnic şi din untdelemnul de ungere şi să stropeşti asupra lui Aaron şi asupra veşmintelor lui, asupra fiilor lui şi asupra veşmintelor fiilor lui, şi se va sfinţi el şi veşmintele lui, fiii lui şi veşmintele fiilor lui. Iar celălalt sânge al berbecului să-l torni lângă altar împrejur.</span>
<span class="v-num v-22">22&nbsp;</span><span class="v EX29_22" data-id="EX29_22">Apoi să iei din berbec grăsimea şi coada lui, grăsimea ce acoperă măruntaiele, seul de pe ficat, amândoi rărunchii şi grăsimea de pe ei şi şoldul drept; pentru că acesta este berbecul pentru sfinţirea în preot;</span>
<span class="v-num v-23">23&nbsp;</span><span class="v EX29_23" data-id="EX29_23">Să mai iei o pâine, din cele cu untdelemn, o turtă cu untdelemn şi o azimă din panerul ce este pus înaintea Domnului;</span>
<span class="v-num v-24">24&nbsp;</span><span class="v EX29_24" data-id="EX29_24">Să le pui toate pe braţele lui Aaron şi pe braţele fiilor lui, ca să le aducă, legănându-le, înaintea Domnului.</span>
<span class="v-num v-25">25&nbsp;</span><span class="v EX29_25" data-id="EX29_25">Apoi să iei acestea din mâinile lor şi să le arzi pe jertfelnic, ardere de tot, spre bună mireasmă înaintea Domnului; aceasta este jertfă Domnului.</span>
<span class="v-num v-26">26&nbsp;</span><span class="v EX29_26" data-id="EX29_26">Să iei pieptul berbecului, care este pentru sfinţirea lui Aaron, şi să-l duci înaintea Domnului legănându-l; aceasta va fi partea ta.</span>
<span class="v-num v-27">27&nbsp;</span><span class="v EX29_27" data-id="EX29_27">Să sfinţeşti pieptul legănat şi spata legănată, care au fost ridicate înaintea Domnului, din berbecul cel pentru sfinţirea lui Aaron şi a fiilor lui.</span>
<span class="v-num v-28">28&nbsp;</span><span class="v EX29_28" data-id="EX29_28">Şi acestea să fie prin lege veşnică pentru Aaron şi fiii lui din cele ce aduc fiii lui Israel, căci acesta e dar ridicat din cele ce vor aduce fiii lui Israel ca jertfă de pace, darul ridicat Domnului.</span>
<span class="v-num v-29">29&nbsp;</span><span class="v EX29_29" data-id="EX29_29">Veşmintele sfinte cele pentru Aaron să fie, după el, ale fiilor săi, şi să fie unşi şi sfinţiţi, îmbrăcaţi cu ele.</span>
<span class="v-num v-30">30&nbsp;</span><span class="v EX29_30" data-id="EX29_30">Marele preot dintre fiii lui, care-i va urma şi care va intra în cortul adunării, ca să slujească în locul cel sfânt, se va îmbrăca cu ele şapte zile.</span>
<span class="v-num v-31">31&nbsp;</span><span class="v EX29_31" data-id="EX29_31">Să iei apoi berbecul cel pentru sfinţire şi să fierbi carnea lui în locul cel sfânt;</span>
<span class="v-num v-32">32&nbsp;</span><span class="v EX29_32" data-id="EX29_32">Şi să mănânce Aaron şi fiii lui carnea berbecului acestuia şi pâinile cele din paner, la uşa cortului adunării,</span>
<span class="v-num v-33">33&nbsp;</span><span class="v EX29_33" data-id="EX29_33">Că prin aceasta s-a făcut curăţirea lor pentru a fi sfinţiţi şi pentru a li se încredinţa preoţia; nimeni altul să nu mănânce, că sunt sfinţite.</span>
<span class="v-num v-34">34&nbsp;</span><span class="v EX29_34" data-id="EX29_34">Iar de va rămâne din această carne de sfinţire şi din pâini pe a doua zi, să arzi rămăşiţele cu foc şi să nu se mănânce, că este lucru sfinţit.</span>
<span class="v-num v-35">35&nbsp;</span><span class="v EX29_35" data-id="EX29_35">Deci aşa să faci cu Aaron şi cu fiii lui, după cum ti-am poruncit: şapte zile să tină sfinţirea lor.</span>
<span class="v-num v-36">36&nbsp;</span><span class="v EX29_36" data-id="EX29_36">Viţelul cel de jertfă pentru păcat să-l aduci în fiecare zi pentru curăţire; jertfa pentru păcat s-o săvârşeşti pe jertfelnic pentru curăţirea lui şi să-l ungi pentru sfinţirea lui.</span>
<span class="v-num v-37">37&nbsp;</span><span class="v EX29_37" data-id="EX29_37">Şapte zile să cureţi astfel jertfelnicul şi să-l sfinţeşti şi va fi jertfelnicul sfinţenie mare; tot ce se va atinge de el se va sfinţi.</span>
<span class="v-num v-38">38&nbsp;</span><span class="v EX29_38" data-id="EX29_38">Iată ce vei aduce tu pe jertfelnic: doi miei de un an fără meteahnă vei aduce în fiecare zi, jertfă necontenită:</span>
<span class="v-num v-39">39&nbsp;</span><span class="v EX29_39" data-id="EX29_39">Un miel să-l aduci dimineaţa şi celălalt miel să-l aduci seara.</span>
<span class="v-num v-40">40&nbsp;</span><span class="v EX29_40" data-id="EX29_40">A zecea parte dintr-o efă de făină de grâu, frământată cu a patra parte dintr-un hin de untdelemn curat, iar pentru turnare, a patra parte de hin de vin, pentru un miel.</span>
<span class="v-num v-41">41&nbsp;</span><span class="v EX29_41" data-id="EX29_41">Al doilea miel să-l aduci seara cu dar de făină, ca şi pe cel de dimineaţă, şi cu aceeaşi turnare de vin; să-l aduci jertfă Domnului întru miros cu bună mireasmă.</span>
<span class="v-num v-42">42&nbsp;</span><span class="v EX29_42" data-id="EX29_42">Aceasta va fi jertfă necontenită în neamul vostru, la uşile cortului mărturiei, unde Mă voi arăta pe Mine Însumi vouă ca să grăiesc cu tine.</span>
<span class="v-num v-43">43&nbsp;</span><span class="v EX29_43" data-id="EX29_43">Acolo Mă voi pogorî Eu Însumi la fiii lui Israel şi se va sfinţi locul acesta de slava Mea.</span>
<span class="v-num v-44">44&nbsp;</span><span class="v EX29_44" data-id="EX29_44">Voi sfinţi cortul adunării şi jertfelnicul; pe Aaron şi pe fiii lui de asemenea îi voi sfinţi, ca să-Mi fie preoţi.</span>
<span class="v-num v-45">45&nbsp;</span><span class="v EX29_45" data-id="EX29_45">Şi voi locui în mijlocul fiilor lui Israel şi le voi fi Dumnezeu;</span>
<span class="v-num v-46">46&nbsp;</span><span class="v EX29_46" data-id="EX29_46">Şi vor cunoaşte că Eu, Domnul, sunt Dumnezeul lor, Cel ce i-am scos din pământul Egiptului, ca să locuiesc în mijlocul lor şi să le fiu Dumnezeu!"</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EX28.html">&lt;</a>
<a class="home" href="index.html">=</a>
<a class="next" href="EX30.html">&gt;</a>
</div></div>
</body>
</html>