<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA JUDECĂTORILOR 4 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JG.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="JG.html">CARTEA JUDECĂTORILOR 4</a><a class="prev" href="JG3.html">&lt;</a>
<a class="home" href="index.html">=</a>
<a class="next" href="JG5.html">&gt;</a>
</div></div>
<div class="section chapter JG JG4 ron_roa ron " dir="ltr" lang="ron" data-id="JG4" data-nextid="JG5" data-previd="JG3">
<div class="c">4</div>
<div class="p">
<span class="v-num v-1">1&nbsp;</span><span class="v JG4_1" data-id="JG4_1">Dar fiii lui Israel s'au ţinut în a face răul în faţa Domnului; Aod însă murise.</span>
<span class="v-num v-2">2&nbsp;</span><span class="v JG4_2" data-id="JG4_2">Şi Domnul i-a dat în mâna lui Iabin, regele Canaanului, care domnea în Haţor; iar căpetenia oastei lui era Sisera, care locuia în Haroşet-Goim.</span>
<span class="v-num v-3">3&nbsp;</span><span class="v JG4_3" data-id="JG4_3">Fiii lui Israel au strigat către Domnul; fiindcă acela avea nouă sute de care ferecate şi cu mare străşnicie i-a asuprit pe fiii lui Israel vreme de douăzeci de ani.</span>
<span class="v-num v-4">4&nbsp;</span><span class="v JG4_4" data-id="JG4_4">Şi Debora, o proorociţă, soţia lui Lapidot - ea era judecător în Israel la vremea aceea.</span>
<span class="v-num v-5">5&nbsp;</span><span class="v JG4_5" data-id="JG4_5">Şi ea locuia sub palmierul Deborei, între Rama şi Betel, în muntele lui Efraim; la ea veneau fiii lui Israel să se judece.</span>
<span class="v-num v-6">6&nbsp;</span><span class="v JG4_6" data-id="JG4_6">Şi Debora a trimis şi l-a chemat pe Barac, fiul lui Abinoam, din Chedeşul Neftalimului, şi i-a zis: "Oare nu ţie ţi-a poruncit Domnul, Dumnezeul lui Israel, să te duci în muntele Tabor şi să iei cu tine zece mii de bărbaţi dintre fiii lui Neftali şi dintre fiii lui Zabulon?...</span>
<span class="v-num v-7">7&nbsp;</span><span class="v JG4_7" data-id="JG4_7">Iar Eu îl voi aduce la tine, la pârâul Chişon, pe Sisera, căpetenia oştirii lui Iabin, şi carele lui şi gloatele lui, şi ţi-l voi da în mână".</span>
<span class="v-num v-8">8&nbsp;</span><span class="v JG4_8" data-id="JG4_8">Şi i-a zis Barac: "Dacă tu vei veni împreună cu mine, mă voi duce; dar dacă nu vei merge, nu mă voi duce; fiindcă eu nu cunosc ziua în care Domnul îi va deschide îngerului Său un drum alături de mine".</span>
<span class="v-num v-9">9&nbsp;</span><span class="v JG4_9" data-id="JG4_9">Iar Debora a zis către el: "Negreşit, voi merge împreună cu tine, dar să ştii că nu a ta va fi biruinţa pe calea pe care mergi, căci în mână de femeie îl va da Domnul pe Sisera". Şi s'a ridicat Debora şi a mers împreună cu Barac la Chedeş.</span>
<span class="v-num v-10">10&nbsp;</span><span class="v JG4_10" data-id="JG4_10">Şi Barac i-a chemat pe Zabulon şi pe Neftali la Chedeş; şi i-au venit la picioare zece mii de bărbaţi; iar Debora a mers cu el.</span>
<span class="v-num v-11">11&nbsp;</span><span class="v JG4_11" data-id="JG4_11">Dar Heber Cheneul s'a despărţit de fiii lui Hobab, socrul lui Moise, şi şi-a întins cortul la stejarul Ţaanaim, aproape de Chedeş.</span>
<span class="v-num v-12">12&nbsp;</span><span class="v JG4_12" data-id="JG4_12">Atunci i s'a spus lui Sisera că Barac, fiul lui Abinoam, s'a suit în muntele Tabor.</span>
<span class="v-num v-13">13&nbsp;</span><span class="v JG4_13" data-id="JG4_13">Iar Sisera a chemat toate carele sale - nouă sute de care ferecate - şi tot poporul pe care-l avea, de la Haroşet-Goim la pârâul Chişon.</span>
<span class="v-num v-14">14&nbsp;</span><span class="v JG4_14" data-id="JG4_14">Iar Debora a zis către Barac: "Scoală-te, căci aceasta e ziua în care Domnul l-a dat pe Sisera în mâna ta, fiindcă Domnul va merge înaintea ta". Iar Barac s'a coborât din muntele Tabor; şi cu el, cei zece mii de bărbaţi.</span>
<span class="v-num v-15">15&nbsp;</span><span class="v JG4_15" data-id="JG4_15">Atunci Domnul l-a îngrozit pe Sisera - cu toate carele lui şi cu toată oştirea lui - în faţa ascuţişului săbiei cu care îl întâmpina Barac; şi a sărit Sisera din carul său şi fugea cu picioarele.</span>
<span class="v-num v-16">16&nbsp;</span><span class="v JG4_16" data-id="JG4_16">Iar Barac i-a fugărit carele şi oştirea până la Haroşet-Goim; şi toată oştirea lui Sisera a căzut sub ascuţişul săbiei şi nimeni n'a rămas.</span>
<span class="v-num v-17">17&nbsp;</span><span class="v JG4_17" data-id="JG4_17">Iar Sisera a fugit cu picioarele până la cortul Iaelei, femeia lui Heber Cheneul - căci între Iabin, regele Haţorului, şi casa lui Heber Cheneul era pace.</span>
<span class="v-num v-18">18&nbsp;</span><span class="v JG4_18" data-id="JG4_18">Iar Iaela i-a ieşit înainte lui Sisera şi i-a zis: "Abate-te, domnul meu, abate-te la mine, nu-ţi fie teamă!" Iar el s'a abătut la ea, în cort; şi ea l-a acoperit cu o mantie de-a ei.</span>
<span class="v-num v-19">19&nbsp;</span><span class="v JG4_19" data-id="JG4_19">Şi i-a zis Sisera: "Dă-mi puţină apă să beau, că sunt însetat!" Iar ea a destupat un burduf cu lapte şi i-a dat să bea şi l-a acoperit.</span>
<span class="v-num v-20">20&nbsp;</span><span class="v JG4_20" data-id="JG4_20">Sisera i-a zis: "Stai în uşa cortului, şi dacă va veni cineva la tine şi te va întreba: - Este vreun om aici?, tu să-i spui: - Nu este!"</span>
<span class="v-num v-21">21&nbsp;</span><span class="v JG4_21" data-id="JG4_21">Atunci Iaela, femeia lui Heber, a luat un ţăruş de la cort şi a luat şi un mai în mână şi a intrat la el, tiptil; şi i-a pus ţăruşul pe tâmplă şi l-a izbit cu maiul şi i-a străpuns creierii până'n pământ; iar el a leşinat şi s'a întunecat şi a murit.</span>
<span class="v-num v-22">22&nbsp;</span><span class="v JG4_22" data-id="JG4_22">Şi, iată, Barac îl urmărea pe Sisera; iar Iaela i-a ieşit înainte şi i-a zis: "Vino, şi ţi-l voi arăta pe bărbatul pe care-l cauţi!" Şi a intrat cu ea: şi, iată, Sisera zăcea mort, cu ţăruşul înfipt în tâmplă.</span>
<span class="v-num v-23">23&nbsp;</span><span class="v JG4_23" data-id="JG4_23">Aşa l-a umilit Dumnezeu în ziua aceea pe Iabin, regele Canaanului, în faţa fiilor lui Israel.</span>
<span class="v-num v-24">24&nbsp;</span><span class="v JG4_24" data-id="JG4_24">Şi mâna fiilor lui Israel a înaintat din ce în ce mai mult împotriva lui Iabin, regele Canaanului, până ce l-a nimicit.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JG3.html">&lt;</a>
<a class="home" href="index.html">=</a>
<a class="next" href="JG5.html">&gt;</a>
</div></div>
</body>
</html>