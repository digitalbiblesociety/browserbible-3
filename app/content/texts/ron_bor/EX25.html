<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEȘIREA 25 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EX.html">Biblia Ortodoxă Română Sinodală (2006)</a><a class="location" href="EX.html">IEȘIREA 25</a><a class="prev" href="EX24.html">&lt;</a>
<a class="home" href="index.html">=</a>
<a class="next" href="EX26.html">&gt;</a>
</div></div>
<div class="section chapter EX EX25 ron_bor ron " dir="ltr" lang="ron" data-id="EX25" data-nextid="EX26" data-previd="EX24">
<div class="c">25</div>
<div class="p">
<span class="v-num v-1">1&nbsp;</span><span class="v EX25_1" data-id="EX25_1">Atunci a grăit Dumnezeu cu Moise şi a zis:</span>
<span class="v-num v-2">2&nbsp;</span><span class="v EX25_2" data-id="EX25_2">"Spune fiilor lui Israel să-Mi aducă prinoase: de la tot omul, pe care-l lasă inima să dea, să primeşti prinoase pentru Mine.</span>
<span class="v-num v-3">3&nbsp;</span><span class="v EX25_3" data-id="EX25_3">Iar prinoasele ce vei primi de la ei sunt acestea: aur, argint şi aramă;</span>
<span class="v-num v-4">4&nbsp;</span><span class="v EX25_4" data-id="EX25_4">Mătase violetă, purpurie şi stacojie, în şi păr de capră.</span>
<span class="v-num v-5">5&nbsp;</span><span class="v EX25_5" data-id="EX25_5">Piei de berbec vopsite roşu, piei de viţel de mare şi lemn de salcâm;</span>
<span class="v-num v-6">6&nbsp;</span><span class="v EX25_6" data-id="EX25_6">Untdelemn pentru candele, aromate pentru mirul de uns şi pentru miresmele de tămâiere;</span>
<span class="v-num v-7">7&nbsp;</span><span class="v EX25_7" data-id="EX25_7">Piatră de sardiu şi pietre de pus la efod şi la hoşen.</span>
<span class="v-num v-8">8&nbsp;</span><span class="v EX25_8" data-id="EX25_8">Din acestea să-Mi faci locaş sfânt şi voi locui în mijlocul lor.</span>
<span class="v-num v-9">9&nbsp;</span><span class="v EX25_9" data-id="EX25_9">Cortul şi toate vasele şi obiectele lui să le faci după modelul ce-ţi voi arăta Eu; aşa să le faci!</span>
<span class="v-num v-10">10&nbsp;</span><span class="v EX25_10" data-id="EX25_10">Chivotul legii să-l faci din lemn de salcâm: lung de doi coţi şi jumătate, larg de un cot şi jumătate şi înalt de un cot şi jumătate.</span>
<span class="v-num v-11">11&nbsp;</span><span class="v EX25_11" data-id="EX25_11">Să-l fereci cu aur curat, şi pe dinăuntru şi pe din afară. Sus, împrejurul lui, să-i faci cunună împletită de aur.</span>
<span class="v-num v-12">12&nbsp;</span><span class="v EX25_12" data-id="EX25_12">Apoi să torni pentru el patru inele de aur şi să le prinzi în cele patru colţuri de jos ale lui: două inele pe o latură şi două inele pe cealaltă latură.</span>
<span class="v-num v-13">13&nbsp;</span><span class="v EX25_13" data-id="EX25_13">Să faci pârghii din lemn de salcâm şi să le îmbraci cu aur.</span>
<span class="v-num v-14">14&nbsp;</span><span class="v EX25_14" data-id="EX25_14">Şi să vâri pârghiile prin inelele de pe laturile chivotului, încât cu ajutorul lor să se poarte chivotul.</span>
<span class="v-num v-15">15&nbsp;</span><span class="v EX25_15" data-id="EX25_15">Pârghiile să fie necontenit în inelele chivotului.</span>
<span class="v-num v-16">16&nbsp;</span><span class="v EX25_16" data-id="EX25_16">Iar în chivot să pui legea, pe care ji-o voi da.</span>
<span class="v-num v-17">17&nbsp;</span><span class="v EX25_17" data-id="EX25_17">Să faci şi capac la chivot, de aur curat, lung de doi coţi şi jumătate, şi lat de un cot şi jumătate.</span>
<span class="v-num v-18">18&nbsp;</span><span class="v EX25_18" data-id="EX25_18">Apoi să faci doi heruvimi de aur; şi să-i faci ca dintr-o bucată, ca şi cum ar răsări din cele două capete ale capacului;</span>
<span class="v-num v-19">19&nbsp;</span><span class="v EX25_19" data-id="EX25_19">Să pui un heruvim la un capăt şi un heruvim la celălalt capăt al capacului.</span>
<span class="v-num v-20">20&nbsp;</span><span class="v EX25_20" data-id="EX25_20">şi heruvimii să-i faci ca şi cum ar ieşi din capac. Heruvimii aceştia să fie cu aripile întinse pe deasupra capacului, acoperind cu aripile lor capacul, iar feţele să şi le aibă unul spre altul; spre capac să fie feţele heruvimilor.</span>
<span class="v-num v-21">21&nbsp;</span><span class="v EX25_21" data-id="EX25_21">Apoi să pui acest capac deasupra la chivot, iar în chivot să pui legea ce îţi voi da.</span>
<span class="v-num v-22">22&nbsp;</span><span class="v EX25_22" data-id="EX25_22">Acolo, între cei doi heruvimi de deasupra chivotului legii, Mă voi descoperi ţie şi îţi voi grăi de toate, câte am a porunci prin tine fiilor lui Israel.</span>
<span class="v-num v-23">23&nbsp;</span><span class="v EX25_23" data-id="EX25_23">Să faci apoi masă din lemn de salcâm: lungă de doi coţi, lată de un cot, înaltă de un cot şi jumătate.</span>
<span class="v-num v-24">24&nbsp;</span><span class="v EX25_24" data-id="EX25_24">S-o îmbraci cu aur curat şi să-i faci împrejur cunună de aur, împletită.</span>
<span class="v-num v-25">25&nbsp;</span><span class="v EX25_25" data-id="EX25_25">Să mai faci împrejurul ei pervaz înalt de o palmă şi împrejurul pervazului să faci cunună de aur.</span>
<span class="v-num v-26">26&nbsp;</span><span class="v EX25_26" data-id="EX25_26">Să mai faci patru inele de aur şi să prinzi cele patru inele sub cunună, în cele patru colţuri de la picioarele mesei.</span>
<span class="v-num v-27">27&nbsp;</span><span class="v EX25_27" data-id="EX25_27">Inelele să fie în pervaz ca nişte torţi pentru pârghii, ca să se poarte cu ele masa.</span>
<span class="v-num v-28">28&nbsp;</span><span class="v EX25_28" data-id="EX25_28">Iar pârghiile să le faci din lemn de salcâm, să le fereci cu aur curat şi cu ele se va purta masa.</span>
<span class="v-num v-29">29&nbsp;</span><span class="v EX25_29" data-id="EX25_29">Apoi să faci pentru ea talere, cădelniţe, pahare şi cupe, ca să torni cu ele; acestea să le faci din aur curat.</span>
<span class="v-num v-30">30&nbsp;</span><span class="v EX25_30" data-id="EX25_30">Iar pe masă să pui pâinile punerii înainte, care se vor afla pururea înaintea Mea.</span>
<span class="v-num v-31">31&nbsp;</span><span class="v EX25_31" data-id="EX25_31">Să faci sfeşnic din aur curat. Sfeşnicul să-l faci bătut din ciocan: fusul, braţele, cupele, nodurile şi florile lui să fie dintr-o bucată.</span>
<span class="v-num v-32">32&nbsp;</span><span class="v EX25_32" data-id="EX25_32">Şase braţe să iasă pe cele două laturi ale lui: trei braţe ale sfeşnicului să fie pe o latură a lui şi trei braţe ale sfeşnicului să fie pe cealaltă latură.</span>
<span class="v-num v-33">33&nbsp;</span><span class="v EX25_33" data-id="EX25_33">El va avea la un braţ trei cupe în forma florii de migdal, cu nodurile şi florile lor, şi la alt braţ va avea trei cupe în forma florii de migdal, cu nodurile şi florile lor. Aşa vor avea toate cele şase braţe, ce ies din fusul sfeşnicului.</span>
<span class="v-num v-34">34&nbsp;</span><span class="v EX25_34" data-id="EX25_34">Iar pe fusul sfeşnicului să fie patru cupe în forma florii de migdal, cu nodurile şi florile lor:</span>
<span class="v-num v-35">35&nbsp;</span><span class="v EX25_35" data-id="EX25_35">Un nod sub două braţe, un alt nod sub alte două braţe şi un al treilea nod sub cele din urmă două braţe, iar în vârful fusului sfeşnicului să fie încă o cupă în forma florii de migdal cu nodul şi floarea ei.</span>
<span class="v-num v-36">36&nbsp;</span><span class="v EX25_36" data-id="EX25_36">Nodurile şi ramurile acestea să fie dintr-o bucată cu sfeşnicul. El trebuie să fie lucrat tot cu ciocanul, dintr-o singură bucată de aur curat.</span>
<span class="v-num v-37">37&nbsp;</span><span class="v EX25_37" data-id="EX25_37">Să-i faci şapte candele şi să pui în el candelele acestea, ca să lumineze latura din faţa lui.</span>
<span class="v-num v-38">38&nbsp;</span><span class="v EX25_38" data-id="EX25_38">Să-i faci mucări şi tăviţe de aur curat.</span>
<span class="v-num v-39">39&nbsp;</span><span class="v EX25_39" data-id="EX25_39">Dintr-un talant de aur curat să se facă toate obiectele acestea.</span>
<span class="v-num v-40">40&nbsp;</span><span class="v EX25_40" data-id="EX25_40">Vezi să faci acestea toate după modelul ce ţi s-a arătat în munte".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EX24.html">&lt;</a>
<a class="home" href="index.html">=</a>
<a class="next" href="EX26.html">&gt;</a>
</div></div>
</body>
</html>