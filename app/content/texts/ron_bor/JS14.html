<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOSUA NAVI 14 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JS.html">Biblia Ortodoxă Română Sinodală (2006)</a><a class="location" href="JS.html">CARTEA LUI IOSUA NAVI 14</a><a class="prev" href="JS13.html">&lt;</a>
<a class="home" href="index.html">=</a>
<a class="next" href="JS15.html">&gt;</a>
</div></div>
<div class="section chapter JS JS14 ron_bor ron " dir="ltr" lang="ron" data-id="JS14" data-nextid="JS15" data-previd="JS13">
<div class="c">14</div>
<div class="p">
<span class="v-num v-1">1&nbsp;</span><span class="v JS14_1" data-id="JS14_1">Iată ce moştenire au primit fiii lui Israel în ţara Canaan, pe care le-au împărţit-o prin sorţi preotul Eleazar şi Iosua, fiul lui Navi, şi căpeteniile de familii ale seminţiilor fiilor lui Israel.</span>
<span class="v-num v-2">2&nbsp;</span><span class="v JS14_2" data-id="JS14_2">Moştenirea aceasta au împărţit-o prin sorţi cum poruncise Domnul prin Moise, la cele nouă seminţii şi la jumătate din seminţia lui Manase;</span>
<span class="v-num v-3">3&nbsp;</span><span class="v JS14_3" data-id="JS14_3">Căci la două seminţii şi la jumătate din seminţia lui Manase le dăduse Moise parte peste Iordan. Iar leviţilor nu le-a dat moştenire între ei;</span>
<span class="v-num v-4">4&nbsp;</span><span class="v JS14_4" data-id="JS14_4">Căci din fiii lui Iosif se ridicaseră două seminţii: a lui Manase şi a lui Efraim; de aceea nu s-a dat leviţilor parte de pământ, ci numai cetăţi pentru locuit cu împrejurimile lor, pentru vitele şi pentru turmele lor.</span>
<span class="v-num v-5">5&nbsp;</span><span class="v JS14_5" data-id="JS14_5">Cum poruncise Domnul prin Moise, aşa au şi făcut fiii lui Israel, când au împărţit ţara.</span>
<span class="v-num v-6">6&nbsp;</span><span class="v JS14_6" data-id="JS14_6">Atunci au venit fiii lui Iuda la Iosua în Ghilgal şi a zis către el Caleb, fiul lui Iefone Chenezeul: "Tu ştii ce a zis Domnul către Moise, omul lui Dumnezeu, pentru mine şi pentru tine, la Cadeş-Barnea.</span>
<span class="v-num v-7">7&nbsp;</span><span class="v JS14_7" data-id="JS14_7">Eu eram de patruzeci de ani, când Moise, sluga lui Dumnezeu, m-a trimis din Cadeş-Barnea să iscodesc ţara şi eu i-am adus răspuns după dorinţa lui.</span>
<span class="v-num v-8">8&nbsp;</span><span class="v JS14_8" data-id="JS14_8">Fraţii mei, care fuseseră cu mine, au umplut de spaimă inima poporului, iar eu am urmat hotărât Domnului Dumnezeului meu.</span>
<span class="v-num v-9">9&nbsp;</span><span class="v JS14_9" data-id="JS14_9">Şi s-a jurat Moise în ziua aceea şi a zis: "Pământul pe unde a călcat piciorul tău va fi moştenirea ta şi a copiilor tăi pe veci, că tu ai urmat hotărât Domnului Dumnezeului nostru".</span>
<span class="v-num v-10">10&nbsp;</span><span class="v JS14_10" data-id="JS14_10">Şi iată Domnul m-a ţinut viu cum a zis. Au trecut acum patruzeci şi cinei de ani de când a spus Domnul lui Moise cuvântul acesta şi Israel umbla prin pustiu; şi iată acum am optzeci şi cinci de ani</span>
<span class="v-num v-11">11&nbsp;</span><span class="v JS14_11" data-id="JS14_11">Şi sunt încă tare, ca şi atunci când m-a trimis Moise; câtă putere aveam atunci, tot atâta am şi acum, ca să ies şi să intru în luptă.</span>
<span class="v-num v-12">12&nbsp;</span><span class="v JS14_12" data-id="JS14_12">Aşadar îţi cer muntele acesta, de care a vorbit Domnul în ziua aceea; căci tu ai auzit în ziua aceea cuvântul acesta acolo. Acum acolo sunt fiii lui Enac, care au cetăţi mari şi tari, dar de va fi Domnul cu mine, îi voi izgoni, cum mi-a zis Domnul".</span>
<span class="v-num v-13">13&nbsp;</span><span class="v JS14_13" data-id="JS14_13">Şi l-a binecuvântat Iosua şi a dat Hebronul moştenire lui Caleb, fiul lui Iefone Chenezeul.</span>
<span class="v-num v-14">14&nbsp;</span><span class="v JS14_14" data-id="JS14_14">De aceea a ajuns Hebronul moşia lui Caleb, fiul lui Iefone, până în ziua de azi, pentru că el a urmat întocmai porunca Domnului Dumnezeului lui Israel.</span>
<span class="v-num v-15">15&nbsp;</span><span class="v JS14_15" data-id="JS14_15">Mai înainte Hebronul se numea Chiriat-Arba, capitala fiilor lui Enac. După aceea s-a liniştit ţara de război.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JS13.html">&lt;</a>
<a class="home" href="index.html">=</a>
<a class="next" href="JS15.html">&gt;</a>
</div></div>
</body>
</html>