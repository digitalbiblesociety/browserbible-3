<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A DOUA PARALIPOMENA 20 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="R2.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="R2.html">CARTEA A DOUA PARALIPOMENA 20</a><a class="prev" href="R219.html">&lt;</a>
<a class="home" href="index.html">=</a>
<a class="next" href="R221.html">&gt;</a>
</div></div>
<div class="section chapter R2 R220 ron_roa ron " dir="ltr" lang="ron" data-id="R220" data-nextid="R221" data-previd="R219">
<div class="c">20</div>
<div class="p">
<span class="v-num v-1">1&nbsp;</span><span class="v R220_1" data-id="R220_1">După aceasta, fiii lui Moab şi fiii lui Amon - şi, cu ei, o seamă de Edomiţi - au venit cu război împotriva lui Iosafat.</span>
<span class="v-num v-2">2&nbsp;</span><span class="v R220_2" data-id="R220_2">Şi dacă au venit, i s'a spus lui Iosafat: "Împotriva ta a venit o mare mulţime din Siria, de dincolo de mare; şi, iată, se află la Haţaţon-Tamar, adică la En-Gaddi".</span>
<span class="v-num v-3">3&nbsp;</span><span class="v R220_3" data-id="R220_3">Atunci Iosafat s'a speriat şi şi-a îndreptat faţa să-L caute pe Domnul şi a hotărât post în întregul Iuda.</span>
<span class="v-num v-4">4&nbsp;</span><span class="v R220_4" data-id="R220_4">Şi întregul Iuda s'a adunat să-L cheme pe Domnul; din toate cetăţile lui Iuda au venit să-L cheme pe Domnul.</span>
<span class="v-num v-5">5&nbsp;</span><span class="v R220_5" data-id="R220_5">Iar Iosafat s'a ridicat în adunarea din Ierusalim a lui Iuda, în templul Domnului, în faţa curţii celei noi,</span>
<span class="v-num v-6">6&nbsp;</span><span class="v R220_6" data-id="R220_6">şi a zis: "Doamne, Dumnezeul părinţilor mei, oare nu Tu eşti Dumnezeu în cer, şi nu Tu domneşti peste toate împărăţiile neamurilor, şi nu în mâna Ta se află tăria şi puterea? şi este oare cineva care să-Ţi poată sta împotrivă?</span>
<span class="v-num v-7">7&nbsp;</span><span class="v R220_7" data-id="R220_7">Oare nu Tu eşti Domnul care i-a nimicit pe locuitorii acestei ţări de dinaintea poporului Tău Israel? şi nu Tu i-ai dat-o pe'ntotdeauna seminţiei lui Avraam, pe care l-ai iubit?</span>
<span class="v-num v-8">8&nbsp;</span><span class="v R220_8" data-id="R220_8">Iar ei au locuit în ea, şi'n ea i-au zidit numelui Tău casă, zicând:</span>
<span class="v-num v-9">9&nbsp;</span><span class="v R220_9" data-id="R220_9">"Dacă vor veni peste noi întâmplări rele sau sabie sau certare sau molimă sau foamete, vom sta în faţa acestui templu şi'n faţa Ta - căci numele Tău este peste templul acesta - şi din necazul nostru vom striga spre Tine, iar Tu ne vei auzi şi ne vei mântui".</span>
<span class="v-num v-10">10&nbsp;</span><span class="v R220_10" data-id="R220_10">Şi acum, iată, fiii lui Amon şi ai lui Moab şi cei din muntele Seir, prin hotarele cărora Tu nu L-ai lăsat pe Israel să treacă atunci când ieşise din ţara Egiptului - dimpotrivă, el i-a ocolit fără să-i nimicească -,</span>
<span class="v-num v-11">11&nbsp;</span><span class="v R220_11" data-id="R220_11">iată că acum s'au pornit împotriva noastră, ca să ne scoată din moştenirea pe care Tu ne-ai dat-o.</span>
<span class="v-num v-12">12&nbsp;</span><span class="v R220_12" data-id="R220_12">Doamne, Dumnezeul nostru, oare nu-i vei pedepsi? Că noi nu putem sta împotriva acestei gloate numeroase care a venit împotriva noastră; şi nu ştim ce să le facem, fără numai să ne îndreptăm ochii spre Tine".</span>
<span class="v-num v-13">13&nbsp;</span><span class="v R220_13" data-id="R220_13">Şi toţi Iudeii stăteau în faţa Domnului - şi copiii lor, şi femeile lor.</span>
<span class="v-num v-14">14&nbsp;</span><span class="v R220_14" data-id="R220_14">Atunci Duhul Domnului s'a pogorât în mijlocul adunării peste Iahaziel, fiul lui Zaharia, fiul lui Benaia, fiul lui Ieiel, fiul lui Matania, levit dintre fiii lui Asaf;</span>
<span class="v-num v-15">15&nbsp;</span><span class="v R220_15" data-id="R220_15">şi acesta a zis: "Ascultaţi, voi, toţi ai lui Iuda, şi voi, locuitori ai Ierusalimului, şi tu, rege Iosafat! Aşa vă grăieşte Domnul: "Să nu vă temeţi şi nici să vă înspăimântaţi de această mare mulţime, căci războiul nu este al vostru, ci al lui Dumnezeu.</span>
<span class="v-num v-16">16&nbsp;</span><span class="v R220_16" data-id="R220_16">Mâine să mergeţi împotriva lor; iată, ei urcă pe coasta Ţiţ, iar voi îi veţi găsi la capătul văii de lângă pustiul Ieruel.</span>
<span class="v-num v-17">17&nbsp;</span><span class="v R220_17" data-id="R220_17">Nu voi vă veţi lupta; înţelegeţi lucrul acesta şi veţi vedea izbăvirea pe care Domnul v'o dă vouă, Iuda şi Ierusalim! Să nu vă temeţi şi nici să vă înspăimântaţi să le ieşiţi mâine înainte; şi Domnul va fi cu voi".</span>
<span class="v-num v-18">18&nbsp;</span><span class="v R220_18" data-id="R220_18">Atunci Iosafat s'a plecat cu faţa la pământ laolaltă cu întregul Iuda şi cu locuitorii Ierusalimului; şi au căzut în faţa Domnului, ca să I se închine Domnului.</span>
<span class="v-num v-19">19&nbsp;</span><span class="v R220_19" data-id="R220_19">Iar leviţii dintre fiii lui Cahat şi dintre fiii lui Core s'au ridicat să-L laude pe Domnul, Dumnezeul lui Israel, înălţând glas puternic.</span>
<span class="v-num v-20">20&nbsp;</span><span class="v R220_20" data-id="R220_20">Şi s'au sculat dis-de-dimineaţă şi au ieşit în pustiul Tecoa; şi'n timp ce ieşeau, Iosafat a stat şi a strigat, zicând: "Ascultaţi-mă, voi, Iudeilor, şi voi, locuitori ai Ierusalimului! Aveţi încredere în Domnul, Dumnezeul vostru, şi încrederea voastră va fi răsplătită; aveţi încredere în profetul Său şi veţi izbuti cu bine!"</span>
<span class="v-num v-21">21&nbsp;</span><span class="v R220_21" data-id="R220_21">Şi după ce s'a sfătuit cu poporul, a pus oameni să cânte psalmi şi laude şi mulţumiri şi să-I laude sfinţenia, mergând înaintea oastei şi zicând: "Mărturisiţi-vă Domnului, că în veac este mila Lui!"</span>
<span class="v-num v-22">22&nbsp;</span><span class="v R220_22" data-id="R220_22">Şi când au început ei a lăuda şi a mărturisi, Domnul i-a făcut pe fiii lui Amon să lupte împotriva Moabiţilor şi împotriva celor din muntele Seir; şi i-a pus în stare de zăpăceală;</span>
<span class="v-num v-23">23&nbsp;</span><span class="v R220_23" data-id="R220_23">căci fiii lui Amon şi ai lui Moab s'au ridicat împotriva celor din Seir, ca să-i nimicească şi să-i mistuie; şi după ce au terminat cu cei din Seir, s'au năpustit unii împotriva altora, aşa că s'au nimicit ei între ei.</span>
<span class="v-num v-24">24&nbsp;</span><span class="v R220_24" data-id="R220_24">Iar Iudeii au venit la turnul de veghe al pustiului şi s'au uitat şi au văzut gloatele şi, iată, toţi căzuseră la pământ, morţi: nici unul nu scăpase.</span>
<span class="v-num v-25">25&nbsp;</span><span class="v R220_25" data-id="R220_25">Atunci Iosafat şi poporul său au ieşit să-i prade; şi au aflat multe vite şi unelte şi îmbrăcăminte şi lucruri de preţ; şi i-au prădat: trei zile le-a trebuit ca să ia prăzile, că erau multe.</span>
<span class="v-num v-26">26&nbsp;</span><span class="v R220_26" data-id="R220_26">Şi a fost că în cea de a patra zi s'au adunat în Valea Binecuvântării (căci acolo Îl binecuvântaseră ei pe Domnul, şi de aceea a fost numit locul acela Valea Binecuvântării până'n ziua de azi).</span>
<span class="v-num v-27">27&nbsp;</span><span class="v R220_27" data-id="R220_27">Şi toţi oamenii lui Iuda s'au întors la Ierusalim, avându-l în frunte pe Iosafat, cu bucurie mare, că bucurie le dăduse Domnul dinspre partea vrăjmaşilor lor.</span>
<span class="v-num v-28">28&nbsp;</span><span class="v R220_28" data-id="R220_28">Şi au intrat în Ierusalim cu alăute şi cu harpe şi cu trâmbiţe, [mergând] în templul Domnului.</span>
<span class="v-num v-29">29&nbsp;</span><span class="v R220_29" data-id="R220_29">Şi toate regatele pământului erau cuprinse de frica Domnului, când au auzit că Domnul se luptase împotriva vrăjmaşilor lui Israel.</span>
<span class="v-num v-30">30&nbsp;</span><span class="v R220_30" data-id="R220_30">Iar regatul lui Iosafat s'a aflat în pace; pace i-a dat Dumnezeul său, de jur-împrejur.</span>
<span class="v-num v-31">31&nbsp;</span><span class="v R220_31" data-id="R220_31">Aşa a domnit Iosafat peste Iuda; treizeci şi cinci de ani avea când a început să domnească, şi a domnit în Ierusalim vreme de douăzeci şi cinci de ani. Pe mama sa o chema Azuba, şi era fiica lui Şilhi.</span>
<span class="v-num v-32">32&nbsp;</span><span class="v R220_32" data-id="R220_32">El a umblat în căile lui Asa, tatăl său, şi nu s'a abătut de la a face ceea ce e drept în ochii Domnului.</span>
<span class="v-num v-33">33&nbsp;</span><span class="v R220_33" data-id="R220_33">Cu toate acestea, capiştile de pe înălţimi încă mai erau: poporul încă nu-şi îndreptase inima spre Domnul, Dumnezeul părinţilor lor.</span>
<span class="v-num v-34">34&nbsp;</span><span class="v R220_34" data-id="R220_34">Celelalte fapte ale lui Iosafat, cele dintâi şi cele din urmă, iată, sunt scrise în cărţile lui Iehu al lui Hanani, care a scris Cartea regilor lui Israel .</span>
<span class="v-num v-35">35&nbsp;</span><span class="v R220_35" data-id="R220_35">După aceasta, Iosafat, regele lui Iuda, s'a aliat cu Ohozia, regele lui Israel (care era un nelegiuit);</span>
<span class="v-num v-36">36&nbsp;</span><span class="v R220_36" data-id="R220_36">şi s'a întovărăşit cu el să facă amândoi corăbii care să meargă la Tarsis; corăbiile le-au făcut la Eţion-Gheber.</span>
<span class="v-num v-37">37&nbsp;</span><span class="v R220_37" data-id="R220_37">Iar Eliezer, fiul lui Dodava, din Mareşa, a rostit o profeţie împotriva lui Iosafat, zicând: "De vreme ce tu te-ai aliat cu Ohozia, Domnul ţi-a sfărâmat lucrarea: corăbiile tale s'au sfărâmat". Şi ele n'au putut să meargă la Tarsis.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="R219.html">&lt;</a>
<a class="home" href="index.html">=</a>
<a class="next" href="R221.html">&gt;</a>
</div></div>
</body>
</html>