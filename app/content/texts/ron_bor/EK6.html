<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEZECHIEL 6 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EK.html">Biblia Ortodoxă Română Sinodală (2006)</a><a class="location" href="EK.html">IEZECHIEL 6</a><a class="prev" href="EK5.html">&lt;</a>
<a class="home" href="index.html">=</a>
<a class="next" href="EK7.html">&gt;</a>
</div></div>
<div class="section chapter EK EK6 ron_bor ron " dir="ltr" lang="ro" data-id="EK6" data-nextid="EK7" data-previd="EK5">
<div class="c">6</div>
<div class="p">
<span class="v-num v-1">1&nbsp;</span><span class="v EK6_1" data-id="EK6_1">Fost-a către mine cuvântul Domnului şi mi-a zis:</span>
<span class="v-num v-2">2&nbsp;</span><span class="v EK6_2" data-id="EK6_2">"Fiul omului, întoarce-ţi faţa ta spre munţii lui Israel, prooroceşte împotriva lor şi zi:</span>
<span class="v-num v-3">3&nbsp;</span><span class="v EK6_3" data-id="EK6_3">Munţi ai lui Israel, ascultaţi cuvântul Domnului Dumnezeu! Aşa grăieşte Domnul Dumnezeu munţilor şi dealurilor, şesurilor şi văilor: Iată, Eu voi aduce asupra voastră sabie şi voi dărâma înălţimile voastre;</span>
<span class="v-num v-4">4&nbsp;</span><span class="v EK6_4" data-id="EK6_4">Altarele voastre vor fi stricate, idolii ridicaţi de voi în cinstea soarelui vor fi sfărâmaţi şi pe oamenii voştri îi voi face să cadă morţi înaintea idolilor voştri;</span>
<span class="v-num v-5">5&nbsp;</span><span class="v EK6_5" data-id="EK6_5">Trupurile fiilor lui Israel le voi pune înaintea idolilor lor şi oasele lor le voi risipi împrejurul altarelor lor.</span>
<span class="v-num v-6">6&nbsp;</span><span class="v EK6_6" data-id="EK6_6">În toate aşezările voastre cele locuite, cetăţile vor fi nimicite şi locurile înalte ale voastre pustiite, altarele voastre vor fi stricate şi pustiite, idolii voştri vor fi sfărâmaţi şi nimiciţi, stâlpii voştri închinaţi soarelui vor fi sfărâmaţi şi lucrările voastre vor fi ruinate.</span>
<span class="v-num v-7">7&nbsp;</span><span class="v EK6_7" data-id="EK6_7">Cei ucişi vor cădea între voi şi veţi cunoaşte că Eu sunt Domnul.</span>
<span class="v-num v-8">8&nbsp;</span><span class="v EK6_8" data-id="EK6_8">Dar Eu voi lăsa o rămăşiţă din voi, care va scăpa de sabie printre celelalte neamuri, când veţi fi risipiţi prin ţări.</span>
<span class="v-num v-9">9&nbsp;</span><span class="v EK6_9" data-id="EK6_9">Aceia din voi, care vor scăpa, îşi vor aduce aminte de Mine printre neamurile unde vor fi duşi în robie, pentru că voi umili inima lor cea desfrânată, care s-a abătut de la Mine, şi ochii lor, care s-au desfrânat cu idolii, se vor scârbi de ei înşişi, din pricina acelor rele pe care le-au făcut şi a tuturor ticăloşiilor lor;</span>
<span class="v-num v-10">10&nbsp;</span><span class="v EK6_10" data-id="EK6_10">Şi vor cunoaşte că Eu sunt Domnul şi că nu în zadar i-am ameninţat că le voi trimite toate aceste rele".</span>
<span class="v-num v-11">11&nbsp;</span><span class="v EK6_11" data-id="EK6_11">Aşa grăieşte Domnul Dumnezeu: "Loveşte palmă de palmă, bate cu piciorul şi zi: Vai de casa lui Israel, că are să cadă de sabie, de foamete şi de ciumă, pentru toate nelegiuirile sale!</span>
<span class="v-num v-12">12&nbsp;</span><span class="v EK6_12" data-id="EK6_12">Cel ce va fi departe va muri de ciumă; cel ce va fi aproape va muri de sabie, iar cel ce va scăpa de acestea şi va rămâne va muri de foame. Aşa-Mi voi potoli mânia Mea împotriva lor.</span>
<span class="v-num v-13">13&nbsp;</span><span class="v EK6_13" data-id="EK6_13">Când ucişii vor zăcea printre idolii lor şi împrejurul altarelor lor, pe tot locul înalt şi pe toate vârfurile de munte, sub tot pomul verde, sub tot stejarul umbros şi în tot locul, unde aduceau tămâie mirositoare tuturor idolilor lor, veţi cunoaşte că Eu sunt Domnul.</span>
<span class="v-num v-14">14&nbsp;</span><span class="v EK6_14" data-id="EK6_14">Şi-Mi voi întinde mâna asupra lor şi voi face ţara peste tot unde locuiesc ei mai pustie şi mai deşartă decât pustiul Diblat, şi vor cunoaşte că Eu sunt Domnul".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EK5.html">&lt;</a>
<a class="home" href="index.html">=</a>
<a class="next" href="EK7.html">&gt;</a>
</div></div>
</body>
</html>