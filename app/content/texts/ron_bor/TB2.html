<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI TOBIT 2 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="TB.html">Biblia Ortodoxă Română Sinodală (2006)</a><a class="location" href="TB.html">CARTEA LUI TOBIT 2</a><a class="prev" href="TB1.html">&lt;</a>
<a class="home" href="index.html">=</a>
<a class="next" href="TB3.html">&gt;</a>
</div></div>
<div class="section chapter TB TB2 ron_bor ron " dir="ltr" lang="ro" data-id="TB2" data-nextid="TB3" data-previd="TB1">
<div class="c">2</div>
<div class="p">
<span class="v-num v-1">1&nbsp;</span><span class="v TB2_1" data-id="TB2_1">Iar când m-am întors eu la casa mea şi mi-au fost daţi înapoi Ana, femeia mea, şi fiul meu, Tobie, în ziua Cincizecimii, sărbătoarea Săptămânilor, s-a pregătit la mine un prânz bun şi m-am aşezat la masă.</span>
<span class="v-num v-2">2&nbsp;</span><span class="v TB2_2" data-id="TB2_2">Şi văzând eu multele mâncăruri, am zis către fiul meu: "Mergi şi adu să mănânce cu noi un sărac cu inimă credincioasă, dintre fraţii noştri, robi în Ninive, iar eu te aştept".</span>
<span class="v-num v-3">3&nbsp;</span><span class="v TB2_3" data-id="TB2_3">Şi a venit el şi a zis: "Tată, unul din neamul nostru este sugrumat şi aruncat în piaţă".</span>
<span class="v-num v-4">4&nbsp;</span><span class="v TB2_4" data-id="TB2_4">Atunci eu, în loc să stau să mănânc, am ieşit repede şi l-am dus într-o casă până după asfinţitul soarelui.</span>
<span class="v-num v-5">5&nbsp;</span><span class="v TB2_5" data-id="TB2_5">Şi apoi, întorcându-mă, m-am spălat şi mi-am mâncat pâinea cu întristare.</span>
<span class="v-num v-6">6&nbsp;</span><span class="v TB2_6" data-id="TB2_6">Atunci mi-am adus aminte de proorocia lui Amos, care zice: "Prăznuirile voastre se vor preface în jale şi toate cântările voastre în tânguire". Şi am plâns.</span>
<span class="v-num v-7">7&nbsp;</span><span class="v TB2_7" data-id="TB2_7">Iar dacă a asfinţit soarele, m-am dus şi, săpând o groapă, l-am îngropat.</span>
<span class="v-num v-8">8&nbsp;</span><span class="v TB2_8" data-id="TB2_8">Vecinii însă râdeau de mine şi ziceau: "Tot nu se teme că va fi ucis pentru fapta asta; a mai fost fugar şi iată iar se apucă de îngropat morţii".</span>
<span class="v-num v-9">9&nbsp;</span><span class="v TB2_9" data-id="TB2_9">Şi chiar în noaptea aceea, după ce m-am întors de la înmormântare, fiind necurat, m-am culcat să dorm afară lingă zidul curţii, cu faţa descoperită.</span>
<span class="v-num v-10">10&nbsp;</span><span class="v TB2_10" data-id="TB2_10">Şi n-am băgat de seamă că pe zid erau vrăbii. Şi pe când stam cu ochii deschişi, vrăbiile au lăsat de sus necurăţie în ochii mei şi am făcut albeaţă. Şi m-am dus eu la doctori, pentru îngrijire. Ei mi-au uns ochii cu o alifie, dar am rămas orb. Fraţii au rămas adânc întristaţi de aceasta. Ahiacar a purtat grijă de întreţinerea mea timp de doi ani, înainte de a pleca la Elimaida.</span>
<span class="v-num v-11">11&nbsp;</span><span class="v TB2_11" data-id="TB2_11">Şi atunci Ana, femeia mea, a luat de lucru ca muncitoare, să toarcă lână şi să ţeasă pânză.</span>
<span class="v-num v-12">12&nbsp;</span><span class="v TB2_12" data-id="TB2_12">Ea aducea lucrul făcut şi i se plătea; şi o dată, peste plată, a primit ca dar un ied pentru mâncare.</span>
<span class="v-num v-13">13&nbsp;</span><span class="v TB2_13" data-id="TB2_13">Şi venind acasă, iedul a început să zbiere; şi eu am întrebat pe femeie: "De unde este iedul acesta? Nu cumva este de furat? Dă-l stăpânului lui, căci nu se cuvine să mâncăm de furat".</span>
<span class="v-num v-14">14&nbsp;</span><span class="v TB2_14" data-id="TB2_14">Atunci ea mi-a răspuns: "Mi-a fost dăruit peste plată". Şi eu n-am crezut-o şi i-am zis să-l dea stăpânului şi m-am înroşit înaintea ei. Ea însă mi-a răspuns: "Unde-ţi sunt milosteniile şi faptele tale cele bune? Toată lumea ştie ce ţi-au adus".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="TB1.html">&lt;</a>
<a class="home" href="index.html">=</a>
<a class="next" href="TB3.html">&gt;</a>
</div></div>
</body>
</html>