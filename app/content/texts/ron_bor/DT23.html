<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>DEUTERONOMUL 23 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="DT.html">Biblia Ortodoxă Română Sinodală (2006)</a><a class="location" href="DT.html">DEUTERONOMUL 23</a><a class="prev" href="DT22.html">&lt;</a>
<a class="home" href="index.html">=</a>
<a class="next" href="DT24.html">&gt;</a>
</div></div>
<div class="section chapter DT DT23 ron_bor ron " dir="ltr" lang="ro" data-id="DT23" data-nextid="DT24" data-previd="DT22">
<div class="c">23</div>
<div class="p">
<span class="v-num v-1">1&nbsp;</span><span class="v DT23_1" data-id="DT23_1">"Scopitul şi famenul să nu intre în obştea Domnului.</span>
<span class="v-num v-2">2&nbsp;</span><span class="v DT23_2" data-id="DT23_2">Fiul femeii desfrânate să nu intre în obştea Domnului.</span>
<span class="v-num v-3">3&nbsp;</span><span class="v DT23_3" data-id="DT23_3">Amonitul şi Moabitul să nu intre în obştea Domnului; nici al zecelea neam al lor în veci să nu intre în obştea Domnului,</span>
<span class="v-num v-4">4&nbsp;</span><span class="v DT23_4" data-id="DT23_4">Pentru că nu v-au întâmpinat cu pâine şi cu apă în cale, când veneaţi din Egipt, şi pentru că ei au plătit împotriva ta pe Valaam, fiul lui Beor, din Petorul Mesopotamiei, ca să vă blesteme.</span>
<span class="v-num v-5">5&nbsp;</span><span class="v DT23_5" data-id="DT23_5">Dar Domnul Dumnezeul tău n-a voit să asculte pe Valaam şi a prefăcut Domnul Dumnezeul tău blestemul lui în binecuvântare pentru tine, pentru că Domnul Dumnezeul tău te iubeşte.</span>
<span class="v-num v-6">6&nbsp;</span><span class="v DT23_6" data-id="DT23_6">Să nu le doreşti pace şi fericire în toate zilele tale, în veci.</span>
<span class="v-num v-7">7&nbsp;</span><span class="v DT23_7" data-id="DT23_7">Să nu-ţi fie scârbă de edomit căci acesta îţi este frate. Să nu-ţi fie scârbă de egiptean, că ai fost străin în pământul lui.</span>
<span class="v-num v-8">8&nbsp;</span><span class="v DT23_8" data-id="DT23_8">Copiii ce se vor naşte acestora în al treilea neam pot intra în obştea Domnului.</span>
<span class="v-num v-9">9&nbsp;</span><span class="v DT23_9" data-id="DT23_9">Când vei ieşi cu război asupra duşmanilor tăi, fereşte-te de tot ce este rău.</span>
<span class="v-num v-10">10&nbsp;</span><span class="v DT23_10" data-id="DT23_10">De va fi careva din ai tăi necurat de ceea ce i s-a întâmplat noaptea, acela să iasă afară din tabără şi să nu intre în tabără,</span>
<span class="v-num v-11">11&nbsp;</span><span class="v DT23_11" data-id="DT23_11">Ci, după ce se va face seară, să-şi spele trupul cu apă şi după asfinţitul soarelui să intre în tabără.</span>
<span class="v-num v-12">12&nbsp;</span><span class="v DT23_12" data-id="DT23_12">Să ai afară din tabără loc şi acolo să ieşi afară.</span>
<span class="v-num v-13">13&nbsp;</span><span class="v DT23_13" data-id="DT23_13">Afară de uneltele tale, să mai ai şi o lopată şi, când vei vrea să ieşi cu scaunul afară din tabără, să sapi o groapă şi apoi să îngropi cu ea necurăţeniile tale;</span>
<span class="v-num v-14">14&nbsp;</span><span class="v DT23_14" data-id="DT23_14">Că Domnul Dumnezeul tău umblă prin tabăra ta, ca să te izbăvească şi să-ţi dea pe vrăjmaşii tăi în mâinile tale; de aceea tabăra ta să fie sfântă, ca să nu vadă El la tine ceva de ruşine şi să Se depărteze de la tine.</span>
<span class="v-num v-15">15&nbsp;</span><span class="v DT23_15" data-id="DT23_15">Să nu dai pe rob în mâinile stăpânului său, când acela va fugi de la Stăpânul său la tine;</span>
<span class="v-num v-16">16&nbsp;</span><span class="v DT23_16" data-id="DT23_16">Lasă-l să trăiască la tine, lasă-l să locuiască în mijlocul vostru, în locul ce-şi va alege, în una din cetăţile tale unde-i va place; dar să nu-l strâmtorezi.</span>
<span class="v-num v-17">17&nbsp;</span><span class="v DT23_17" data-id="DT23_17">Să nu fie desfrânată din fiicele lui Israel, nici desfrânat din fiii lui Israel.</span>
<span class="v-num v-18">18&nbsp;</span><span class="v DT23_18" data-id="DT23_18">Câştigul de la desfrânată şi preţul de pe câine să nu-l duci în casa Domnului Dumnezeului tău pentru împlinirea oricărei făgăduinţe, căci şi unul şi altul sunt urâciune înaintea Domnului Dumnezeului tău.</span>
<span class="v-num v-19">19&nbsp;</span><span class="v DT23_19" data-id="DT23_19">Să nu dai cu camătă fratelui tău nici argint, nici pâine, nici nimic din câte se pot da cu camătă.</span>
<span class="v-num v-20">20&nbsp;</span><span class="v DT23_20" data-id="DT23_20">Celui de alt neam să-i dai cu camătă; iar fratelui tău să nu-i dai cu camătă, ca Domnul Dumnezeul tău să te binecuvânteze întru toate câte se fac de mâinile tale în pământul în care mergi ca să-l iei în stăpânire.</span>
<span class="v-num v-21">21&nbsp;</span><span class="v DT23_21" data-id="DT23_21">De vei da făgăduinţă Domnului Dumnezeului tău, să nu întârzii a o împlini, căci Domnul Dumnezeul tău o va cere de la tine şi păcat vei avea asupra ta.</span>
<span class="v-num v-22">22&nbsp;</span><span class="v DT23_22" data-id="DT23_22">Iar de n-ai dat făgăduinţă, nu va fi păcat asupra ta.</span>
<span class="v-num v-23">23&nbsp;</span><span class="v DT23_23" data-id="DT23_23">Ceea ce a ieşit din gura ta să păzeşti şi să împlineşti făgăduinţa pe care tu ai făcut-o de bună voie Domnului Dumnezeului tău, şi de care ai grăit cu gura ta.</span>
<span class="v-num v-24">24&nbsp;</span><span class="v DT23_24" data-id="DT23_24">De vei intra în via aproapelui tău, poţi să mănânci poamă până ce te vei sătura, dar în panerul tău să nu pui.</span>
<span class="v-num v-25">25&nbsp;</span><span class="v DT23_25" data-id="DT23_25">Şi când vei intra în grâul aproapelui tău, rupe spice cu mâinile tale, iar secera să n-o pui în ogorul aproapelui tău".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="DT22.html">&lt;</a>
<a class="home" href="index.html">=</a>
<a class="next" href="DT24.html">&gt;</a>
</div></div>
</body>
</html>