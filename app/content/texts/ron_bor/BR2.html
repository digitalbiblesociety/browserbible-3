<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI BARUH 2 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="BR.html">Biblia Ortodoxă Română Sinodală (2006)</a><a class="location" href="BR.html">CARTEA LUI BARUH 2</a><a class="prev" href="BR1.html">&lt;</a>
<a class="home" href="index.html">=</a>
<a class="next" href="BR3.html">&gt;</a>
</div></div>
<div class="section chapter BR BR2 ron_bor ron " dir="ltr" lang="ron" data-id="BR2" data-nextid="BR3" data-previd="BR1">
<div class="c">2</div>
<div class="p">
<span class="v-num v-1">1&nbsp;</span><span class="v BR2_1" data-id="BR2_1">Şi a împlinit Domnul cuvântul Său, pe care l-a rostit împotriva noastră şi a judecătorilor noştri, care au judecat pe Israel şi împotriva regilor noştri şi a conducătorilor noştri şi împotriva oamenilor din Israel şi din Iuda,</span>
<span class="v-num v-2">2&nbsp;</span><span class="v BR2_2" data-id="BR2_2">Ca să aducă asupra noastră greutăţi mari, care nu s-au făcut sub tot cerul, aşa cum a făcut în Ierusalim, după cele ce sînt scrise în legea lui Moise,</span>
<span class="v-num v-3">3&nbsp;</span><span class="v BR2_3" data-id="BR2_3">Ca să mănânce omul cărnurile fiului său şi cărnurile fiicei sale.</span>
<span class="v-num v-4">4&nbsp;</span><span class="v BR2_4" data-id="BR2_4">Şi i-a dat supuşi tuturor regilor celor dimprejurul nostru spre ocară şi spre pustiire, printre popoarele dimprejur, la care i-a risipit Domnul.</span>
<span class="v-num v-5">5&nbsp;</span><span class="v BR2_5" data-id="BR2_5">Şi în loc să fie stăpâni, ei au fost supuşi, pentru că am păcătuit înaintea Domnului Dumnezeului nostru, neascultând glasul Lui.</span>
<span class="v-num v-6">6&nbsp;</span><span class="v BR2_6" data-id="BR2_6">Domnului Dumnezeului nostru, dreptatea; iar nouă şi părinţilor noştri, ruşinea feţelor, cum este în ziua aceasta.</span>
<span class="v-num v-7">7&nbsp;</span><span class="v BR2_7" data-id="BR2_7">Toate relele, pe care le-a rostit Domnul împotriva noastră, acestea au venit peste noi.</span>
<span class="v-num v-8">8&nbsp;</span><span class="v BR2_8" data-id="BR2_8">8</span>
<span class="v-num v-9">9&nbsp;</span><span class="v BR2_9" data-id="BR2_9">Şi a privegheat Domnul asupra celor răi şi i-a adus Domnul peste noi, că drept este Domnul în toate lucrurile Sale, pe care ni le-a poruncit.</span>
<span class="v-num v-10">10&nbsp;</span><span class="v BR2_10" data-id="BR2_10">Şi n-am ascultat glasul Lui, ca să umblăm după poruncile Domnului, pe care le-a dat înaintea feţei noastre.</span>
<span class="v-num v-11">11&nbsp;</span><span class="v BR2_11" data-id="BR2_11">Şi acum, Doamne Dumnezeul lui Israel, Cel ce ai scos pe poporul Tău din pământul Egiptului cu mână tare şi cu braţ înalt, cu semne şi cu minuni şi cu putere mare, şi ţi-ai făcut nume mare până în ziua de azi,</span>
<span class="v-num v-12">12&nbsp;</span><span class="v BR2_12" data-id="BR2_12">Am păcătuit, am fost nelegiuiţi, am fost nedrepţi, Doamne Dumnezeul nostru, în toate poruncile Tale;</span>
<span class="v-num v-13">13&nbsp;</span><span class="v BR2_13" data-id="BR2_13">Întoarcă-se mânia Ta de la noi, că am rămas puţini între neamuri, unde ne-ai risipit.</span>
<span class="v-num v-14">14&nbsp;</span><span class="v BR2_14" data-id="BR2_14">Ascultă, Doamne, rugăciunea noastră şi cererea noastră şi ne scoate pentru Tine şi ne dă har înaintea feţei celor ce ne-au înstrăinat.</span>
<span class="v-num v-15">15&nbsp;</span><span class="v BR2_15" data-id="BR2_15">Ca să cunoască tot pământul că Tu eşti Domnul Dumnezeul nostru, că numele Tău s-a chemat peste Israel şi peste neamul lui.</span>
<span class="v-num v-16">16&nbsp;</span><span class="v BR2_16" data-id="BR2_16">Doamne, caută din locaşul Tău cel sfânt şi ia aminte spre noi; pleacă Doamne, urechea Ta şi auzi,</span>
<span class="v-num v-17">17&nbsp;</span><span class="v BR2_17" data-id="BR2_17">Şi deschide ochii Tăi, Doamne, şi vezi că nu cei morţi care sînt în locuinţa morţilor, de la care s-a luat duhul din cele dinăuntru ale lor, vor da slavă şi dreptate Domnului,</span>
<span class="v-num v-18">18&nbsp;</span><span class="v BR2_18" data-id="BR2_18">Ci sufletul cel mâhnit peste măsură, cel ce merge gârbovit şi fără putere, ochii cei slăbiţi şi sufletul cel flămând îţi vor da slavă şi dreptate, Doamne.</span>
<span class="v-num v-19">19&nbsp;</span><span class="v BR2_19" data-id="BR2_19">Că nu pentru dreptăţile părinţilor noştri şi ale regilor noştri cerem mila către noi înaintea feţei Tale, Doamne Dumnezeul nostru;</span>
<span class="v-num v-20">20&nbsp;</span><span class="v BR2_20" data-id="BR2_20">Ci pentru că ai slobozit mânia şi iuţimea Ta peste noi, precum ai grăit prin glasul slugilor Tale, proorocilor, zicând:</span>
<span class="v-num v-21">21&nbsp;</span><span class="v BR2_21" data-id="BR2_21">Aşa zice Domnul: Plecaţi sub jug umărul vostru şi lucraţi regelui. Babilonului, ca astfel să locuiţi în pământul pe care l-am dat părinţilor voştri.</span>
<span class="v-num v-22">22&nbsp;</span><span class="v BR2_22" data-id="BR2_22">Şi de nu veţi asculta glasul Domnului, ca să lucraţi regelui Babilonului,</span>
<span class="v-num v-23">23&nbsp;</span><span class="v BR2_23" data-id="BR2_23">Voi face să amuţească, din cetăţile lui Iuda şi din preajma Ierusalimului, glasul bucuriei şi glasul miresei şi tot pământul va ajunge o paragină, fără locuitori.</span>
<span class="v-num v-24">24&nbsp;</span><span class="v BR2_24" data-id="BR2_24">Şi noi n-am ascultat glasul Tău, ca să lucrăm regelui Babilonului şi ai întărit cuvintele Tale pe care le-ai grăit prin glasul slugilor Tale, proorocii, că vor scoate oasele regilor şi oasele părinţilor noştri din locul lor.</span>
<span class="v-num v-25">25&nbsp;</span><span class="v BR2_25" data-id="BR2_25">Şi iată sînt lepădate la căldura zilei şi la îngheţul nopţii, iar părinţii noştri au murit în suferinţe grele, în foamete şi în sabie şi în robie.</span>
<span class="v-num v-26">26&nbsp;</span><span class="v BR2_26" data-id="BR2_26">Şi ai adus templul, în care s-a chemat numele Tău, la starea în care este în ziua aceasta, pentru răutatea casei lui Israel şi a casei lui Iuda.</span>
<span class="v-num v-27">27&nbsp;</span><span class="v BR2_27" data-id="BR2_27">Şi ai făcut cu noi, Doamne Dumnezeul nostru, după toată bunătatea Ta şi după toată îndurarea Ta cea mare,</span>
<span class="v-num v-28">28&nbsp;</span><span class="v BR2_28" data-id="BR2_28">Cum ai grăit prin glasul slujitorului Tău Moise în ziua în care i-ai poruncit să scrie legea Ta înaintea fiilor lui Israel zicând:</span>
<span class="v-num v-29">29&nbsp;</span><span class="v BR2_29" data-id="BR2_29">"De nu veţi asculta glasul Meu cu adevărat, acest neam mare şi mult se va întoarce micşorat la neamurile întru care îi voi risipi.</span>
<span class="v-num v-30">30&nbsp;</span><span class="v BR2_30" data-id="BR2_30">Că am cunoscut că nu Mă vor asculta, că este popor tare la cerbice, ci se vor întoarce în inima lor în pământul înstrăinării lor.</span>
<span class="v-num v-31">31&nbsp;</span><span class="v BR2_31" data-id="BR2_31">Şi vor cunoaşte că Eu sînt Domnul Dumnezeul lor; şi le voi da inimă şi urechi de auzit;</span>
<span class="v-num v-32">32&nbsp;</span><span class="v BR2_32" data-id="BR2_32">Şi Mă vor lăuda în pământul înstrăinării lor şi vor pomeni numele Meu.</span>
<span class="v-num v-33">33&nbsp;</span><span class="v BR2_33" data-id="BR2_33">Şi se vor întoarce de la cerbicia lor cea tare şi de la lucrurile lor cele rele, că îşi vor aduce aminte de calea părinţilor lor, care au păcătuit înaintea Domnului.</span>
<span class="v-num v-34">34&nbsp;</span><span class="v BR2_34" data-id="BR2_34">Şi ii voi întoarce în pământul despre care M-am jurat părinţilor lor, lui Avraam şi lui Isaac şi lui Iacov, şi-l vor stăpâni, şi îi voi înmulţi, şi nu se vor împuţina.</span>
<span class="v-num v-35">35&nbsp;</span><span class="v BR2_35" data-id="BR2_35">Şi le voi întări veşnică legătură ca să le fiu Dumnezeu si ei Îmi vor fi popor şi nu voi mai mişca pe poporul Meu Israel din ţara pe care le-am dat-o".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="BR1.html">&lt;</a>
<a class="home" href="index.html">=</a>
<a class="next" href="BR3.html">&gt;</a>
</div></div>
</body>
</html>