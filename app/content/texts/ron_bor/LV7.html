<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>LEVITICUL 7 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="LV.html">Biblia Ortodoxă Română Sinodală (2006)</a><a class="location" href="LV.html">LEVITICUL 7</a><a class="prev" href="LV6.html">&lt;</a>
<a class="home" href="index.html">=</a>
<a class="next" href="LV8.html">&gt;</a>
</div></div>
<div class="section chapter LV LV7 ron_bor ron " dir="ltr" lang="ron" data-id="LV7" data-nextid="LV8" data-previd="LV6">
<div class="c">7</div>
<div class="p">
<span class="v-num v-1">1&nbsp;</span><span class="v LV7_1" data-id="LV7_1">"Iată şi rânduiala jertfei pentru vină: Aceasta este sfinţenie mare.</span>
<span class="v-num v-2">2&nbsp;</span><span class="v LV7_2" data-id="LV7_2">Jertfa pentru vină să se junghie în locul unde se junghie jertfa arderii de tot şi cu sângele ei să se stropească jertfelnicul de jur împrejur.</span>
<span class="v-num v-3">3&nbsp;</span><span class="v LV7_3" data-id="LV7_3">Cel ce o aduce să osebească din ea toată grăsimea, coada şi grăsimea de pe măruntaie,</span>
<span class="v-num v-4">4&nbsp;</span><span class="v LV7_4" data-id="LV7_4">Amândoi rărunchii, grăsimea cea de pe ei şi seul de pe ficat: toate acestea să le osebească împreună cu cei doi rărunchi.</span>
<span class="v-num v-5">5&nbsp;</span><span class="v LV7_5" data-id="LV7_5">Acestea să le ardă preotul pe jertfelnic, ca jertfă Domnului. Aceasta este jertfă pentru vină.</span>
<span class="v-num v-6">6&nbsp;</span><span class="v LV7_6" data-id="LV7_6">Toţi cei de parte bărbătească din neamul preoţesc să mănânce din ea, dar s-o mănânce în locul cel sfânt, că aceasta este sfinţenie mare.</span>
<span class="v-num v-7">7&nbsp;</span><span class="v LV7_7" data-id="LV7_7">La jertfa pentru vină, ca şi la jertfa pentru păcat, este aceeaşi rânduială; ele sunt partea preotului, care săvârşeşte curăţirea cu ajutorul lor.</span>
<span class="v-num v-8">8&nbsp;</span><span class="v LV7_8" data-id="LV7_8">Când preotul va aduce jertfa arderii de tot a cuiva, pielea jertfei aduse va fi a preotului.</span>
<span class="v-num v-9">9&nbsp;</span><span class="v LV7_9" data-id="LV7_9">Tot prinosul de pâine copt în cuptor şi tot prinosul de pâine gătit în oală sau în tigaie va fi al preotului, care-l săvârşeşte.</span>
<span class="v-num v-10">10&nbsp;</span><span class="v LV7_10" data-id="LV7_10">Orice dar de pâine, frământat cu untdelemn sau uscat, va fi al tuturor fiilor lui Aaron deopotrivă.</span>
<span class="v-num v-11">11&nbsp;</span><span class="v LV7_11" data-id="LV7_11">Iar rânduiala jertfei de împăcare, care se aduce Domnului, este aceasta:</span>
<span class="v-num v-12">12&nbsp;</span><span class="v LV7_12" data-id="LV7_12">Dacă se va aduce ca jertfă de mulţumire, atunci să se aducă pâini frământate cu untdelemn, turte nedospite, unse cu untdelemn, făină de grâu, frământată cu untdelemn;</span>
<span class="v-num v-13">13&nbsp;</span><span class="v LV7_13" data-id="LV7_13">Pe lângă pâinile nedospite să se mai aducă dar la jertfa de mulţumire şi pâine dospită.</span>
<span class="v-num v-14">14&nbsp;</span><span class="v LV7_14" data-id="LV7_14">Unul din toate aceste daruri ale sale să-l aducă Domnului dar ridicat; acesta va fi al preotului, care stropeşte cu sângele jertfei de mântuire.</span>
<span class="v-num v-15">15&nbsp;</span><span class="v LV7_15" data-id="LV7_15">Şi carnea jertfei de mântuire, ca dar de mulţumire, va fi tot a lui, însă să se mănânce în ziua aducerii ei şi să nu rămână din ea nimic pe a doua zi.</span>
<span class="v-num v-16">16&nbsp;</span><span class="v LV7_16" data-id="LV7_16">Dacă însă jertfa ce se aduce este din făgăduinţă sau de bunăvoie, jertfa lui să se mănânce în ziua aducerii şi ceea ce va rămâne se poate mânca a doua zi.</span>
<span class="v-num v-17">17&nbsp;</span><span class="v LV7_17" data-id="LV7_17">Iar ceea ce va mai rămâne din carnea jertfei pe a treia zi să se ardă cu foc.</span>
<span class="v-num v-18">18&nbsp;</span><span class="v LV7_18" data-id="LV7_18">Dacă însă carnea jertfei acesteia o va mânca cineva a treia zi, jertfa aceasta nu va fi primită şi nu i se va ţine în seamă, că este întinare şi cel ce o va mânca va avea asupra sa păcat.</span>
<span class="v-num v-19">19&nbsp;</span><span class="v LV7_19" data-id="LV7_19">Carnea care a fost atinsă de ceva necurat să nu se mănânce, ci să se ardă cu foc; iar carnea curată să se mănânce tot de cel curat.</span>
<span class="v-num v-20">20&nbsp;</span><span class="v LV7_20" data-id="LV7_20">Dacă însă vreun om, în stare de necurăţie, va mânca din carnea jertfei de mântuire, adusă Domnului, acel suflet se va stârpi din poporul său.</span>
<span class="v-num v-21">21&nbsp;</span><span class="v LV7_21" data-id="LV7_21">Dacă vreun om, care s-a atins de ceva necurat, de necurăţenie omenească, sau de dobitoc necurat, sau de vreo târâtoare necurată, va mânca din carnea jertfei de izbăvire, adusă Domnului, omul acela se va stârpi din poporul său".</span>
<span class="v-num v-22">22&nbsp;</span><span class="v LV7_22" data-id="LV7_22">Şi a grăit Domnul cu Moise şi a zis:</span>
<span class="v-num v-23">23&nbsp;</span><span class="v LV7_23" data-id="LV7_23">"Grăieşte fiilor lui Israel şi le zi: Nici un fel de grăsime, nici de bou, nici de oaie, nici de ţap să nu mâncaţi.</span>
<span class="v-num v-24">24&nbsp;</span><span class="v LV7_24" data-id="LV7_24">Grăsimea de mortăciune şi grăsimea dobitocului sfâşiat de fiară să se întrebuinţeze la orice lucru, iar de mâncat să nu se mănânce.</span>
<span class="v-num v-25">25&nbsp;</span><span class="v LV7_25" data-id="LV7_25">Tot cel ce va mânca grăsimea dobitocului, care se aduce jertfă mistuită cu foc Domnului, acela să se stârpească din poporul său.</span>
<span class="v-num v-26">26&nbsp;</span><span class="v LV7_26" data-id="LV7_26">Nici un fel de sânge să nu mâncaţi în toate cetăţile voastre, nici de păsări, nici de dobitoace.</span>
<span class="v-num v-27">27&nbsp;</span><span class="v LV7_27" data-id="LV7_27">Tot cel ce va mânca sânge, acela se va stârpi din poporul său".</span>
<span class="v-num v-28">28&nbsp;</span><span class="v LV7_28" data-id="LV7_28">Şi a grăit Domnul cu Moise şi a zis:</span>
<span class="v-num v-29">29&nbsp;</span><span class="v LV7_29" data-id="LV7_29">"Grăieşte fiilor lui Israel şi le zi: Cel ce îşi înfăţişează Domnului jertfa sa de mântuire, acela din jertfa sa de mântuire să aducă o parte prinos Domnului,</span>
<span class="v-num v-30">30&nbsp;</span><span class="v LV7_30" data-id="LV7_30">Şi anume: Să aducă Domnului jertfă cu mâinile sale: grăsimea de pe pieptul jertfei şi seul de pe ficat; să aducă legănând pieptul jertfei înaintea Domnului.</span>
<span class="v-num v-31">31&nbsp;</span><span class="v LV7_31" data-id="LV7_31">Grăsimea s-o ardă preotul pe jertfelnic, iar pieptul va fi al lui Aaron şi al fiilor lui.</span>
<span class="v-num v-32">32&nbsp;</span><span class="v LV7_32" data-id="LV7_32">Şi spata dreaptă din jertfele de izbăvire ce aduceţi să o daţi preotului.</span>
<span class="v-num v-33">33&nbsp;</span><span class="v LV7_33" data-id="LV7_33">Spata dreaptă va fi partea aceluia din fiii lui Aaron, care va aduce pe jertfelnic sângele şi grăsimea jertfei de izbăvire;</span>
<span class="v-num v-34">34&nbsp;</span><span class="v LV7_34" data-id="LV7_34">Căci Eu voi lua de la fiii lui Israel, din jertfele lor de izbăvire, pieptul legănat şi spata dreaptă şi le voi da lui Aaron preotul şi fiilor lui ca venit veşnic de la fiii lui Israel.</span>
<span class="v-num v-35">35&nbsp;</span><span class="v LV7_35" data-id="LV7_35">Acestea sunt partea lui Aaron şi partea fiilor lui din jertfele Domnului, pe care o vor primi din ziua când se vor înfăţişa ei înaintea Domnului, ca să slujească,</span>
<span class="v-num v-36">36&nbsp;</span><span class="v LV7_36" data-id="LV7_36">Şi pe care a poruncit Domnul să li se dea de către fiii lui Israel din ziua ungerii lor. Aceasta este hotărâre veşnică în neamul lor".</span>
<span class="v-num v-37">37&nbsp;</span><span class="v LV7_37" data-id="LV7_37">Aceasta este rânduiala arderii de tot, a darului de pâine, a jertfei pentru păcat, a jertfei pentru vină, a jertfei afierosirii şi a jertfei de mântuire,</span>
<span class="v-num v-38">38&nbsp;</span><span class="v LV7_38" data-id="LV7_38">Cum a dat-o Domnul lui Moise pe Muntele Sinai, când a poruncit fiilor lui Israel, în pustiul Sinai, să-şi aducă prinoasele lor Domnului.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="LV6.html">&lt;</a>
<a class="home" href="index.html">=</a>
<a class="next" href="LV8.html">&gt;</a>
</div></div>
</body>
</html>