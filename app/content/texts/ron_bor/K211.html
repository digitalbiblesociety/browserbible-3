<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A PATRA A REGILOR 11 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="K2.html">Biblia Ortodoxă Română Sinodală (2006)</a><a class="location" href="K2.html">CARTEA A PATRA A REGILOR 11</a><a class="prev" href="K210.html">&lt;</a>
<a class="home" href="index.html">=</a>
<a class="next" href="K212.html">&gt;</a>
</div></div>
<div class="section chapter K2 K211 ron_bor ron " dir="ltr" lang="ron" data-id="K211" data-nextid="K212" data-previd="K210">
<div class="c">11</div>
<div class="p">
<span class="v-num v-1">1&nbsp;</span><span class="v K211_1" data-id="K211_1">Atalia, mama lui Ohozia, văzând că fiul său a murit, s-a sculat şi a stârpit tot neamul regesc.</span>
<span class="v-num v-2">2&nbsp;</span><span class="v K211_2" data-id="K211_2">Dar Ioşeba, fiica regelui Ioram, sora lui Ohozia, a furat pe Ioaş, fiul lui Ohozia, dintre fii regelui care trebuiau ucişi şi l-a dus pe ascuns în odaia de dormit, împreună cu doica lui, şi l-a ascuns de Atalia şi n-a fost ucis.</span>
<span class="v-num v-3">3&nbsp;</span><span class="v K211_3" data-id="K211_3">Acesta a stat ascuns împreună cu ea în templul Domnului şase ani, în care timp a domnit peste ţară Atalia.</span>
<span class="v-num v-4">4&nbsp;</span><span class="v K211_4" data-id="K211_4">Iar în anul al şaptelea a trimis Iehoiada de au luat sutaşi din gardă şi din oştire şi i-au adus la el în casa Domnului. Aici a făcut cu ei legământ , luând de la ei jurământ în templul Domnului şi apoi le-a arătat pe fiul regelui,</span>
<span class="v-num v-5">5&nbsp;</span><span class="v K211_5" data-id="K211_5">Şi le-a dat ordin, zicând: "Iată ce să faceţi! A treia parte din voi, din cei ce veniţi în ziua de odihnă, veţi face strajă la casa domnească,</span>
<span class="v-num v-6">6&nbsp;</span><span class="v K211_6" data-id="K211_6">A treia parte la poarta Sur şi a treia parte la poarta gărzii, străjuind casa, ca să nu fie vreo vătămare;</span>
<span class="v-num v-7">7&nbsp;</span><span class="v K211_7" data-id="K211_7">Iar două părţi din voi, din cei plecaţi în ziua de odihnă, veţi face strajă la templul Domnului pentru rege.</span>
<span class="v-num v-8">8&nbsp;</span><span class="v K211_8" data-id="K211_8">Şi veţi înconjura pe rege din toate părţile, având fiecare arma sa în mână; cine va intra în rânduri, acela să fie ucis; şi veţi fi pe lângă rege şi când va ieşi şi când va intra".</span>
<span class="v-num v-9">9&nbsp;</span><span class="v K211_9" data-id="K211_9">Şi au făcut ostaşii tot ce le-a poruncit preotul Iehoiada. A luat fiecare pe oamenii săi cei ce intrau de servici şi cei ce ieşeau din servici în ziua de odihnă şi au venit la preotul Iehoiada.</span>
<span class="v-num v-10">10&nbsp;</span><span class="v K211_10" data-id="K211_10">Iar preotul a împărţit sutaşilor suliţele şi scuturile regelui David care erau în templul Domnului.</span>
<span class="v-num v-11">11&nbsp;</span><span class="v K211_11" data-id="K211_11">Şi s-au aşezat oştenii, fiecare cu arma în mână, împrejurul regelui, de la dreapta templului până la stânga lui şi până la jertfelnic.</span>
<span class="v-num v-12">12&nbsp;</span><span class="v K211_12" data-id="K211_12">Apoi au scos pe fiul regelui, au pus pe capul lui coroana şi podoabele regeşti şi astfel l-au uns şi l-au făcut rege, bătând din palme şi strigând: "Trăiască regele!"</span>
<span class="v-num v-13">13&nbsp;</span><span class="v K211_13" data-id="K211_13">Auzind Atalia glasul poporului ce striga, s-a dus în templul Domnului.</span>
<span class="v-num v-14">14&nbsp;</span><span class="v K211_14" data-id="K211_14">Pe când se uita ea, iată regele stătea la locul de sus, după obicei, iar lângă rege stăteau cântăreţii şi trâmbiţaşii şi tot poporul ţării se veselea şi suna din trâmbiţe. Atunci Atalia şi-a rupt veşmintele sale şi a strigat: "Vânzare, vânzare!"</span>
<span class="v-num v-15">15&nbsp;</span><span class="v K211_15" data-id="K211_15">Dar preotul Iehoiada a dat poruncă sutaşilor, care cârmuiau oştirea, şi le-a zis: "Scoateţi-o din rânduri şi pe cel ce se va duce după ea ucideţi-l cu sabia", căci preotul zisese: "Să nu o ucideţi în templul Domnului".</span>
<span class="v-num v-16">16&nbsp;</span><span class="v K211_16" data-id="K211_16">Deci i-au făcut loc de a trecut pe poarta cailor, spre casa domnească, şi au ucis-o acolo.</span>
<span class="v-num v-17">17&nbsp;</span><span class="v K211_17" data-id="K211_17">Şi a încheiat Iehoiada legământ între Domnul şi între rege şi popor, ca acesta să fie poporul Domnului, precum şi între rege şi popor.</span>
<span class="v-num v-18">18&nbsp;</span><span class="v K211_18" data-id="K211_18">Şi s-a dus tot poporul ţării în capiştea lui Baal de a stricat jertfelnicele lui şi chipurile lui le-au sfărâmat cu totul, iar pe Matan, preotul lui Baal, l-a ucis înaintea jertfelnicului, şi preotul Iehoada a aşezat strajă în templul Domnului.</span>
<span class="v-num v-19">19&nbsp;</span><span class="v K211_19" data-id="K211_19">Apoi a luat pe sutaşi cu garda şi oştirea şi tot poporul ţării şi au petrecut pe rege din templul Domnului şi au venit pe drumul ce trece pe poarta gărzii, la casa regelui şi s-a urcat pe tronul regesc.</span>
<span class="v-num v-20">20&nbsp;</span><span class="v K211_20" data-id="K211_20">Apoi s-a vestit poporului ţării şi cetatea s-a liniştit. Pe Atalia au omorât-o cu sabia în casa domnească.</span>
<span class="v-num v-21">21&nbsp;</span><span class="v K211_21" data-id="K211_21">Ioaş era de şapte ani când a fost făcut rege.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="K210.html">&lt;</a>
<a class="home" href="index.html">=</a>
<a class="next" href="K212.html">&gt;</a>
</div></div>
</body>
</html>