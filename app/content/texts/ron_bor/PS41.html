<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>PSALMII 41 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="PS.html">Biblia Ortodoxă Română Sinodală (2006)</a><a class="location" href="PS.html">PSALMII 41</a><a class="prev" href="PS40.html">&lt;</a>
<a class="home" href="index.html">=</a>
<a class="next" href="PS42.html">&gt;</a>
</div></div>
<div class="section chapter PS PS41 ron_bor ron " dir="ltr" lang="ro" data-id="PS41" data-nextid="PS42" data-previd="PS40">
<div class="c">Psalmul 41</div>
<div class="p">
<span class="v-num v-1">1&nbsp;</span><span class="v PS41_1" data-id="PS41_1">În ce chip doreşte cerbul izvoarele apelor, aşa Te doreşte sufletul meu pe Tine, Dumnezeule.</span>
<span class="v-num v-2">2&nbsp;</span><span class="v PS41_2" data-id="PS41_2">Însetat-a sufletul meu de Dumnezeul cel viu; când voi veni şi mă voi arăta feţei lui Dumnezeu?</span>
<span class="v-num v-3">3&nbsp;</span><span class="v PS41_3" data-id="PS41_3">Făcutu-mi-s-au lacrimile mele pâine ziua şi noaptea, când mi se zicea mie în toate zilele: "Unde este Dumnezeul tău?"</span>
<span class="v-num v-4">4&nbsp;</span><span class="v PS41_4" data-id="PS41_4">De acestea mi-am adus aminte cu revărsare de inimă, când treceam cu mulţime mare spre casa lui Dumnezeu,</span>
<span class="v-num v-5">5&nbsp;</span><span class="v PS41_5" data-id="PS41_5">În glas de bucurie şi de laudă şi în sunet de sărbătoare.</span>
<span class="v-num v-6">6&nbsp;</span><span class="v PS41_6" data-id="PS41_6">Pentru ce eşti mâhnit, suflete al meu, şi pentru ce mă tulburi?</span>
<span class="v-num v-7">7&nbsp;</span><span class="v PS41_7" data-id="PS41_7">Nădăjduieşte în Dumnezeu, că-L voi lăuda pe El; mântuirea feţei mele este Dumnezeul meu.</span>
<span class="v-num v-8">8&nbsp;</span><span class="v PS41_8" data-id="PS41_8">În mine sufletul meu s-a tulburat; pentru aceasta îmi voi aduce aminte de Tine, din pământul Iordanului şi al Ermonului, din muntele cel mic.</span>
<span class="v-num v-9">9&nbsp;</span><span class="v PS41_9" data-id="PS41_9">Adânc pe adânc cheamă în glasul căderilor apelor Tale.</span>
<span class="v-num v-10">10&nbsp;</span><span class="v PS41_10" data-id="PS41_10">Toate talazurile şi valurile Tale peste mine au trecut.</span>
<span class="v-num v-11">11&nbsp;</span><span class="v PS41_11" data-id="PS41_11">Ziua va porunci Domnul milei Sale, iar noaptea cântare Lui de la mine.</span>
<span class="v-num v-12">12&nbsp;</span><span class="v PS41_12" data-id="PS41_12">Rugăciunea Dumnezeului vieţii mele, spune-voi lui Dumnezeu: "Sprijinitorul meu eşti Tu, pentru ce m-ai uitat?"</span>
<span class="v-num v-13">13&nbsp;</span><span class="v PS41_13" data-id="PS41_13">Pentru ce umblu mâhnit când mă necăjeşte vrăjmaşul meu?</span>
<span class="v-num v-14">14&nbsp;</span><span class="v PS41_14" data-id="PS41_14">Când se sfărâmau oasele mele mă ocărau asupritorii mei.</span>
<span class="v-num v-15">15&nbsp;</span><span class="v PS41_15" data-id="PS41_15">Când îmi ziceau mie în toate zilele: "Unde este Dumnezeul tău?"</span>
<span class="v-num v-16">16&nbsp;</span><span class="v PS41_16" data-id="PS41_16">Pentru ce eşti mâhnit, suflete al meu, şi pentru ce mă tulburi?</span>
<span class="v-num v-17">17&nbsp;</span><span class="v PS41_17" data-id="PS41_17">Nădăjduieşte în Dumnezeu, că-L voi lăuda pe El; mântuirea feţei mele este Dumnezeul meu.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="PS40.html">&lt;</a>
<a class="home" href="index.html">=</a>
<a class="next" href="PS42.html">&gt;</a>
</div></div>
</body>
</html>