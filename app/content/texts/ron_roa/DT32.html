<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>DEUTERONOMUL (A CINCEA CARTE A LUI MOISE) 32 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="DT.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="DT.html">DEUTERONOMUL (A CINCEA CARTE A LUI MOISE) 32</a><a class="prev" href="DT31.html">&lt;</a>
<a class="home" href="index.html">=</a>
<a class="next" href="DT33.html">&gt;</a>
</div></div>
<div class="section chapter DT DT32 ron_roa ron " dir="ltr" lang="ron" data-id="DT32" data-nextid="DT33" data-previd="DT31">
<div class="c">32</div>
<div class="p">
<span class="v-num v-1">1&nbsp;</span><span class="v DT32_1" data-id="DT32_1">"Ia aminte, cerule, şi voi grăi, graiuri din gura mea audă pământul!</span>
<span class="v-num v-2">2&nbsp;</span><span class="v DT32_2" data-id="DT32_2">Rostirea să mi-o aştepte ca pe-o ploaie, ca roua să mi se pogoare cuvintele, ca ploaia răpăind pe păşune, ca bruma pălind pe căpiţe .</span>
<span class="v-num v-3">3&nbsp;</span><span class="v DT32_3" data-id="DT32_3">Că numele Domnului l-am chemat, daţi slavă Dumnezeului nostru!</span>
<span class="v-num v-4">4&nbsp;</span><span class="v DT32_4" data-id="DT32_4">Dumnezeu: adevărate-s lucrurile Sale, toate căile Lui sunt drepte. Credincios e Dumnezeu, nedreptate nu se află'ntru El; drept şi sfânt este Domnul.</span>
<span class="v-num v-5">5&nbsp;</span><span class="v DT32_5" data-id="DT32_5">Greşit-au: nu sunt ai Săi fiii cei cu prihană - neam îndărătnic şi răzvrătit.</span>
<span class="v-num v-6">6&nbsp;</span><span class="v DT32_6" data-id="DT32_6">Cu acestea-I răsplătiţi voi Domnului, popor nebun şi nemintos?! Oare nu e El, Tatăl tău, Cel ce te-a agonisit, Cel ce te-a făcut şi te-a zidit?</span>
<span class="v-num v-7">7&nbsp;</span><span class="v DT32_7" data-id="DT32_7">Aduceţi-vă aminte de zilele veacului, socotiţi anii'ndărăt din neam în neam; întreabă-l pe tatăl tău şi-ţi va povesti, întreabă-i pe bătrânii tăi şi-ţi vor spune :</span>
<span class="v-num v-8">8&nbsp;</span><span class="v DT32_8" data-id="DT32_8">Atunci când Cel-Preaînalt a împărţit neamurile, când i-a semănat pe fiii lui Adam, a pus hotarele neamurilor după numărul îngerilor lui Dumnezeu ;</span>
<span class="v-num v-9">9&nbsp;</span><span class="v DT32_9" data-id="DT32_9">partea Domnului a devenit poporul lui Iacob, partea lui de moştenire, Israel.</span>
<span class="v-num v-10">10&nbsp;</span><span class="v DT32_10" data-id="DT32_10">Îndestulatu-l-a pe el în pustie, în arzătoare sete, în loc fără apă, împrejmuitu-l-a şi l-a călăuzit şi l-a păzit ca pe lumina ochiului Său.</span>
<span class="v-num v-11">11&nbsp;</span><span class="v DT32_11" data-id="DT32_11">Ca un vultur ce-şi umbreşte cuibul întinzându-şi dorul aripelor spre pui, aşa i-a luat ducându-i pe grumajii Săi .</span>
<span class="v-num v-12">12&nbsp;</span><span class="v DT32_12" data-id="DT32_12">Domnul singur i-a povăţuit, dumnezeu străin nu s'a aflat cu ei.</span>
<span class="v-num v-13">13&nbsp;</span><span class="v DT32_13" data-id="DT32_13">Urcatu-i-a pe ei la tăria pământului, cu roada ţarinilor i-a hrănit; miere din piatră supt-au şi untdelemn din stâncă vârtoasă ,</span>
<span class="v-num v-14">14&nbsp;</span><span class="v DT32_14" data-id="DT32_14">unt de vacă şi lapte de oaie cu grăsimea mieilor şi-a berbecilor , a viţeilor şi-a iezilor, cu grăsime din măduva grâului; şi sânge de strugure-au băut: vin.</span>
<span class="v-num v-15">15&nbsp;</span><span class="v DT32_15" data-id="DT32_15">A mâncat Iacob şi s'a săturat şi s'a lepădat de Cel-Iubit, s'a îngroşat, s'a îngrăşat şi s'a lăbărţat şi L-a părăsit pe Dumnezeu Cel ce l-a făcut şi s'a'ndepărtat de la Dumnezeu, mântuitorul său.</span>
<span class="v-num v-16">16&nbsp;</span><span class="v DT32_16" data-id="DT32_16">Mâniatu-M'a'ntru [dumnezei] străini , întru urâciunile lor M'a amărât;</span>
<span class="v-num v-17">17&nbsp;</span><span class="v DT32_17" data-id="DT32_17">el nu lui Dumnezeu I-a adus jertfe, ci diavolilor le-a adus, dumnezeilor pe care ei nu i-au ştiut, cei noi şi de curând veniţi, pe care părinţii lor nu i-au ştiut.</span>
<span class="v-num v-18">18&nbsp;</span><span class="v DT32_18" data-id="DT32_18">Pe Dumnezeu Cel ce te-a născut L-ai părăsit şi L-ai uitat pe Dumnezeul Care te hrăneşte.</span>
<span class="v-num v-19">19&nbsp;</span><span class="v DT32_19" data-id="DT32_19">Văzut-a Domnul şi S'a stârnit şi prin mânie S'a'ntărâtat asupra fiilor şi fiicelor Sale.</span>
<span class="v-num v-20">20&nbsp;</span><span class="v DT32_20" data-id="DT32_20">Şi a zis: - Întoarce-voi faţa Mea de la ei şi le voi arăta cum va fi la urmă; că neam îndărătnic e acesta, fii lipsiţi de credincioşie.</span>
<span class="v-num v-21">21&nbsp;</span><span class="v DT32_21" data-id="DT32_21">Ei Mi-au întărâtat gelozia prin cei ce nu sunt Dumnezeu, mânia Mi-au aprins-o prin idolii lor; le voi întărâta şi Eu gelozia prin cei ce nu-s popor, printr'un popor nerod îi voi obijdui .</span>
<span class="v-num v-22">22&nbsp;</span><span class="v DT32_22" data-id="DT32_22">Că foc s'a aprins din mânia Mea; arde-va pân'la iadul cel mai de jos, va mistui pământul şi roadele lui, temeliile munţilor le va pârjoli.</span>
<span class="v-num v-23">23&nbsp;</span><span class="v DT32_23" data-id="DT32_23">Rele voi aduna asupră-le şi'ntru ei Îmi voi sfârşi săgeţile toate.</span>
<span class="v-num v-24">24&nbsp;</span><span class="v DT32_24" data-id="DT32_24">Sleiţi vor fi de foame şi de păsări hulpave şi de nevindecată gârbovire; dinţi de fiară voi trimite'mpotriva lor, cu mânia târâtoarelor pământului.</span>
<span class="v-num v-25">25&nbsp;</span><span class="v DT32_25" data-id="DT32_25">Din afară-i va stârpi sabia, din lăuntrul cămărilor, frica: pe tânăr şi pe fecioară, pe sugar şi pe bătrânul de-alături.</span>
<span class="v-num v-26">26&nbsp;</span><span class="v DT32_26" data-id="DT32_26">Zis-am: Îi voi împrăştia şi voi face să piară amintirea lor dintre oameni...</span>
<span class="v-num v-27">27&nbsp;</span><span class="v DT32_27" data-id="DT32_27">Aceasta, dacă n'ar fi mânia vrăjmaşilor, ca nu cumva aceştia să dăinuie prea mult ca nu cumva potrivnicii să sară-asupra lor şi să zică: - Mâna noastră'naltă este şi nu Domnul a făcut acestea toate...</span>
<span class="v-num v-28">28&nbsp;</span><span class="v DT32_28" data-id="DT32_28">Că-i neam ce şi-a pierdut capul, în ei nu e ştiinţă;</span>
<span class="v-num v-29">29&nbsp;</span><span class="v DT32_29" data-id="DT32_29">ei n'au gândit ca să'nţeleagă: cum să le ia pe toate din veac ce va să vină.</span>
<span class="v-num v-30">30&nbsp;</span><span class="v DT32_30" data-id="DT32_30">Cum oare va fugări unul o mie şi doi vor goni zece mii, dacă Dumnezeu nu Şi-ar fi luat mâna de pe ei, dacă Domnul nu i-ar fi lăsat?</span>
<span class="v-num v-31">31&nbsp;</span><span class="v DT32_31" data-id="DT32_31">Că dumnezeii lor nu sunt ca Dumnezeul nostru, iată ceea ce duşmanii noştri nu pot să priceapă.</span>
<span class="v-num v-32">32&nbsp;</span><span class="v DT32_32" data-id="DT32_32">Că via lor este din via Sodomei, viţa lor, din viţa Gomorei; strugurele lor, strugure de fiere, poamă le e de amărăciune;</span>
<span class="v-num v-33">33&nbsp;</span><span class="v DT32_33" data-id="DT32_33">vinul lor, suflare de balaur, suflare de aspidă ne'mblânzită.</span>
<span class="v-num v-34">34&nbsp;</span><span class="v DT32_34" data-id="DT32_34">Oare nu sunt acestea, iată, adunate la Mine, pecetluite'n vistieriile Mele?</span>
<span class="v-num v-35">35&nbsp;</span><span class="v DT32_35" data-id="DT32_35">În ziua răzbunării voi plăti, la vremea când piciorul lor va luneca; fiindcă aproape-i ziua pieirii lor, ceea ce vi s'a pregătit e de faţă.</span>
<span class="v-num v-36">36&nbsp;</span><span class="v DT32_36" data-id="DT32_36">Că Domnul îl va judeca pe poporul Său şi Se va pleca spre robii Săi văzându-i vlăguiţi şi părăsiţi în primejdii şi neputincioşi.</span>
<span class="v-num v-37">37&nbsp;</span><span class="v DT32_37" data-id="DT32_37">Atunci a zis Domnul: - Unde sunt dumnezeii lor spre care au nădăjduit,</span>
<span class="v-num v-38">38&nbsp;</span><span class="v DT32_38" data-id="DT32_38">din ale căror jertfe voi mâncaţi grăsimea şi din ale căror turnări beţi vinul? Scoală-se şi să vă ajute şi să vă fie paveze!</span>
<span class="v-num v-39">39&nbsp;</span><span class="v DT32_39" data-id="DT32_39">Vedeţi, vedeţi că Eu sunt şi că'n afară de Mine nu este un alt Dumnezeu; Eu voi ucide şi voi face viu, Eu voi răni şi voi vindeca şi nu-i nimeni care să scoată din mâinile Mele.</span>
<span class="v-num v-40">40&nbsp;</span><span class="v DT32_40" data-id="DT32_40">Că mâna Mea Mi-o voi ridica în cer şi pe dreapta Mea Mă voi jura şi voi zice: - Viu sunt Eu în veac!</span>
<span class="v-num v-41">41&nbsp;</span><span class="v DT32_41" data-id="DT32_41">Că sabia ca pe un fulger Mi-o voi ascuţi şi mâna Mea va prinde'ntr'însa judecata şi cu pedeapsă voi plăti vrăjmaşilor Mei, şi celor ce Mă urăsc le voi plăti.</span>
<span class="v-num v-42">42&nbsp;</span><span class="v DT32_42" data-id="DT32_42">Săgeţile Mi le voi îmbăta de sânge şi sabia Mea carne va mânca şi sânge de răniţi şi de robiţi, din capetele capilor duşmani.</span>
<span class="v-num v-43">43&nbsp;</span><span class="v DT32_43" data-id="DT32_43">Veseliţi-vă, voi, ceruri, împreună cu El, Lui să I se'nchine toţi fiii lui Dumnezeu! Veseliţi-vă, voi, neamuri, împreună cu poporul Său, întărească-se pentru El toţi îngerii lui Dumnezeu! Că El va răzbuna sângele fiilor Săi şi cu răzbunare le va plăti vrăjmaşilor Săi, şi celor ce-L urăsc le va plăti şi va curăţi Domnul pământul poporului Său".</span>
<span class="v-num v-44">44&nbsp;</span><span class="v DT32_44" data-id="DT32_44">Moise a scris această cântare în chiar ziua aceea şi i-a pus pe fiii lui Israel s'o înveţe. Şi a venit Moise şi a grăit toate cuvintele acestei Legi în auzul poporului, el şi Iosua, fiul lui Navi.</span>
<span class="v-num v-45">45&nbsp;</span><span class="v DT32_45" data-id="DT32_45">Iar după ce Moise a sfârşit de spus toate cuvintele acestea în faţa'ntregului Israel, le-a zis:</span>
<span class="v-num v-46">46&nbsp;</span><span class="v DT32_46" data-id="DT32_46">"Puneţi la inimă toate cuvintele pe care vi le mărturisesc eu astăzi şi porunciţi-le fiilor voştri să păzească şi să plinească toate cuvintele acestei Legi;</span>
<span class="v-num v-47">47&nbsp;</span><span class="v DT32_47" data-id="DT32_47">că ea nu-i pentru voi doar o vorbă goală, ci e însăşi viaţa voastră, şi prin cuvântul acesta vă veţi îndelunga zilele pe pământul spre care treceţi Iordanul ca să-l moşteniţi".</span>
<span class="v-num v-48">48&nbsp;</span><span class="v DT32_48" data-id="DT32_48">Tot în ziua aceea a grăit Domnul cu Moise, zicând:</span>
<span class="v-num v-49">49&nbsp;</span><span class="v DT32_49" data-id="DT32_49">"Suie-te în muntele acesta Abarim, muntele Nebo, care este în ţara Moabului, faţă'n faţă cu Ierihonul, şi vezi ţara Canaanului, pe care-o dau eu ca moştenire fiilor lui Israel,</span>
<span class="v-num v-50">50&nbsp;</span><span class="v DT32_50" data-id="DT32_50">şi mori acolo, în muntele pe care te sui, şi te adaugă la poporul tău, în acelaşi chip în care Aaron, fratele tău, a murit în muntele Hor şi s'a adăugat la poporul său,</span>
<span class="v-num v-51">51&nbsp;</span><span class="v DT32_51" data-id="DT32_51">pentru că n'aţi ascultat de cuvântul Meu în mijlocul fiilor lui Israel, la apa Meribei, la Cadeş, în pustia Sin, pentru că nu M'aţi arătat pe Mine sfânt întru fiii lui Israel;</span>
<span class="v-num v-52">52&nbsp;</span><span class="v DT32_52" data-id="DT32_52">că vei vedea ţara cum îţi stă'nainte, dar într'însa nu vei intra" .</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="DT31.html">&lt;</a>
<a class="home" href="index.html">=</a>
<a class="next" href="DT33.html">&gt;</a>
</div></div>
</body>
</html>