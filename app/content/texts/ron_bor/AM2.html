<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>AMOS 2 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="AM.html">Biblia Ortodoxă Română Sinodală (2006)</a><a class="location" href="AM.html">AMOS 2</a><a class="prev" href="AM1.html">&lt;</a>
<a class="home" href="index.html">=</a>
<a class="next" href="AM3.html">&gt;</a>
</div></div>
<div class="section chapter AM AM2 ron_bor ron " dir="ltr" lang="ro" data-id="AM2" data-nextid="AM3" data-previd="AM1">
<div class="c">2</div>
<div class="p">
<span class="v-num v-1">1&nbsp;</span><span class="v AM2_1" data-id="AM2_1">Aşa grăieşte Domnul: "Pentru trei păcate ale Moabului, ba chiar pentru patru, nu Mă voi întoarce, din pricină că el a ars oasele regelui Edomului până le-a prefăcut în cenuşă.</span>
<span class="v-num v-2">2&nbsp;</span><span class="v AM2_2" data-id="AM2_2">Pentru aceasta voi trimite foc în Moab şi va mistui palatele cele din Cheriot. Şi Moabul îşi va sfârşi viaţa în larmă, printre strigăte de război şi în sunetul trâmbiţei;</span>
<span class="v-num v-3">3&nbsp;</span><span class="v AM2_3" data-id="AM2_3">Pe judecători îi voi stârpi din mijlocul lui şi pe toate căpeteniile, împreună cu el le voi omorî", zice Domnul!</span>
<span class="v-num v-4">4&nbsp;</span><span class="v AM2_4" data-id="AM2_4">Aşa zice Domnul: "Pentru trei păcate ale lui luda, ba chiar pentru patru, nu Mă voi întoarce, din pricină că ei au aruncat legea Domnului şi au nesocotit rânduielile Lui şi au rătăcit în minciunile lor în care şi părinţii lor alunecaseră;</span>
<span class="v-num v-5">5&nbsp;</span><span class="v AM2_5" data-id="AM2_5">Pentru aceasta voi trimite foc în Iuda şi palatele cele din Ierusalim le va mistui".</span>
<span class="v-num v-6">6&nbsp;</span><span class="v AM2_6" data-id="AM2_6">Aşa zice Domnul: "Pentru trei păcate ţale lui Israel, ba chiar pentru patru, nu Mă voi întoarce, fiindcă ei au vândut pe cel drept pentru argint şi pe cel sărac pentru o pereche de încălţăminte.</span>
<span class="v-num v-7">7&nbsp;</span><span class="v AM2_7" data-id="AM2_7">Ei zdrobesc în pulbere capul celor sărmani şi calcă în picioare pe cei în necazuri. Feciorul dimpreună cu tatăl său la aceeaşi desfrânată îşi află calea, ca să pângărească numele Meu cel sfânt;</span>
<span class="v-num v-8">8&nbsp;</span><span class="v AM2_8" data-id="AM2_8">Pe veşmintele luate zălog, pe lângă jertfelnice, se tolănesc şi vinul celor năpăstuiţi îl beau în templul dumnezeului lor.</span>
<span class="v-num v-9">9&nbsp;</span><span class="v AM2_9" data-id="AM2_9">Eu am prăpădit pe Amorei dinaintea lor, oameni înalţi la stat ca cedrii şi falnici ca stejarii; am nimicit rodul lor sus şi rădăcina jos!</span>
<span class="v-num v-10">10&nbsp;</span><span class="v AM2_10" data-id="AM2_10">Eu v-am scos pe voi din ţara Egiptului şi patruzeci de ani v-am purtat prin pustiu, ca să luaţi în stăpânire ţara Amoreilor.</span>
<span class="v-num v-11">11&nbsp;</span><span class="v AM2_11" data-id="AM2_11">Eu am aşezat prooroci dintre feciorii voştri şi nazirei dintre flăcăii voştri! Oare nu este aşa, fii ai lui Israel?" zice Domnul.</span>
<span class="v-num v-12">12&nbsp;</span><span class="v AM2_12" data-id="AM2_12">Dar voi aţi dat nazireilor vin să bea şi proorocilor le-aţi poruncit, zicând: "Nu proorociţi!"</span>
<span class="v-num v-13">13&nbsp;</span><span class="v AM2_13" data-id="AM2_13">Pentru aceasta vă voi face să vă clătinaţi încoace şi încolo, cum se clatină o căruţă încărcată cu snopi.</span>
<span class="v-num v-14">14&nbsp;</span><span class="v AM2_14" data-id="AM2_14">Cel iute de picior nu va putea să fugă, cel puternic nu se va mai bizui pe puterea lui şi cel viteaz nu va scăpa cu viaţă;</span>
<span class="v-num v-15">15&nbsp;</span><span class="v AM2_15" data-id="AM2_15">Arcaşul nu va putea ţine piept, cel sprinten la picior nu va scăpa, iar cel călare pe cal nu va putea să se izbăvească.</span>
<span class="v-num v-16">16&nbsp;</span><span class="v AM2_16" data-id="AM2_16">Şi cel mai îndrăzneţ dintre cei viteji va fugi dezbrăcat în ziua aceea", zice Domnul.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="AM1.html">&lt;</a>
<a class="home" href="index.html">=</a>
<a class="next" href="AM3.html">&gt;</a>
</div></div>
</body>
</html>