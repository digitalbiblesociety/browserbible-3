<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNȚELEPCIUNII LUI SOLOMON 6 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="WS.html">Biblia Ortodoxă Română Sinodală (2006)</a><a class="location" href="WS.html">CARTEA ÎNȚELEPCIUNII LUI SOLOMON 6</a><a class="prev" href="WS5.html">&lt;</a>
<a class="home" href="index.html">=</a>
<a class="next" href="WS7.html">&gt;</a>
</div></div>
<div class="section chapter WS WS6 ron_bor ron " dir="ltr" lang="ron" data-id="WS6" data-nextid="WS7" data-previd="WS5">
<div class="c">6</div>
<div class="p">
<span class="v-num v-1">1&nbsp;</span><span class="v WS6_1" data-id="WS6_1">Ascultaţi deci, regilor, şi înţelegeţi, luaţi învăţătură, voi, care judecaţi marginile pământului.</span>
<span class="v-num v-2">2&nbsp;</span><span class="v WS6_2" data-id="WS6_2">Băgaţi în urechi, voi cei ce stăpâniţi peste mulţimi şi care vă mândriţi cu mulţimea popoarelor voastre".</span>
<span class="v-num v-3">3&nbsp;</span><span class="v WS6_3" data-id="WS6_3">Pricepeţi că stăpânirea vi s-a dat de la Domnul şi puterea de la Cel Preaînalt, Care va cerceta faptele voastre şi va pune la încercare gândurile voastre.</span>
<span class="v-num v-4">4&nbsp;</span><span class="v WS6_4" data-id="WS6_4">Fiindcă, deşi dregători ai împărăţiei Lui, n-aţi judecat drept, nici legea n-aţi păzit-o, nici n-aţi umblat după sfatul lui Dumnezeu.</span>
<span class="v-num v-5">5&nbsp;</span><span class="v WS6_5" data-id="WS6_5">Groaznic şi fără de veste El va sta asupra voastră, căci pentru cei mari judecata va fi cumplită.</span>
<span class="v-num v-6">6&nbsp;</span><span class="v WS6_6" data-id="WS6_6">Celor mici, Domnul le va arăta iertare şi milă, însă cei puternici vor fi pedepsiţi cu străşnicie.</span>
<span class="v-num v-7">7&nbsp;</span><span class="v WS6_7" data-id="WS6_7">Stăpânul tuturor nu Se va ruşina de nici un obraz, nici nu Se va sfii de vreo mărire, căci şi pe cel mic şi pe cel mare El i-a făcut şi pronia Lui e la fel pentru toţi.</span>
<span class="v-num v-8">8&nbsp;</span><span class="v WS6_8" data-id="WS6_8">Însă cei puternici vor avea parte de o încercare mai grea.</span>
<span class="v-num v-9">9&nbsp;</span><span class="v WS6_9" data-id="WS6_9">Deci către voi, regilor, îndrept cuvintele mele ca să învăţaţi înţelepciune şi să nu cădeţi.</span>
<span class="v-num v-10">10&nbsp;</span><span class="v WS6_10" data-id="WS6_10">Pentru că cei ce au păzit cu sfinţenie pravila sfântă se vor sfinţi şi cei ce vor învăţa-o vor şti ce să răspundă.</span>
<span class="v-num v-11">11&nbsp;</span><span class="v WS6_11" data-id="WS6_11">Iubiţi deci cuvintele mele şi le doriţi şi vă veţi învăţa din ele.</span>
<span class="v-num v-12">12&nbsp;</span><span class="v WS6_12" data-id="WS6_12">Înţelepciunea este luminată şi neînserată şi cei care o iubesc o văd uşor şi cei care o caută o găsesc.</span>
<span class="v-num v-13">13&nbsp;</span><span class="v WS6_13" data-id="WS6_13">Ea iese în cale celor care o doresc şi li se arată ea, întâi.</span>
<span class="v-num v-14">14&nbsp;</span><span class="v WS6_14" data-id="WS6_14">Cel care se scoală pentru ea dis-de-dimineaţă nu se va osteni, căci o va afla şezând la poarta lui.</span>
<span class="v-num v-15">15&nbsp;</span><span class="v WS6_15" data-id="WS6_15">Cel care îşi bate capul cu înţelepciunea îndeplineşte desăvârşirea minţii şi cel care îşi pierde somnul pentru ea va fi în curând fără de grijă.</span>
<span class="v-num v-16">16&nbsp;</span><span class="v WS6_16" data-id="WS6_16">Ea umblă în toate părţile căutând pe cei vrednici de ea şi se arată prietenoasă în drumurile lor şi îi întâmpină în tot ce pun la cale.</span>
<span class="v-num v-17">17&nbsp;</span><span class="v WS6_17" data-id="WS6_17">Începutul ei este pofta cea adevărată de învăţătură.</span>
<span class="v-num v-18">18&nbsp;</span><span class="v WS6_18" data-id="WS6_18">Iar pofta de învăţătură are în sine iubirea, iar iubirea este paznica legilor ei, iar păzirea legilor ei este adeverirea nemuririi.</span>
<span class="v-num v-19">19&nbsp;</span><span class="v WS6_19" data-id="WS6_19">Şi nemurirea ne face să fim aproape de Dumnezeu.</span>
<span class="v-num v-20">20&nbsp;</span><span class="v WS6_20" data-id="WS6_20">Drept aceea, pofta înţelepciunii duce la împărăţia cea veşnică.</span>
<span class="v-num v-21">21&nbsp;</span><span class="v WS6_21" data-id="WS6_21">Deci dar, o, regi ai popoarelor, dacă ţineţi la tronurile şi la sceptrele voastre, cinstiţi înţelepciunea, ca în veac să domniţi.</span>
<span class="v-num v-22">22&nbsp;</span><span class="v WS6_22" data-id="WS6_22">Iar ce este înţelepciunea şi cum s-a făcut, sunt gata să vă spun fără să ascund tainele lui Dumnezeu. Ci voi cerceta de la începutul făpturii şi voi da la lumină cunoştinţa ei şi nu voi trece pe alături de adevăr.</span>
<span class="v-num v-23">23&nbsp;</span><span class="v WS6_23" data-id="WS6_23">Nu voi merge pe acelaşi drum cu pizma care roade, căci ea n-are nici o părtăşie cu înţelepciunea.</span>
<span class="v-num v-24">24&nbsp;</span><span class="v WS6_24" data-id="WS6_24">Mulţimea înţelepţilor este mântuirea lumii şi un rege cuminte înseamnă bunăstarea poporului.</span>
<span class="v-num v-25">25&nbsp;</span><span class="v WS6_25" data-id="WS6_25">Drept aceea, luaţi învăţătură din cuvintele mele şi folosul va fi al vostru.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="WS5.html">&lt;</a>
<a class="home" href="index.html">=</a>
<a class="next" href="WS7.html">&gt;</a>
</div></div>
</body>
</html>