<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A DOUA A REGILOR 24 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="S2.html">Biblia Ortodoxă Română Sinodală (2006)</a><a class="location" href="S2.html">CARTEA A DOUA A REGILOR 24</a><a class="prev" href="S223.html">&lt;</a>
<a class="home" href="index.html">=</a>
<a class="next" href="K11.html">&gt;</a>
</div></div>
<div class="section chapter S2 S224 ron_bor ron " dir="ltr" lang="ro" data-id="S224" data-nextid="K11" data-previd="S223">
<div class="c">24</div>
<div class="p">
<span class="v-num v-1">1&nbsp;</span><span class="v S224_1" data-id="S224_1">Mânia Domnului s-a aprins iarăşi asupra Israeliţilor, pentru că cineva din ei îndemnase pe David, zicând: "Mergi de numără pe Israel şi pe Iuda!"</span>
<span class="v-num v-2">2&nbsp;</span><span class="v S224_2" data-id="S224_2">Şi a zis regele către Ioab, căpetenia oştirii care era cu el: "Cutreieră toate triburile din Israel şi ale lui Iuda, de la Dan până la Beer-Şeba, numără poporul, ca să ştiu numărul oamenilor".</span>
<span class="v-num v-3">3&nbsp;</span><span class="v S224_3" data-id="S224_3">"Domnul Dumnezeul tău, a răspuns Ioab, să înmulţească poporul încă pe atâta pe cât este, ba încă şi de o sută de ori atâta şi ochii domnului meu, regele, să vadă. Şi pentru ce domnul meu, regele, voieşte acest lucru?"</span>
<span class="v-num v-4">4&nbsp;</span><span class="v S224_4" data-id="S224_4">Dar cuvântul regelui, dat lui Ioab şi căpeteniilor oştirii, a biruit. Şi s-a dus Ioab cu căpeteniile oştirii de la rege să numere poporul lui Israel.</span>
<span class="v-num v-5">5&nbsp;</span><span class="v S224_5" data-id="S224_5">Trecând Iordanul, au poposit la Aroer, în partea dreaptă a cetăţii care este în mijlocul văii Gad, aproape de Iazer.</span>
<span class="v-num v-6">6&nbsp;</span><span class="v S224_6" data-id="S224_6">De acolo au mers în Galaad şi în pământul Tahtim-Hodşi, de unde au venit la Dan-Iaan,</span>
<span class="v-num v-7">7&nbsp;</span><span class="v S224_7" data-id="S224_7">Şi ocolind Sidonul, au mers la cetatea Tir şi prin toate cetăţile Heveilor şi Canaaneilor şi au ieşit în partea de miazăzi a Iudei, la Beer-Şeba.</span>
<span class="v-num v-8">8&nbsp;</span><span class="v S224_8" data-id="S224_8">Apoi au străbătut toată ţara aceasta şi după nouă luni şi douăzeci de zile au ajuns la Ierusalim.</span>
<span class="v-num v-9">9&nbsp;</span><span class="v S224_9" data-id="S224_9">Şi a dat Ioab regelui cartea cu numărătoarea poporului, din care se vedea că Israeliţii erau opt sute de mii de bărbaţi vârstnici, buni de război, iar cei din Iuda cinci sute de mii.</span>
<span class="v-num v-10">10&nbsp;</span><span class="v S224_10" data-id="S224_10">Atunci s-a cutremurat inima lui David după ce a numărat poporul. Şi a zis David către Domnul: "Greu am păcătuit eu, făcând aşa, şi acum mă rog înaintea Ta, Doamne, iartă păcatul robului Tău, căci m-am purtat peste măsură de nebuneşte!"</span>
<span class="v-num v-11">11&nbsp;</span><span class="v S224_11" data-id="S224_11">A doua zi dimineaţa s-a sculat David. Fusese însă cuvântul Domnului către Gad proorocul, ca să spună lui David viitorul, zicându-i:</span>
<span class="v-num v-12">12&nbsp;</span><span class="v S224_12" data-id="S224_12">"Mergi şi spune lui David: Aşa zice Domnul: Îţi arăt trei pedepse: alege-ţi una din ele, să vină asupra ta".</span>
<span class="v-num v-13">13&nbsp;</span><span class="v S224_13" data-id="S224_13">Şi a venit Gad la David şi i-a vestit, zicându-i: "Alege-ţi ce vrei: foamete în ţara ta şapte ani; să fugi trei luni de vrăjmaşii tăi şi ei să te urmărească; sau timp de trei zile să fie ciumă în ţara ta? Chibzuieşte şi hotărăşte; ce să spun Celui ce m-a trimis",</span>
<span class="v-num v-14">14&nbsp;</span><span class="v S224_14" data-id="S224_14">"E tare greu, a răspuns David lui Gad, dar să cad mai bine în mâna Domnului, căci mila Lui este mare; numai în mâinile oamenilor să nu cad!" Şi şi-a ales David ciuma în vremea secerişului grâului.</span>
<span class="v-num v-15">15&nbsp;</span><span class="v S224_15" data-id="S224_15">Şi a trimis Domnul ciumă asupra lui Israel de dimineaţă până la vremea hotărâtă. Şi a început molima în popor şi au murit de la Dan până la Beer-Şeba şaptezeci de mii de oameni.</span>
<span class="v-num v-16">16&nbsp;</span><span class="v S224_16" data-id="S224_16">Şi şi-a întins îngerul Domnului mâna asupra Ierusalimului, ca să-l pustiiască, dar I S-a făcut milă Domnului şi a zis îngerului care ucidea poporul: "Destul! Opreşte-i acum mâna!" Îngerul Domnului se afla atunci la aria lui Aravna Iebuseul.</span>
<span class="v-num v-17">17&nbsp;</span><span class="v S224_17" data-id="S224_17">Şi văzând David pe îngerul care lovea poporul, a zis către Domnul: "Iată eu am păcătuit! Fărădelegea am făcut-o eu. Dar aceste oi ce-au făcut? Deci îndreaptă-ţi mâna Ta asupra mea şi asupra casei tatălui meu!"</span>
<span class="v-num v-18">18&nbsp;</span><span class="v S224_18" data-id="S224_18">În ziua aceea Gad a venit la David şi a zis: "Mergi de ridică jertfelnic Domnului în aria lui Aravna Iebuseul".</span>
<span class="v-num v-19">19&nbsp;</span><span class="v S224_19" data-id="S224_19">Şi s-a dus David, cum îi zisese proorocul Gad şi cum poruncise Domnul.</span>
<span class="v-num v-20">20&nbsp;</span><span class="v S224_20" data-id="S224_20">şi privind Aravna, a văzut pe rege şi slugile lui venind la el; şi a ieşit Aravna şi s-a închinat regelui cu faţa până la pământ.</span>
<span class="v-num v-21">21&nbsp;</span><span class="v S224_21" data-id="S224_21">"La ce a venit domnul meu, regele, la robul tău?" a întrebat Aravna. "Ca să cumpăr de la tine aria, a răspuns David, şi să fac acolo jertfelnic Domnului, pentru ca să înceteze moartea în popor"</span>
<span class="v-num v-22">22&nbsp;</span><span class="v S224_22" data-id="S224_22">"Să ia domnul meu, regele, şi să aducă jertfă Domnului ce voieşte, a zis Aravna către David. Iată boii pentru ardere de tot, iar carele şi jugurile boilor vor sluji de lemne.</span>
<span class="v-num v-23">23&nbsp;</span><span class="v S224_23" data-id="S224_23">Toate acestea le dăruiesc regelui. Domnul Dumnezeul tău să te binecuvânteze!" a adăugat Aravna.</span>
<span class="v-num v-24">24&nbsp;</span><span class="v S224_24" data-id="S224_24">"Ba nu, a zis regele către Aravna, eu am să-ţi plătesc preţul şi nu voi aduce Domnului Dumnezeului meu arderi de tot, lucruri luate în darn. Şi a cumpărat David aria şi boii cu cincizeci de sicli de argint.</span>
<span class="v-num v-25">25&nbsp;</span><span class="v S224_25" data-id="S224_25">Şi a ridicat David acolo jertfelnic Domnului şi a adus arderi de tot şi jertfe de împăcare. Şi S-a milostivit Domnul asupra tării şi a încetat moartea în Israel.</span>
</div>
</div>
<div class="footnotes">

</div>

<div class="footer"><div class="nav">
<a class="prev" href="S223.html">&lt;</a>
<a class="home" href="index.html">=</a>
<a class="next" href="K11.html">&gt;</a>
</div></div>
</body>
</html>