<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A TREIA A REGILOR 3 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="K1.html">Biblia Ortodoxă Română Sinodală (2006)</a><a class="location" href="K1.html">CARTEA A TREIA A REGILOR 3</a><a class="prev" href="K12.html">&lt;</a>
<a class="home" href="index.html">=</a>
<a class="next" href="K14.html">&gt;</a>
</div></div>
<div class="section chapter K1 K13 ron_bor ron " dir="ltr" lang="ro" data-id="K13" data-nextid="K14" data-previd="K12">
<div class="c">3</div>
<div class="p">
<span class="v-num v-1">1&nbsp;</span><span class="v K13_1" data-id="K13_1">După ce regatul s-a întărit în mâinile lui Solomon, Solomon s-a înrudit cu Faraon, regele Egiptului, căci a luat pentru el pe fiica lui Faraon şi a adus-o în cetatea lui David, până o terminat de zidit casa sa, templul Domnului şi zidul dimprejurul Ierusalimului.</span>
<span class="v-num v-2">2&nbsp;</span><span class="v K13_2" data-id="K13_2">Poporul tot mai aducea jertfe pe înălţimi, căci nu era încă zidit templul numelui Domnului până în acel timp.</span>
<span class="v-num v-3">3&nbsp;</span><span class="v K13_3" data-id="K13_3">Şi Solomon, care iubea pe Domnul, purtându-se după legea tatălui său, a adus şi el jertfe şi tămâieri pe înălţimi.</span>
<span class="v-num v-4">4&nbsp;</span><span class="v K13_4" data-id="K13_4">Deci s-a sculat şi el şi s-a dus la Ghibeon, ca să aducă jertfe acolo, căci acolo era cea mai mare înălţime. O mie de jertfe pentru ardere de tot a adus Solomon pe acel jertfelnic.</span>
<span class="v-num v-5">5&nbsp;</span><span class="v K13_5" data-id="K13_5">La Ghibeon însă S-a arătat Domnul lui Solomon noaptea în vis şi a zis: "Cere ce vrei să-ţi dau!"</span>
<span class="v-num v-6">6&nbsp;</span><span class="v K13_6" data-id="K13_6">Şi a zis Solomon: "Tu ai făcut cu robul Tău David, tatăl meu, mare milă; şi, pentru că el s-a purtat cu vrednicie şi cu dreptate şi inimă curată înaintea Ta, nu ţi-ai luat această milă mare de la el; şi i-ai dăruit fiu pe tronul lui, precum şi este aceasta astăzi.</span>
<span class="v-num v-7">7&nbsp;</span><span class="v K13_7" data-id="K13_7">Şi acum Tu, Doamne Dumnezeul meu, ai pus pe robul Tău rege în locul lui David, tatăl meu; însă eu sunt foarte tânăr şi nu ştiu să conduc.</span>
<span class="v-num v-8">8&nbsp;</span><span class="v K13_8" data-id="K13_8">Şi robul Tău este în mijlocul poporului Tău pe care l-ai ales, popor nesfârşit de mare, care din pricina mulţimii lui nu se poate nici socoti, nici număra.</span>
<span class="v-num v-9">9&nbsp;</span><span class="v K13_9" data-id="K13_9">Dăruieşte-i dar robului Tău minte pricepută, ca să asculte şi să judece poporul Tău şi să deosebească ce este bine şi ca este rău; căci cine poate să povăţuiască pe acest popor al Tău, care este nesfârşit de mare?"</span>
<span class="v-num v-10">10&nbsp;</span><span class="v K13_10" data-id="K13_10">Şi i-a plăcut Domnului că Solomon a cerut aceasta.</span>
<span class="v-num v-11">11&nbsp;</span><span class="v K13_11" data-id="K13_11">Şi a zis Dumnezeu: "Deoarece tu ai cerut aceasta şi n-ai cerut viaţă lungă; n-ai cerut bogăţie, n-ai cerut sufletele duşmanilor tăi, ci ai cerut înţelepciune, ca să ştii să judeci,</span>
<span class="v-num v-12">12&nbsp;</span><span class="v K13_12" data-id="K13_12">Iată Eu voi face după cuvântul tău; iată, Eu îţi dau minte înţeleaptă şi pricepută, cum nici unul n-a fost ca tine înaintea ta şi cum nici nu se va mai ridica după tine.</span>
<span class="v-num v-13">13&nbsp;</span><span class="v K13_13" data-id="K13_13">Ba îţi voi da şi ceea ce tu n-ai cerut: bogăţie şi slavă, aşa încât nici unul dintre regi nu va fi asemenea ţie, în toate zilele tale.</span>
<span class="v-num v-14">14&nbsp;</span><span class="v K13_14" data-id="K13_14">Şi dacă vei umbla pe drumul Meu, ca să păzeşti legile Mele şi poruncile Mele, cum a umblat tatăl tău David, îţi voi înmulţi şi zilele tale".</span>
<span class="v-num v-15">15&nbsp;</span><span class="v K13_15" data-id="K13_15">Şi s-a trezit Solomon din somn Şi iată, acesta fusese vis. Apoi s-a sculat şi a venit la Ierusalim şi a stat înaintea jertfelnicului celui de dinaintea chivotului cu legea Domnului, care era în Sion, a adus arderi de tot, a săvârşit jertfe de împăcare şi a făcut mare ospăţ pentru toate slugile sale.</span>
<span class="v-num v-16">16&nbsp;</span><span class="v K13_16" data-id="K13_16">Atunci au venit două femei desfrânate la rege şi au stat înaintea lui.</span>
<span class="v-num v-17">17&nbsp;</span><span class="v K13_17" data-id="K13_17">Şi a zis una din femei: "Rogu-mă, domnul meu, noi trăim într-o casă; şi eu am născut la ea, în casa aceea.</span>
<span class="v-num v-18">18&nbsp;</span><span class="v K13_18" data-id="K13_18">A treia zi după ce am născut eu, a născut şi această femeie şi eram împreună şi nu era nimeni străin cu noi în casă, afară de noi amândouă.</span>
<span class="v-num v-19">19&nbsp;</span><span class="v K13_19" data-id="K13_19">Însă noaptea a muţit fiul acestei femei, căci a adormit peste el.</span>
<span class="v-num v-20">20&nbsp;</span><span class="v K13_20" data-id="K13_20">Şi s-a sculat ea pe la miezul nopţii şi mi-a luat pe fiul meu de lângă mine, când eu, roaba ta, dormeam şi l-a pus la pieptul ci; iar pe fiul ei cel mort l-a pus la pieptul meu.</span>
<span class="v-num v-21">21&nbsp;</span><span class="v K13_21" data-id="K13_21">Dimineaţa când m-am sculat ca să-mi alăptez fiul, iată, el era mort; iar când m-am uitat la el mai bine dimineaţa, acesta nu era fiut meu, pe care-l născusem".</span>
<span class="v-num v-22">22&nbsp;</span><span class="v K13_22" data-id="K13_22">Iar cealaltă femeie a zis: "Ba nu, fiul meu e viu, iar fiul tău e mort!" Iar aceasta îi zicea: "Ba nu, fiul tău este mort şi al meu e viu!" şi vorbeau ele aşa înaintea regelui.</span>
<span class="v-num v-23">23&nbsp;</span><span class="v K13_23" data-id="K13_23">Atunci regele a zis: "Aceasta zice: Fiul meu este cel viu, iar fiul tău este cel mort; iar aceea zice; Ba nu, fiul tău este cel mort şi fiul meu aste cel viu".</span>
<span class="v-num v-24">24&nbsp;</span><span class="v K13_24" data-id="K13_24">Apoi a zis Solomon: "Daţi-mi o sabie"; şi i s-a adus regelui o sabie.</span>
<span class="v-num v-25">25&nbsp;</span><span class="v K13_25" data-id="K13_25">Şi a zis regele: "Tăiaţi copilul cel viu în două şi daţi o jumătate din el uneia şi o jumătate din el celeilalte!"</span>
<span class="v-num v-26">26&nbsp;</span><span class="v K13_26" data-id="K13_26">Şi a răspuns femeia al cărui fiu era viu regelui, - căci i se rupea inima de milă pentru fiul ei: "Rogu-mă, domnul meu, daţi-i ei acest prunc viu şi nu-l omorâţi!" Iar cealaltă a zis: "Ca să nu fie nici al meu, nici al ei, tăiaţi-l!"</span>
<span class="v-num v-27">27&nbsp;</span><span class="v K13_27" data-id="K13_27">Şi regele a zis: "Daţi-i acesteia copilul cel viu, că aceasta este mama lui!"</span>
<span class="v-num v-28">28&nbsp;</span><span class="v K13_28" data-id="K13_28">Şi a auzit tot Israelul do judecata aceasta pe care a făcut-o regele. Şi au început să se teamă de rege, căci vedeau că înţelepciunea lui Dumnezeu este în el, ca să facă judecată şi dreptate.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="K12.html">&lt;</a>
<a class="home" href="index.html">=</a>
<a class="next" href="K14.html">&gt;</a>
</div></div>
</body>
</html>