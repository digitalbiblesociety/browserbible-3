<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOV 10 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JB.html">Biblia Ortodoxă Română Sinodală (2006)</a><a class="location" href="JB.html">CARTEA LUI IOV 10</a><a class="prev" href="JB9.html">&lt;</a>
<a class="home" href="index.html">=</a>
<a class="next" href="JB11.html">&gt;</a>
</div></div>
<div class="section chapter JB JB10 ron_bor ron " dir="ltr" lang="ron" data-id="JB10" data-nextid="JB11" data-previd="JB9">
<div class="c">10</div>
<div class="p">
<span class="v-num v-1">1&nbsp;</span><span class="v JB10_1" data-id="JB10_1">Sufletul meu este dezgustat de viaţa mea. Voi lăsa să curgă slobodă tânguirea mea şi voi vorbi întru suferinţa sufletului meu.</span>
<span class="v-num v-2">2&nbsp;</span><span class="v JB10_2" data-id="JB10_2">Voi spune către Domnul: Nu mă osândi; lămureşte-mă, să ştiu pentru ce Te cerţi cu mine.</span>
<span class="v-num v-3">3&nbsp;</span><span class="v JB10_3" data-id="JB10_3">Care e folosul Tău, când eşti aprig şi dispreţuieşti făptura mâinilor Tale şi eşti surâzător la sfatul celor răi?</span>
<span class="v-num v-4">4&nbsp;</span><span class="v JB10_4" data-id="JB10_4">Ai Tu ochi materiali şi vezi lucrurile precum le vede omul?</span>
<span class="v-num v-5">5&nbsp;</span><span class="v JB10_5" data-id="JB10_5">Zilele Tale sunt oare ca zilele omului şi anii Tăi ca anii omeneşti,</span>
<span class="v-num v-6">6&nbsp;</span><span class="v JB10_6" data-id="JB10_6">Ca să cercetezi fărădelegea mea şi să cauţi păcatul meu,</span>
<span class="v-num v-7">7&nbsp;</span><span class="v JB10_7" data-id="JB10_7">Când ştii bine că nu sunt vinovat şi că nimeni nu mă poate scăpa din mâna Ta?</span>
<span class="v-num v-8">8&nbsp;</span><span class="v JB10_8" data-id="JB10_8">Mâinile Tale m-au făcut şi m-au zidit şi apoi Tu mă nimiceşti în întregime.</span>
<span class="v-num v-9">9&nbsp;</span><span class="v JB10_9" data-id="JB10_9">Adu-ţi aminte că m-ai făcut din pământ şi că mă vei întoarce în ţărână.</span>
<span class="v-num v-10">10&nbsp;</span><span class="v JB10_10" data-id="JB10_10">Nu m-ai turnat oare ca pe lapte şi nu m-ai închegat ca pe caş?</span>
<span class="v-num v-11">11&nbsp;</span><span class="v JB10_11" data-id="JB10_11">M-ai îmbrăcat în piele şi în carne, m-ai ţesut din oase şi din vine;</span>
<span class="v-num v-12">12&nbsp;</span><span class="v JB10_12" data-id="JB10_12">Apoi mi-ai dat viaţă, şi bunăvoinţa Ta şi purtarea Ta de grijă au ţinut vie suflarea mea,</span>
<span class="v-num v-13">13&nbsp;</span><span class="v JB10_13" data-id="JB10_13">Şi ceea ce Tu ţineai ascuns în inima Ta, iată ştiu acum gândul Tău:</span>
<span class="v-num v-14">14&nbsp;</span><span class="v JB10_14" data-id="JB10_14">Dacă păcătuiesc, Tu mă supraveghezi şi nu mă dezvinovăţeşti de greşeala mea.</span>
<span class="v-num v-15">15&nbsp;</span><span class="v JB10_15" data-id="JB10_15">Dacă sunt vinovat este amar de mine şi dacă sunt drept nu cutez să ridic capul, ca unul ce sunt sătul de ocară şi sunt apăsat de necazuri.</span>
<span class="v-num v-16">16&nbsp;</span><span class="v JB10_16" data-id="JB10_16">Şi astfel fără vlagă cum sunt, Tu mă vânezi ca un leu şi din nou Te arăţi minunat faţă de mine.</span>
<span class="v-num v-17">17&nbsp;</span><span class="v JB10_17" data-id="JB10_17">Tu înnoieşti duşmănia Ta împotriva mea. Tu sporeşti mânia Ta asupră-mi ca nişte oştiri primenite care se luptă cu mine.</span>
<span class="v-num v-18">18&nbsp;</span><span class="v JB10_18" data-id="JB10_18">De ce m-ai scos din sânul mamei mele? Aş fi murit şi nici un ochi nu m-ar fi văzut!</span>
<span class="v-num v-19">19&nbsp;</span><span class="v JB10_19" data-id="JB10_19">Aş fi fost ca unul care n-a fost niciodată şi din pântecele mamei mele aş fi trecut în mormânt.</span>
<span class="v-num v-20">20&nbsp;</span><span class="v JB10_20" data-id="JB10_20">Nu sunt oare zilele mele destul de puţine? Dă-Te la o parte ca să pot să-mi vin puţin în fire,</span>
<span class="v-num v-21">21&nbsp;</span><span class="v JB10_21" data-id="JB10_21">Mai înainte ca să plec spre a nu mă mai întoarce din ţinutul întunericului şi al umbrelor morţii,</span>
<span class="v-num v-22">22&nbsp;</span><span class="v JB10_22" data-id="JB10_22">Ţara de întuneric şi neorânduială unde lumina e totuna cu bezna".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JB9.html">&lt;</a>
<a class="home" href="index.html">=</a>
<a class="next" href="JB11.html">&gt;</a>
</div></div>
</body>
</html>