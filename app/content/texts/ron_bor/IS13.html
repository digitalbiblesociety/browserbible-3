<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>ISAIA 13 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="IS.html">Biblia Ortodoxă Română Sinodală (2006)</a><a class="location" href="IS.html">ISAIA 13</a><a class="prev" href="IS12.html">&lt;</a>
<a class="home" href="index.html">=</a>
<a class="next" href="IS14.html">&gt;</a>
</div></div>
<div class="section chapter IS IS13 ron_bor ron " dir="ltr" lang="ro" data-id="IS13" data-nextid="IS14" data-previd="IS12">
<div class="c">13</div>
<div class="p">
<span class="v-num v-1">1&nbsp;</span><span class="v IS13_1" data-id="IS13_1">Proorocia despre Babilon pe care a văzut-o Isaia, fiul lui Amos.</span>
<span class="v-num v-2">2&nbsp;</span><span class="v IS13_2" data-id="IS13_2">Pe un munte pleşuv înălţaţi steag, strigaţi către ei, faceţi semn cu mâna, ca să intre pe poarta asupritorilor.</span>
<span class="v-num v-3">3&nbsp;</span><span class="v IS13_3" data-id="IS13_3">"Eu am poruncit sfintei Mele oştiri, zice Domnul, chemat-am pe vitejii mâniei Mele, pe cei ce se veselesc de slava Mea".</span>
<span class="v-num v-4">4&nbsp;</span><span class="v IS13_4" data-id="IS13_4">Ascultaţi acest zgomot surd în munţi, vuiet al unui neam fără de număr; auziţi această zarvă de împărăţii, de neamuri adunate; Domnul Savaot cercetează oştirea gata de luptă.</span>
<span class="v-num v-5">5&nbsp;</span><span class="v IS13_5" data-id="IS13_5">Ele vin dintr-un ţinut depărtat, de la capătul cerului; vine Domnul şi uneltele mâniei Lui, ca să nimicească tot pământul.</span>
<span class="v-num v-6">6&nbsp;</span><span class="v IS13_6" data-id="IS13_6">Strigaţi, că aproape este ziua Domnului, ea vine ca o pustiire de la Cel Atotputernic.</span>
<span class="v-num v-7">7&nbsp;</span><span class="v IS13_7" data-id="IS13_7">Drept aceea, toate braţele vor fi neputincioase şi inima omului se va topi de frică.</span>
<span class="v-num v-8">8&nbsp;</span><span class="v IS13_8" data-id="IS13_8">Vor fi cuprinşi de spaimă, vor vedea năluci şi durerile îi vor cuprinde; zvârcolise-vor în dureri ca femeia gata să nască. Se vor privi unul pe altul cu groază, iar feţele lor vor fi roşii ca flacăra.</span>
<span class="v-num v-9">9&nbsp;</span><span class="v IS13_9" data-id="IS13_9">Iată ziua Domnului, ea vine aprigă, mânioasă şi întărâtată la mânie ca să pustiiască pământul şi să stârpească pe păcătoşi de pe el.</span>
<span class="v-num v-10">10&nbsp;</span><span class="v IS13_10" data-id="IS13_10">Luceferii de pe cer şi grămezile de stele nu-şi vor mai da lumina lor; soarele se va întuneca în răsăritul lui şi luna nu va mai străluci.</span>
<span class="v-num v-11">11&nbsp;</span><span class="v IS13_11" data-id="IS13_11">Atunci voi pedepsi lumea pentru fărădelegile ei şi pe cei nelegiuiţi pentru păcatele lor. Voi smeri mândria celor îngâmfaţi şi obrăznicia celor cruzi o voi arunca la pământ.</span>
<span class="v-num v-12">12&nbsp;</span><span class="v IS13_12" data-id="IS13_12">Voi face ca oamenii să fie mai rari decât aurul cel mai scump, mai căutaţi decât aurul de Ofir.</span>
<span class="v-num v-13">13&nbsp;</span><span class="v IS13_13" data-id="IS13_13">Pentru aceasta voi prăbuşi cerurile; şi pământul se va clătina din locul lui, din pricina mâniei Domnului Savaot, în ziua iuţimii mâniei Lui.</span>
<span class="v-num v-14">14&nbsp;</span><span class="v IS13_14" data-id="IS13_14">Atunci, ca o gazelă sperioasă şi ca o turmă pe care nimeni nu poate s-o adune, fiecare se va întoarce la poporul său şi fiecare va fugi în pământul său.</span>
<span class="v-num v-15">15&nbsp;</span><span class="v IS13_15" data-id="IS13_15">Oricine va fi aflat va fi străpuns şi oricare va fi prins va cădea de sabie.</span>
<span class="v-num v-16">16&nbsp;</span><span class="v IS13_16" data-id="IS13_16">Copiii lor vor fi zdrobiţi înaintea ochilor lor, casele lor vor fi jefuite şi femeile lor necinstite.</span>
<span class="v-num v-17">17&nbsp;</span><span class="v IS13_17" data-id="IS13_17">Iată că Eu ridic asupra lor pe Mezi, care nu pun preţ pe argint şi care nu se lăcomesc pentru aur.</span>
<span class="v-num v-18">18&nbsp;</span><span class="v IS13_18" data-id="IS13_18">Arcurile oamenilor de luptă vor doborî pe cei tineri. De roada pântecelui nu se vor milostivi, şi pentru copii ochii lor nu vor simţi nici o milă.</span>
<span class="v-num v-19">19&nbsp;</span><span class="v IS13_19" data-id="IS13_19">Atunci Babilonul, podoaba împărăţiilor, cununa mândriei Caldeilor, fi-va ca Sodoma şi ca Gomora, pe care Dumnezeu le-a nimicit.</span>
<span class="v-num v-20">20&nbsp;</span><span class="v IS13_20" data-id="IS13_20">Nu va mai fi locuit în veci şi din neam în neam. Arabii nu vor mai înfige acolo corturi şi nici ciobanii nu-şi vor mai face târle în latura aceea.</span>
<span class="v-num v-21">21&nbsp;</span><span class="v IS13_21" data-id="IS13_21">Ci numai animale sălbatice se vor sălăşlui într-însul, şi bufniţele vor locui prin case, struţii îşi vor face cuiburi acolo şi oameni cu chip de ţap vor juca în acel loc.</span>
<span class="v-num v-22">22&nbsp;</span><span class="v IS13_22" data-id="IS13_22">Şacalii vor urla în palatele lor şi lupii în casele lor de petrecere. Vremea este aproape să sosească şi zilele ei nu vor zăbovi!</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="IS12.html">&lt;</a>
<a class="home" href="index.html">=</a>
<a class="next" href="IS14.html">&gt;</a>
</div></div>
</body>
</html>