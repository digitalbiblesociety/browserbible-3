<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEȘIREA A DOUA CARTE A LUI MOISE 14 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EX.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="EX.html">IEȘIREA A DOUA CARTE A LUI MOISE 14</a><a class="prev" href="EX13.html">&lt;</a>
<a class="home" href="index.html">=</a>
<a class="next" href="EX15.html">&gt;</a>
</div></div>
<div class="section chapter EX EX14 ron_roa ron " dir="ltr" lang="ro" data-id="EX14" data-nextid="EX15" data-previd="EX13">
<div class="c">14</div>
<div class="p">
<span class="v-num v-1">1&nbsp;</span><span class="v EX14_1" data-id="EX14_1">Domnul a grăit către Moise şi i-a zis:</span>
<span class="v-num v-2">2&nbsp;</span><span class="v EX14_2" data-id="EX14_2">"Spune-le fiilor lui Israel să se întoarcă şi să-şi aşeze tabăra în faţa Pi-Hahirotului, între Migdol şi mare, în preajma lui Baal-Ţefon. Acolo, lângă mare, acolo să tăbărâţi.</span>
<span class="v-num v-3">3&nbsp;</span><span class="v EX14_3" data-id="EX14_3">Că Faraon îi va spune poporului său: - Fiii aceştia ai lui Israel s'au rătăcit prin ţară; i-a închis pustiul...</span>
<span class="v-num v-4">4&nbsp;</span><span class="v EX14_4" data-id="EX14_4">Eu însă voi învârtoşa inima lui Faraon, iar el se va pune pe urmele lor. Şi Mă voi preamări Eu în Faraon şi'n toată oastea lui şi vor cunoaşte Egiptenii, toţi vor cunoaşte, că Eu sunt Domnul!" Şi au făcut aşa.</span>
<span class="v-num v-5">5&nbsp;</span><span class="v EX14_5" data-id="EX14_5">I s'a dat de ştire regelui Egiptului că poporul [evreu] a fugit. Atunci inima lui Faraon şi a slujitorilor lui s'a schimbat în privinţa poporului; ei au zis: "Ce-am făcut, că i-am lăsat pe fiii lui Israel să se ducă, şi de-acum nu vor mai munci pentru noi?...".</span>
<span class="v-num v-6">6&nbsp;</span><span class="v EX14_6" data-id="EX14_6">Şi-a înhămat deci Faraon carele de război şi şi-a luat poporul cu sine.</span>
<span class="v-num v-7">7&nbsp;</span><span class="v EX14_7" data-id="EX14_7">A luat şase sute de care alese şi toată călărimea Egiptenilor şi căpeteniile lor.</span>
<span class="v-num v-8">8&nbsp;</span><span class="v EX14_8" data-id="EX14_8">Iar Domnul a învârtoşat inima lui Faraon, regele Egiptului, şi pe a slujitorilor lui, şi au alergat pe urmele fiilor lui Israel; dar fiii lui Israel ieşiseră cu mână'naltă .</span>
<span class="v-num v-9">9&nbsp;</span><span class="v EX14_9" data-id="EX14_9">Şi au alergat după ei Egiptenii cu toţi caii şi carele lui Faraon, cu călăreţii şi cu toată oastea lui, şi i-au ajuns când ei îşi aşternuseră tabăra la mare, lângă Pi-Hahirot, în faţa lui Baal-Ţefon.</span>
<span class="v-num v-10">10&nbsp;</span><span class="v EX14_10" data-id="EX14_10">Şi dacă Faraon s'a apropiat, fiii lui Israel şi-au ridicat ochii şi i-au văzut pe Egipteni tăbărâţi înapoia lor; şi foarte s'au înspăimântat fiii lui Israel şi au strigat către Domnul.</span>
<span class="v-num v-11">11&nbsp;</span><span class="v EX14_11" data-id="EX14_11">Şi i-au zis lui Moise: "Oare nu erau morminte'n ţara Egiptului? De ce ne-ai adus să murim aici, în pustie? Ce-ai făcut tu cu noi, că ne-ai scos din Egipt?</span>
<span class="v-num v-12">12&nbsp;</span><span class="v EX14_12" data-id="EX14_12">Oare nu asta-ţi spuneam noi în Egipt, zicându-ţi: - Lasă-ne să robim Egiptenilor?... Că mai bine era să le fim robi Egiptenilor decât să murim în pustia aceasta!"</span>
<span class="v-num v-13">13&nbsp;</span><span class="v EX14_13" data-id="EX14_13">Moise însă a zis către popor: "Nu vă temeţi! Ţineţi-vă bine şi veţi vedea mântuirea pe care Domnul o va face astăzi asupră-vă: pe Egiptenii pe care-i vedeţi astăzi nu-i veţi mai vedea în veacul vecilor.</span>
<span class="v-num v-14">14&nbsp;</span><span class="v EX14_14" data-id="EX14_14">Domnul se va lupta pentru voi; vouă nu vă rămâne decât să fiţi liniştiţi".</span>
<span class="v-num v-15">15&nbsp;</span><span class="v EX14_15" data-id="EX14_15">Atunci a zis Domnul către Moise: "Ce strigi către Mine? Spune-le fiilor lui Israel să pornească!,</span>
<span class="v-num v-16">16&nbsp;</span><span class="v EX14_16" data-id="EX14_16">iar tu ridică-ţi toiagul, întinde-ţi mâna asupra mării şi despic-o!: să treacă fiii lui Israel prin mijlocul mării ca pe uscat!</span>
<span class="v-num v-17">17&nbsp;</span><span class="v EX14_17" data-id="EX14_17">Iată, Eu voi învârtoşa inima lui Faraon şi pe a tuturor Egiptenilor, ca să se ia după ei; şi'ntru el, în Faraon, ca şi'n toată oastea lui şi'n carele lui şi'n călăreţii lui va fi ca Eu să Mă preamăresc;</span>
<span class="v-num v-18">18&nbsp;</span><span class="v EX14_18" data-id="EX14_18">şi-atunci când Eu Mă voi preamări în Faraon şi'n carele lui şi'n călăreţii lui, atunci vor cunoaşte Egiptenii, toţi vor cunoaşte, că Eu sunt Domnul!"</span>
<span class="v-num v-19">19&nbsp;</span><span class="v EX14_19" data-id="EX14_19">Atunci îngerul lui Dumnezeu, care mergea înaintea taberei fiilor lui Israel, s'a mutat şi mergea în urma lor; şi s'a mutat şi stâlpul norului de dinaintea lor şi le-a stat în urmă ,</span>
<span class="v-num v-20">20&nbsp;</span><span class="v EX14_20" data-id="EX14_20">intrând astfel şi stând între tabăra Egiptenilor şi tabăra fiilor lui Israel; şi'ntuneric s'a făcut şi negură , şi noaptea s'a scurs fără ca'n timpul nopţii să se poată apropia unii de alţii.</span>
<span class="v-num v-21">21&nbsp;</span><span class="v EX14_21" data-id="EX14_21">Moise şi-a întins mâna asupra mării, iar Domnul a mânat marea toată noaptea cu vânt puternic de la răsărit; şi a făcut din mare uscat, că apele se despicaseră.</span>
<span class="v-num v-22">22&nbsp;</span><span class="v EX14_22" data-id="EX14_22">Iar fiii lui Israel mergeau prin mijlocul mării ca pe uscat: apele le erau perete de-a dreapta şi perete de-a stânga.</span>
<span class="v-num v-23">23&nbsp;</span><span class="v EX14_23" data-id="EX14_23">Dar Egiptenii s'au pus pe urma lor, şi au intrat după ei toţi caii lui Faraon, carele şi călăreţii lui, în mijlocul mării.</span>
<span class="v-num v-24">24&nbsp;</span><span class="v EX14_24" data-id="EX14_24">Dar în straja dimineţii a căutat Domnul din stâlpul cel de foc şi de nor spre tabăra Egiptenilor şi a umplut tabăra Egiptenilor de spaimă.</span>
<span class="v-num v-25">25&nbsp;</span><span class="v EX14_25" data-id="EX14_25">Şi le-a împiedicat roţile carelor, încât cu anevoie-i mai duceau. Atunci au zis Egiptenii: "Să fugim de la faţa lui Israel, că Domnul Se luptă pentru ei cu Egiptenii!"</span>
<span class="v-num v-26">26&nbsp;</span><span class="v EX14_26" data-id="EX14_26">Iar Domnul a zis către Moise: "Întinde-ţi mâna asupra mării: apele să se'ntoarcă asupra Egiptenilor, asupra carelor şi călăreţilor lor".</span>
<span class="v-num v-27">27&nbsp;</span><span class="v EX14_27" data-id="EX14_27">Şi şi-a întins Moise mâna asupra mării : spre ziuă s'a întors apa la locul ei, iar Egiptenii fugeau pe sub apă; şi i-a înecat Domnul pe Egipteni în mijlocul mării.</span>
<span class="v-num v-28">28&nbsp;</span><span class="v EX14_28" data-id="EX14_28">Iar apele s'au tras la loc şi au acoperit carele şi călăreţii şi'ntreaga oaste a lui Faraon, care intrase după ei în mare, şi n'a rămas nici unul.</span>
<span class="v-num v-29">29&nbsp;</span><span class="v EX14_29" data-id="EX14_29">Fiii lui Israel însă au trecut prin mare ca pe uscat, apa fiindu-le perete de-a dreapta şi perete de-a stânga.</span>
<span class="v-num v-30">30&nbsp;</span><span class="v EX14_30" data-id="EX14_30">Aşa l-a mântuit Domnul în ziua aceea pe Israel din mâinile Egiptenilor; şi i-a văzut Israel pe Egipteni morţi pe malurile mării.</span>
<span class="v-num v-31">31&nbsp;</span><span class="v EX14_31" data-id="EX14_31">Văzut-a Israel mâna cea tare pe care Domnul a întins-o'mpotriva Egiptenilor, şi s'a temut poporul de Domnul şi I-a crezut lui Dumnezeu şi lui Moise, servul Său.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EX13.html">&lt;</a>
<a class="home" href="index.html">=</a>
<a class="next" href="EX15.html">&gt;</a>
</div></div>
</body>
</html>