<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>ISTORIA OMORÂRII BALAURULUI ȘI A SFĂRÂMĂRII LUI BEL 1 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="BL.html">Biblia Ortodoxă Română Sinodală (2006)</a><a class="location" href="BL.html">ISTORIA OMORÂRII BALAURULUI ȘI A SFĂRÂMĂRII LUI BEL 1</a><a class="prev" href="SN1.html">&lt;</a>
<a class="home" href="index.html">=</a>
<a class="next" href="M11.html">&gt;</a>
</div></div>
<div class="section chapter BL BL1 ron_bor ron " dir="ltr" lang="ro" data-id="BL1" data-nextid="M11" data-previd="SN1">
<div class="mt">ISTORIA OMORÂRII BALAURULUI ȘI A SFĂRÂMĂRII LUI BEL</div>
<div class="c">1</div>
<div class="p">
<span class="v-num v-1">1&nbsp;</span><span class="v BL1_1" data-id="BL1_1">Şi regele Astiag s-a adăugat la părinţii săi şi a luat Cirus Persul împărăţia lui.</span>
<span class="v-num v-2">2&nbsp;</span><span class="v BL1_2" data-id="BL1_2">Şi a vieţuit Daniel împreună cu regele acesta şi a întrecut cu mărirea pe toţi prietenii lui.</span>
<span class="v-num v-3">3&nbsp;</span><span class="v BL1_3" data-id="BL1_3">Şi era un idol la Babiloneni, pe care îl chema Bel, şi se cheltuia la el în toată ziua făină de grâu douăsprezece măsuri, patruzeci de oi şi şase vedre de vin.</span>
<span class="v-num v-4">4&nbsp;</span><span class="v BL1_4" data-id="BL1_4">Şi regele îl cinstea pe el şi mergea în toate zilele de i se închina; iar Daniel se închina Dumnezeului său.</span>
<span class="v-num v-5">5&nbsp;</span><span class="v BL1_5" data-id="BL1_5">Şi a zis regele: Pentru ce nu te închini lui Bel?</span>
<span class="v-num v-6">6&nbsp;</span><span class="v BL1_6" data-id="BL1_6">Iar el a zis: Pentru că nu cred in idolii făcuţi de mâini, ci în Dumnezeul cel viu, Care a făcut cerul şi pământul şi are stăpânire peste tot trupul.</span>
<span class="v-num v-7">7&nbsp;</span><span class="v BL1_7" data-id="BL1_7">Şi i-a zis regele: Dar nu ţi se pare ţie, că Bel este dumnezeu viu? Nu vezi câte mănâncă şi bea în toate zilele?</span>
<span class="v-num v-8">8&nbsp;</span><span class="v BL1_8" data-id="BL1_8">Şi a zis Daniel râzând: Nu te înşela, stăpânia ta; acesta este de lut înăuntrul lui, şi în afară de aramă, nici nu mănâncă şi nici nu bea vreodată.</span>
<span class="v-num v-9">9&nbsp;</span><span class="v BL1_9" data-id="BL1_9">Şi mâniindu-se regele, a chemat pe preoţii lui şi le-a zis: De nu-mi veţi spune cine este cel care mănâncă jertfa aceasta, veţi muri.</span>
<span class="v-num v-10">10&nbsp;</span><span class="v BL1_10" data-id="BL1_10">Iar de-mi veţi arăta că Bel mănâncă acestea, Daniel va muri, pentru că a hulit pe Bel.</span>
<span class="v-num v-11">11&nbsp;</span><span class="v BL1_11" data-id="BL1_11">Şi a zis Daniel regelui: Aşa să fie, după cuvântul tău.</span>
<span class="v-num v-12">12&nbsp;</span><span class="v BL1_12" data-id="BL1_12">Şi erau preoţii lui Bel şaptezeci, afară de femei şi de prunci.</span>
<span class="v-num v-13">13&nbsp;</span><span class="v BL1_13" data-id="BL1_13">Şi a venit regele cu Daniel în templul lui Bel.</span>
<span class="v-num v-14">14&nbsp;</span><span class="v BL1_14" data-id="BL1_14">Şi au zis preoţii lui Bel: Iată noi ieşim afară, iar tu, rege, pune bucatele şi vinul şi închide uşa şi o pecetluieşte cu inelul tău.</span>
<span class="v-num v-15">15&nbsp;</span><span class="v BL1_15" data-id="BL1_15">Şi dimineaţa când vei veni, de nu vei afla toate mâncate de Bel, să murim noi sau, dimpotrivă, Daniel cel care a minţit asupra noastră.</span>
<span class="v-num v-16">16&nbsp;</span><span class="v BL1_16" data-id="BL1_16">Iar ei ziceau aşa, pentru că făcuseră pe sub masă intrare ascunsă şi printr-aceea intrau totdeauna şi mâncau acelea.</span>
<span class="v-num v-17">17&nbsp;</span><span class="v BL1_17" data-id="BL1_17">Şi după ce au ieşit ei şi regele a pus bucatele înaintea lui Bel, a poruncit Daniel slugilor sale şi au adus cenuşă şi au presărat-o în tot templul, în faţa regelui.</span>
<span class="v-num v-18">18&nbsp;</span><span class="v BL1_18" data-id="BL1_18">Şi, ieşind, a închis uşa şi au pecetluit-o cu inelul regelui şi s-au dus;</span>
<span class="v-num v-19">19&nbsp;</span><span class="v BL1_19" data-id="BL1_19">Iar preoţii au venit noaptea, după obiceiul lor, şi femeile lor şi pruncii lor, şi au mâncat şi au băut.</span>
<span class="v-num v-20">20&nbsp;</span><span class="v BL1_20" data-id="BL1_20">Şi a venit dimineaţa regele şi Daniel împreună cu el.</span>
<span class="v-num v-21">21&nbsp;</span><span class="v BL1_21" data-id="BL1_21">Şi a zis regele: Întregi sunt peceţile Daniele? Iar el a zis: Întregi, stăpâne.</span>
<span class="v-num v-22">22&nbsp;</span><span class="v BL1_22" data-id="BL1_22">Şi îndată ce s-a deschis uşa, uitându-se pe masă, regele a strigat cu glas mare: Mare eşti Bel. Şi nu este la tine nici un vicleşug.</span>
<span class="v-num v-23">23&nbsp;</span><span class="v BL1_23" data-id="BL1_23">Şi a râs Daniel şi a oprit pe rege ca să nu intre înăuntru, şi a zis: Vezi faţa pământului şi cunoaşte ale cui sunt urmele acestea.</span>
<span class="v-num v-24">24&nbsp;</span><span class="v BL1_24" data-id="BL1_24">Şi a zis regele: Văd că sunt urme de bărbaţi, de femei şi de prunci.</span>
<span class="v-num v-25">25&nbsp;</span><span class="v BL1_25" data-id="BL1_25">Şi mâniindu-se regele, atunci a prins pe preoţi şi pe femei şi pe fiii lor; şi i-au arătat lui uşile cele ascunse prin care intrau şi mâncau cele de pe masă.</span>
<span class="v-num v-26">26&nbsp;</span><span class="v BL1_26" data-id="BL1_26">Şi i-a omorât pe ei regele, şi pe Bel l-a dat lui Daniel, şi l-a stricat pe el şi capiştea lui.</span>
<span class="v-num v-27">27&nbsp;</span><span class="v BL1_27" data-id="BL1_27">Şi era un balaur mare într-un loc şi-l cinsteau pe el Babilonenii.</span>
<span class="v-num v-28">28&nbsp;</span><span class="v BL1_28" data-id="BL1_28">Şi a zis regele către Daniel: Oare vei zice că şi acesta este de aramă?</span>
<span class="v-num v-29">29&nbsp;</span><span class="v BL1_29" data-id="BL1_29">Acesta este viu şi mănâncă şi bea, nu vei mai putea zice că şi acesta nu este dumnezeu viu; deci închină-te lui.</span>
<span class="v-num v-30">30&nbsp;</span><span class="v BL1_30" data-id="BL1_30">Şi a zis Daniel: Domnului Dumnezeului meu mă voi închina, că Acela este Dumnezeu viu; iar tu, o, rege, dă-mi slobozenie şi voi omorî balaurul fără de sabie şi fără de toiag.</span>
<span class="v-num v-31">31&nbsp;</span><span class="v BL1_31" data-id="BL1_31">Şi a zis regele: ţi-l dau ţie. Şi a luat Daniel răşină şi seu şi păr şi le-a fiert la un loc şi a făcut cocoloaşe şi le-a aruncat în gura balaurului şi, mâncând, a plesnit balaurul.</span>
<span class="v-num v-32">32&nbsp;</span><span class="v BL1_32" data-id="BL1_32">Şi a zis Daniel: Iată închinăciunile voastre.</span>
<span class="v-num v-33">33&nbsp;</span><span class="v BL1_33" data-id="BL1_33">Şi când au auzit Babilonenii, s-au mâhnit foarte şi s-au pornit împotriva regelui.</span>
<span class="v-num v-34">34&nbsp;</span><span class="v BL1_34" data-id="BL1_34">Şi au zis: Iudeu s-a făcut regele; pe Bel I-a stricat, pe balaur l-a omorât şi pe preoţi i-a tăiat.</span>
<span class="v-num v-35">35&nbsp;</span><span class="v BL1_35" data-id="BL1_35">Şi venind la rege, i-au zis: Dă-ne nouă pe Daniel;</span>
<span class="v-num v-36">36&nbsp;</span><span class="v BL1_36" data-id="BL1_36">Iar de nu, te vom ucide pe tine şi casa ta.</span>
<span class="v-num v-37">37&nbsp;</span><span class="v BL1_37" data-id="BL1_37">Şi văzând regele că se pornise asupra lui foarte, şi silit fiind, a dat lor pe Daniel.</span>
<span class="v-num v-38">38&nbsp;</span><span class="v BL1_38" data-id="BL1_38">Iar ei l-au aruncat într-o groapă cu lei, şi a fost acolo şase zile.</span>
<span class="v-num v-39">39&nbsp;</span><span class="v BL1_39" data-id="BL1_39">Şi erau în groapă şapte lei, şi le da lor pe zi două trupuri de osândiţi şi două oi; iar atunci nu le-au dat lor nimic, ca să mănânce pe Daniel.</span>
<span class="v-num v-40">40&nbsp;</span><span class="v BL1_40" data-id="BL1_40">Şi era atunci Avacum prooroc în ţara Iudeilor şi acela fiersese fiertură, şi a pus pâine în scafă, şi mergea la câmp să ducă secerătorilor.</span>
<span class="v-num v-41">41&nbsp;</span><span class="v BL1_41" data-id="BL1_41">Şi a zis îngerul Domnului câtre Avacum: Du prânzul care-l ai, în Babilon, lui Daniel, în groapa leilor.</span>
<span class="v-num v-42">42&nbsp;</span><span class="v BL1_42" data-id="BL1_42">Şi a zis Avacum: Doamne! Babilonul nu l-am văzut şi groapa n-o ştiu unde este!</span>
<span class="v-num v-43">43&nbsp;</span><span class="v BL1_43" data-id="BL1_43">Şi l-a luat îngerul Domnului de creştet şi, ţinându-l de părul capului său, l-a pus în Babilon deasupra gropii, întru repeziciunea duhului său.</span>
<span class="v-num v-44">44&nbsp;</span><span class="v BL1_44" data-id="BL1_44">Şi a strigat Avacum zicând: Daniele! Daniele! Ia mâncarea pe care ţi-a trimis-o ţie Dumnezeu.</span>
<span class="v-num v-45">45&nbsp;</span><span class="v BL1_45" data-id="BL1_45">Şi a zis Daniel: O, Ţi-ai adus aminte de mine, Dumnezeule, şi n-ai părăsit pe cei care Te caută şi Te iubesc pe Tine!</span>
<span class="v-num v-46">46&nbsp;</span><span class="v BL1_46" data-id="BL1_46">Şi s-a sculat Daniel şi a mâncat; iar îngerul Domnului îndată a dus pe Avacum la locul său.</span>
<span class="v-num v-47">47&nbsp;</span><span class="v BL1_47" data-id="BL1_47">Iar regele a purces a şaptea zi să plângă pe Daniel, şi a venit la groapă, s-a uitat înăuntru, şi iată Daniel şedea.</span>
<span class="v-num v-48">48&nbsp;</span><span class="v BL1_48" data-id="BL1_48">Şi a strigat regele cu glas mare, zicând: Mare eşti, Doamne Dumnezeul lui Daniel! Şi nu este altul afară de Tine.</span>
<span class="v-num v-49">49&nbsp;</span><span class="v BL1_49" data-id="BL1_49">Şi l-a scos pe el din groapă;</span>
<span class="v-num v-50">50&nbsp;</span><span class="v BL1_50" data-id="BL1_50">Iar pe cei care voiseră pieirea lui, i-a aruncat în groapă, şi i-au mâncat leii dinaintea lui.</span>
</div>
</div>
<div class="footnotes">

</div>

<div class="footer"><div class="nav">
<a class="prev" href="SN1.html">&lt;</a>
<a class="home" href="index.html">=</a>
<a class="next" href="M11.html">&gt;</a>
</div></div>
</body>
</html>