<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEȘIREA A DOUA CARTE A LUI MOISE 3 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EX.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="EX.html">IEȘIREA A DOUA CARTE A LUI MOISE 3</a><a class="prev" href="EX2.html">&lt;</a>
<a class="home" href="index.html">=</a>
<a class="next" href="EX4.html">&gt;</a>
</div></div>
<div class="section chapter EX EX3 ron_roa ron " dir="ltr" lang="ro" data-id="EX3" data-nextid="EX4" data-previd="EX2">
<div class="c">3</div>
<div class="p">
<span class="v-num v-1">1&nbsp;</span><span class="v EX3_1" data-id="EX3_1">Moise păştea oile lui Ietro, socrul său, preotul din Madian. Şi dacă şi-a mânat el turma până dincolo de pustie, a ajuns la muntele lui Dumnezeu, la Horeb ;</span>
<span class="v-num v-2">2&nbsp;</span><span class="v EX3_2" data-id="EX3_2">iar îngerul Domnului i S'a arătat într'o pară de foc din mijlocul unui rug; şi [Moise] a băgat de seamă că rugul ardea, dar rugul nu se mistuia .</span>
<span class="v-num v-3">3&nbsp;</span><span class="v EX3_3" data-id="EX3_3">Atunci Moise şi-a zis: "Ia să fac eu câţiva paşi ca să văd această mare vedenie: ce-o fi asta, că rugul nu se mistuie...".</span>
<span class="v-num v-4">4&nbsp;</span><span class="v EX3_4" data-id="EX3_4">Când însă Domnul a văzut că el se apropie să vadă, i-a făcut Domnul chemare din mijlocul rugului, zicând: "Moise! Moise!" Şi el a răspuns: "Ce este?"</span>
<span class="v-num v-5">5&nbsp;</span><span class="v EX3_5" data-id="EX3_5">Domnul a zis: "De-aici mai departe să nu te-apropii!"; scoate-ţi încălţămintea din picioare, că locul pe care stai este pământ sfânt!"</span>
<span class="v-num v-6">6&nbsp;</span><span class="v EX3_6" data-id="EX3_6">Şi i-a zis: "Eu sunt Dumnezeul tatălui tău, Dumnezeul lui Avraam şi Dumnezeul lui Isaac şi Dumnezeul lui Iacob!" Iar Moise şi-a întors faţa, fiindcă se temea să se uite deschis către faţa lui Dumnezeu.</span>
<span class="v-num v-7">7&nbsp;</span><span class="v EX3_7" data-id="EX3_7">Şi a zis Domnul către Moise: "Văzut-am necazul poporului Meu în Egipt, i-am auzit strigătul de sub apăsarea celor ce-l muncesc; da, îi cunosc durerea.</span>
<span class="v-num v-8">8&nbsp;</span><span class="v EX3_8" data-id="EX3_8">M'am pogorât dar să-l scap din mâna Egiptenilor, să-l scot din ţara aceasta şi să-l duc într'un pământ roditor şi larg, în ţara unde curge lapte şi miere, în ţinutul Canaaneenilor, al Heteilor, al Amoreilor, al Ferezeilor, al Ghergheseilor, al Heveilor şi al Iebuseilor .</span>
<span class="v-num v-9">9&nbsp;</span><span class="v EX3_9" data-id="EX3_9">Iată dar că strigarea fiilor lui Israel a ajuns acum până la Mine, şi am văzut apăsarea cu care-i apasă Egiptenii.</span>
<span class="v-num v-10">10&nbsp;</span><span class="v EX3_10" data-id="EX3_10">Şi acum, vino să te trimit la Faraon, regele Egiptului, şi să scoţi din ţara Egiptului pe poporul Meu, pe fiii lui Israel".</span>
<span class="v-num v-11">11&nbsp;</span><span class="v EX3_11" data-id="EX3_11">Moise I-a zis lui Dumnezeu: "Cine sunt eu, ca să mă duc eu la Faraon, regele Egiptului, şi să-i scot eu pe fiii lui Israel din ţara Egiptului?..." .</span>
<span class="v-num v-12">12&nbsp;</span><span class="v EX3_12" data-id="EX3_12">Iar Dumnezeu i-a grăit lui Moise: "Eu voi fi cu tine, şi acesta-ţi va fi semnul că Eu sunt Cel ce te trimite: în aceea că-l vei scoate pe poporul Meu din ţara Egiptului şi că vă veţi închina lui Dumnezeu în muntele acesta".</span>
<span class="v-num v-13">13&nbsp;</span><span class="v EX3_13" data-id="EX3_13">Şi a zis Moise către Dumnezeu: "Iată, eu mă voi duce la fiii lui Israel şi le voi zice: - Dumnezeul părinţilor voştri m'a trimis la voi... Dar dacă ei îmi vor zice: Cum Îl cheamă?, eu ce să le spun?"</span>
<span class="v-num v-14">14&nbsp;</span><span class="v EX3_14" data-id="EX3_14">Zisu-i-a Dumnezeu lui Moise: "Eu sunt Cel ce este" . Apoi i-a zis: "Aşa să le spui fiilor lui Israel: Cel ce este, El m'a trimis la voi!"</span>
<span class="v-num v-15">15&nbsp;</span><span class="v EX3_15" data-id="EX3_15">Apoi a zis Dumnezeu iarăşi către Moise: "Aşa să le spui fiilor lui Israel: - Domnul , Dumnezeul părinţilor voştri, Dumnezeul lui Avraam, Dumnezeul lui Isaac şi Dumnezeul lui Iacob, El m'a trimis la voi; Acesta-i numele Meu de-a pururi; aceasta-i pomenirea Mea din neam în neam...</span>
<span class="v-num v-16">16&nbsp;</span><span class="v EX3_16" data-id="EX3_16">Aşadar, du-te şi adună-i pe bătrânii fiilor lui Israel şi spune-le: - Domnul, Dumnezeul părinţilor voştri, Dumnezeul lui Avraam şi Dumnezeul lui Isaac şi Dumnezeul lui Iacob, mi S'a arătat şi a zis: Îndeaproape v'am cercetat pe voi şi câte vi se'ntâmplă vouă în Egipt!</span>
<span class="v-num v-17">17&nbsp;</span><span class="v EX3_17" data-id="EX3_17">Şi mi-a mai zis: Din prigoana Egiptenilor vă voi ridica în pământul Canaaneenilor, al Heteilor, al Amoreilor, al Ferezeilor, al Ghergheseilor, al Heveilor şi al Iebuseilor, în ţara unde curge lapte şi miere...</span>
<span class="v-num v-18">18&nbsp;</span><span class="v EX3_18" data-id="EX3_18">Ei îţi vor asculta glasul, iar tu şi bătrânii lui Israel veţi intra la Faraon, regele Egiptului, şi-i veţi zice: - Domnul, Dumnezeul Evreilor, ne-a chemat; ca atare, ne vom duce în pustie, cale de trei zile, ca să-I aducem jertfă Dumnezeului nostru...</span>
<span class="v-num v-19">19&nbsp;</span><span class="v EX3_19" data-id="EX3_19">Eu însă ştiu că Faraon, regele Egiptului, nu vă va lăsa să plecaţi dacă nu va fi silit de o mână tare.</span>
<span class="v-num v-20">20&nbsp;</span><span class="v EX3_20" data-id="EX3_20">Voi întinde deci mâna Mea şi voi lovi Egiptul cu tot felul de minuni pe care le voi face în mijlocul lui; după care vă va lăsa să plecaţi.</span>
<span class="v-num v-21">21&nbsp;</span><span class="v EX3_21" data-id="EX3_21">Voi face ca poporul acesta să aibă trecere în ochii Egiptenilor şi, când veţi pleca, nu veţi ieşi cu mâinile goale;</span>
<span class="v-num v-22">22&nbsp;</span><span class="v EX3_22" data-id="EX3_22">fiecare femeie va cere de la vecina ei şi de la casnica ei lucruri de argint, lucruri de aur şi haine, şi le veţi pune pe fiii voştri şi pe fetele voastre, şi-i veţi despuia pe Egipteni".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EX2.html">&lt;</a>
<a class="home" href="index.html">=</a>
<a class="next" href="EX4.html">&gt;</a>
</div></div>
</body>
</html>