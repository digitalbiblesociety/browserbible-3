<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNŢELEPCIUNII LUI ISUS, FIUL LUI SIRAH (ECCLESIASTICUL) 11 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="SR.html">Biblia Ortodoxă Română Sinodală (2006)</a><a class="location" href="SR.html">CARTEA ÎNŢELEPCIUNII LUI ISUS, FIUL LUI SIRAH (ECCLESIASTICUL) 11</a><a class="prev" href="SR10.html">&lt;</a>
<a class="home" href="index.html">=</a>
<a class="next" href="SR12.html">&gt;</a>
</div></div>
<div class="section chapter SR SR11 ron_bor ron " dir="ltr" lang="ron" data-id="SR11" data-nextid="SR12" data-previd="SR10">
<div class="c">11</div>
<div class="p">
<span class="v-num v-1">1&nbsp;</span><span class="v SR11_1" data-id="SR11_1">Înţelepciunea înalţă capul celui smerit şi-l face să şadă între cei mari.</span>
<span class="v-num v-2">2&nbsp;</span><span class="v SR11_2" data-id="SR11_2">Să nu lauzi pe om pentru frumuseţea lui şi să nu te scârbeşti de om pentru chipul lui.</span>
<span class="v-num v-3">3&nbsp;</span><span class="v SR11_3" data-id="SR11_3">Mică este între cele zburătoare albina, dar rodul ei întrece orice dulceaţă.</span>
<span class="v-num v-4">4&nbsp;</span><span class="v SR11_4" data-id="SR11_4">Cu îmbrăcămintea hainelor să nu te lauzi, nici în ziua măririi să nu te trufeşti, că minunate sunt lucrurile Domnului şi ascunse faptele Lui între oameni.</span>
<span class="v-num v-5">5&nbsp;</span><span class="v SR11_5" data-id="SR11_5">Mulţi tirani au căzut pe pământ, iar cel la care nu se gândea nimeni a purtat stema.</span>
<span class="v-num v-6">6&nbsp;</span><span class="v SR11_6" data-id="SR11_6">Mulţi puternici au fost necinstiţi foarte şi cei măreţi au fost daţi în mâinile altora.</span>
<span class="v-num v-7">7&nbsp;</span><span class="v SR11_7" data-id="SR11_7">Mai înainte de a cerceta, nu huli; cunoaşte întâi şi atunci dojeneşte.</span>
<span class="v-num v-8">8&nbsp;</span><span class="v SR11_8" data-id="SR11_8">Mai înainte de a nu auzi, nu răspunde; şi nu tăia nimănui şirul cuvintelor.</span>
<span class="v-num v-9">9&nbsp;</span><span class="v SR11_9" data-id="SR11_9">Pentru lucrul care nu-ţi este de folos, nu te certa şi la judecata păcătoşilor să nu stai împreună cu ei.</span>
<span class="v-num v-10">10&nbsp;</span><span class="v SR11_10" data-id="SR11_10">Fiule! Nu te amesteca în multe lucruri,</span>
<span class="v-num v-11">11&nbsp;</span><span class="v SR11_11" data-id="SR11_11">Că de te vei amesteca în multe lucruri, nu vei fi fără de vină.</span>
<span class="v-num v-12">12&nbsp;</span><span class="v SR11_12" data-id="SR11_12">Şi de vei alerga, nu vei prinde, şi de vei fugi, nu vei scăpa.</span>
<span class="v-num v-13">13&nbsp;</span><span class="v SR11_13" data-id="SR11_13">Este câte un om care se osteneşte şi munceşte şi se sârguieşte şi cu atât mai mult este sărac.</span>
<span class="v-num v-14">14&nbsp;</span><span class="v SR11_14" data-id="SR11_14">Este câte un om slab şi fără de ajutor, lipsit de putere şi împovărat de sărăcie,</span>
<span class="v-num v-15">15&nbsp;</span><span class="v SR11_15" data-id="SR11_15">Şi ochii Domnului au căutat spre el cu bine şi l-au ridicat din smerenia lui şi au înălţat capul lui, şi s-au mirat de el mulţi.</span>
<span class="v-num v-16">16&nbsp;</span><span class="v SR11_16" data-id="SR11_16">Cele bune şi cele rele, viaţa şi moartea, sărăcia şi avuţia de la Domnul sunt.</span>
<span class="v-num v-17">17&nbsp;</span><span class="v SR11_17" data-id="SR11_17">Darul Domnului rămâne la cei binecredincioşi şi bunăvoinţa Lui în veac bine va spori.</span>
<span class="v-num v-18">18&nbsp;</span><span class="v SR11_18" data-id="SR11_18">Este câte un om care se îmbogăţeşte prin multă grijă şi zgârcenie şi aceasta este partea ostenelilor lui,</span>
<span class="v-num v-19">19&nbsp;</span><span class="v SR11_19" data-id="SR11_19">Zicând: Am aflat odihnă şi acum voi mânca din bunătăţile mele,</span>
<span class="v-num v-20">20&nbsp;</span><span class="v SR11_20" data-id="SR11_20">Şi nu ştie că vremea trece şi va muri şi le va lăsa altora.</span>
<span class="v-num v-21">21&nbsp;</span><span class="v SR11_21" data-id="SR11_21">Stai în ce te-ai făgăduit tu şi întru aceea îndeletniceşte-te şi petrece, şi intru lucrul tău sporeşte.</span>
<span class="v-num v-22">22&nbsp;</span><span class="v SR11_22" data-id="SR11_22">Nu te mira de lucrările păcătosului; nădăjduieşte în Domnul şi rămâi întru osteneala ta.</span>
<span class="v-num v-23">23&nbsp;</span><span class="v SR11_23" data-id="SR11_23">Că lesne este înaintea Domnului a îmbogăţi pe cel sărac degrabă şi fără de veste.</span>
<span class="v-num v-24">24&nbsp;</span><span class="v SR11_24" data-id="SR11_24">Binecuvântarea Domnului este plata celui credincios şi într-un ceas, degrabă, răsare binecuvântarea Lui.</span>
<span class="v-num v-25">25&nbsp;</span><span class="v SR11_25" data-id="SR11_25">Să nu zici: De ce am nevoie? Şi de acum, care va fi averea mea?</span>
<span class="v-num v-26">26&nbsp;</span><span class="v SR11_26" data-id="SR11_26">Să nu zici: Am destule, pentru ce să mă mai necăjesc de acum:</span>
<span class="v-num v-27">27&nbsp;</span><span class="v SR11_27" data-id="SR11_27">În ziua bunătăţilor este uitarea răutăţilor şi în ziua răutăţilor nu este pomenirea bunătăţilor.</span>
<span class="v-num v-28">28&nbsp;</span><span class="v SR11_28" data-id="SR11_28">Că lesne este înaintea Domnului, în ziua sfârşitului, să dea omului după căile lui.</span>
<span class="v-num v-29">29&nbsp;</span><span class="v SR11_29" data-id="SR11_29">Vremea de restrişte aduce uitarea desfătărilor şi la sfârşitul omului se vor descoperi lucrurile lui.</span>
<span class="v-num v-30">30&nbsp;</span><span class="v SR11_30" data-id="SR11_30">Mai înainte de sfârşit pe nimeni să nu-l socoteşti fericit, că în fiii săi se va cunoaşte omul.</span>
<span class="v-num v-31">31&nbsp;</span><span class="v SR11_31" data-id="SR11_31">Nu băga pe tot omul în casa ta, că multe sunt meşteşugirile celui viclean.</span>
<span class="v-num v-32">32&nbsp;</span><span class="v SR11_32" data-id="SR11_32">Potârniche închisă în coşniţă, aşa este inima trufaşului, şi ca iscoada priveşte căderea.</span>
<span class="v-num v-33">33&nbsp;</span><span class="v SR11_33" data-id="SR11_33">Că cele bune le întoarce cu viclenie în rele şi pentru cele bune te va huli.</span>
<span class="v-num v-34">34&nbsp;</span><span class="v SR11_34" data-id="SR11_34">Dintr-o scânteie de foc se înmulţeşte jarul, şi omul păcătos pândeşte sângele.</span>
<span class="v-num v-35">35&nbsp;</span><span class="v SR11_35" data-id="SR11_35">Păzeşte-te de cel răufăcător, că rele meşteşugeşte, ca nu cumva să te facă să fii pururea de batjocură.</span>
<span class="v-num v-36">36&nbsp;</span><span class="v SR11_36" data-id="SR11_36">Dacă laşi pe cel străin să locuiască la tine, el îţi va face tulburări şi te va înstrăina de la ale tale.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="SR10.html">&lt;</a>
<a class="home" href="index.html">=</a>
<a class="next" href="SR12.html">&gt;</a>
</div></div>
</body>
</html>