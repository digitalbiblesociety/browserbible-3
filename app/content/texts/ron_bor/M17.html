<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNTÂI A MACABEILOR 7 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="M1.html">Biblia Ortodoxă Română Sinodală (2006)</a><a class="location" href="M1.html">CARTEA ÎNTÂI A MACABEILOR 7</a><a class="prev" href="M16.html">&lt;</a>
<a class="home" href="index.html">=</a>
<a class="next" href="M18.html">&gt;</a>
</div></div>
<div class="section chapter M1 M17 ron_bor ron " dir="ltr" lang="ro" data-id="M17" data-nextid="M18" data-previd="M16">
<div class="c">7</div>
<div class="p">
<span class="v-num v-1">1&nbsp;</span><span class="v M17_1" data-id="M17_1">În anul o sută cincizeci şi unu a fugit Dimitrie, fiul lui Seleuc, din Roma, şi a venit cu oameni puţini la o cetate de lângă mare şi a domnit acolo.</span>
<span class="v-num v-2">2&nbsp;</span><span class="v M17_2" data-id="M17_2">Şi după ce a venit în casa domniei părinţilor săi, a prins oştirea, pe Antioh şi pe Lisias, ca să-i ducă la el.</span>
<span class="v-num v-3">3&nbsp;</span><span class="v M17_3" data-id="M17_3">Şi când i s-a dat de ştire, el a zis: "Nu-mi arătaţi feţele lor".</span>
<span class="v-num v-4">4&nbsp;</span><span class="v M17_4" data-id="M17_4">Şi i-au omorât pe ei oştirile, şi a şezut Dimitrie în scaunul regatului lui.</span>
<span class="v-num v-5">5&nbsp;</span><span class="v M17_5" data-id="M17_5">Şi au venit la el toţi bărbaţii cei fără de lege, şi necredincioşii din Israel şi Alchimos, conducătorul lor, care voia să fie arhiereu.</span>
<span class="v-num v-6">6&nbsp;</span><span class="v M17_6" data-id="M17_6">Şi au pârât pe popor către rege, zicând: "Pierdut-au Iuda şi fraţii lui pe toţi prietenii tăi, şi pe noi ne-au risipit din pământul nostru.</span>
<span class="v-num v-7">7&nbsp;</span><span class="v M17_7" data-id="M17_7">Acum, dar, trimite un om credincios, ca, mergând, să vadă toată pieirea aceasta, pe care au făcut-o nouă şi ţării regelui, şi să-i pedepsească pe ei şi pe toţi cei care le ajută lor".</span>
<span class="v-num v-8">8&nbsp;</span><span class="v M17_8" data-id="M17_8">Şi a ales regele pe Bacchide, prietenul său, care stăpânea dincolo de râu, mare dregător al domniei şi credincios regelui.</span>
<span class="v-num v-9">9&nbsp;</span><span class="v M17_9" data-id="M17_9">Şi l-a trimis pe el şi pe Alchimos nelegiuitul, pe care l-a făcut arhiereu, şi i-a poruncit lui să se răzbune asupra fiilor lui Israel.</span>
<span class="v-num v-10">10&nbsp;</span><span class="v M17_10" data-id="M17_10">Şi au purces şi au venit cu putere multă în ţara lui Iuda şi au trimis cu vicleşug soli lui Iuda şi fraţilor lui cu cuvinte de pace.</span>
<span class="v-num v-11">11&nbsp;</span><span class="v M17_11" data-id="M17_11">Dar ei n-au crezut cuvintele lor, pentru că au văzut că veniseră cu putere multă.</span>
<span class="v-num v-12">12&nbsp;</span><span class="v M17_12" data-id="M17_12">Şi s-a adunat la Alchimos şi la Bacchide adunare de cărturari, să caute cele drepte.</span>
<span class="v-num v-13">13&nbsp;</span><span class="v M17_13" data-id="M17_13">Şi Asideii erau întâi între fiii lui Israel şi cereau de la ei pace.</span>
<span class="v-num v-14">14&nbsp;</span><span class="v M17_14" data-id="M17_14">Că ziceau: "Un preot din seminţia lui Aaron a venit cu oştirile şi nu ne va face strâmbătate".</span>
<span class="v-num v-15">15&nbsp;</span><span class="v M17_15" data-id="M17_15">Şi el a grăit către ei cuvinte de pace şi li s-a jurat, zicând: "Nu vom face rău vouă şi prietenilor voştri".</span>
<span class="v-num v-16">16&nbsp;</span><span class="v M17_16" data-id="M17_16">Şi ei au crezut lui, însă aceia au prins şaizeci de bărbaţi şi i-au omorât într-o zi, după cuvintele scrise:</span>
<span class="v-num v-17">17&nbsp;</span><span class="v M17_17" data-id="M17_17">"Trupurile cuvioşilor Tăi şi sângele lor l-au vărsat împrejurul Ierusalimului şi nu era cine să-i îngroape".</span>
<span class="v-num v-18">18&nbsp;</span><span class="v M17_18" data-id="M17_18">Şi a căzut frica şi cutremurul peste tot poporul şi ziceau: "Că nu este la ei adevăr şi judecată, că au călcat legătura şi jurământul făcut".</span>
<span class="v-num v-19">19&nbsp;</span><span class="v M17_19" data-id="M17_19">Şi a plecat Bacchide de la Ierusalim şi a tăbărât la Betzet şi a trimis ca să prindă pe cei care fugiseră din ceata lui, precum şi o seamă din popor, pe care, după ce i-a omorât i-a aruncat într-o fântână.</span>
<span class="v-num v-20">20&nbsp;</span><span class="v M17_20" data-id="M17_20">Şi a încredinţat ţara lui Alchimos şi a lăsat cu el oştire multă să-i ajute şi s-a dus Bacchide la rege.</span>
<span class="v-num v-21">21&nbsp;</span><span class="v M17_21" data-id="M17_21">Şi s-a nevoit Alchimos ca să pună mâna pe arhierie.</span>
<span class="v-num v-22">22&nbsp;</span><span class="v M17_22" data-id="M17_22">Şi s-au adunat la el toţi cei care tulburau poporul său şi au biruit ţara lui Iuda şi au pricinuit necaz mare lui Israel.</span>
<span class="v-num v-23">23&nbsp;</span><span class="v M17_23" data-id="M17_23">Şi a văzut toată răutatea pe care au făcut-o Alchimos şi cei care erau cu el între fiii lui Israel, mai mult decât neamurile.</span>
<span class="v-num v-24">24&nbsp;</span><span class="v M17_24" data-id="M17_24">Şi a ieşit la toate hotarele Iudeii împrejur şi a pus pedepse asupra bărbaţilor care au mers de bună voie cu Alchimos şi i-a oprit a merge în ţară.</span>
<span class="v-num v-25">25&nbsp;</span><span class="v M17_25" data-id="M17_25">Iar dacă a văzut Alchimos că s-a întărit Iuda şi cei care erau cu el, a cunoscut că nu le va putea sta împotrivă şi, întorcându-se la rege, i-a pârât de cele mai rele fapte.</span>
<span class="v-num v-26">26&nbsp;</span><span class="v M17_26" data-id="M17_26">Şi a trimis regele pe Nicanor, una din cele mai de seamă căpetenii ale lui, care avea ură şi vrăjmăşie asupra lui Israel, şi i-a poruncit să piardă poporul.</span>
<span class="v-num v-27">27&nbsp;</span><span class="v M17_27" data-id="M17_27">Şi a venit Nicanor în Ierusalim cu oştire multă şi a trimis la Iuda şi la fraţii lui cu vicleşug cuvinte de pace, zicând:</span>
<span class="v-num v-28">28&nbsp;</span><span class="v M17_28" data-id="M17_28">"Să nu fie vrajbă între noi şi voi; eu voi veni cu oameni puţini să văd feţele voastre cu pace".</span>
<span class="v-num v-29">29&nbsp;</span><span class="v M17_29" data-id="M17_29">Şi a venit la Iuda şi s-au sărutat unii cu alţii cu pace, iar vrăjmaşii erau gata să răpească pe Iuda.</span>
<span class="v-num v-30">30&nbsp;</span><span class="v M17_30" data-id="M17_30">Şi a cunoscut Iuda că a venit asupra lui eu vicleşug, s-a temut de el şi n-a voit să mai vadă faţa lui.</span>
<span class="v-num v-31">31&nbsp;</span><span class="v M17_31" data-id="M17_31">Şi a cunoscut Nicanor că s-a descoperit planul lui şi a ieşit în întâmpinarea lui Iuda, înspre Cafarsalam, la război.</span>
<span class="v-num v-32">32&nbsp;</span><span class="v M17_32" data-id="M17_32">Şi au căzut din cei care erau cu Nicanor ca la vreo cinci sute de bărbaţi, iar ceilalţi au fugit în cetatea lui David.</span>
<span class="v-num v-33">33&nbsp;</span><span class="v M17_33" data-id="M17_33">Şi după întâmplările acestea, s-a suit Nicanor în muntele Sionului şi au ieşit unii dintre preoţii din locul sfânt şi dintre bătrânii poporului să se închine lui cu pace şi să-i arate arderea de tot, care se aduce pentru rege.</span>
<span class="v-num v-34">34&nbsp;</span><span class="v M17_34" data-id="M17_34">Iar el i-a batjocorit şi i-a ocărit, grăind cu trufie.</span>
<span class="v-num v-35">35&nbsp;</span><span class="v M17_35" data-id="M17_35">Şi s-a jurat cu mânie, zicând: "De nu mi se va da Iuda şi tabăra lui în mâinile mele acum, când mă voi întoarce biruitor, voi arde templul acesta!" Şi a ieşit cu mânie mare.</span>
<span class="v-num v-36">36&nbsp;</span><span class="v M17_36" data-id="M17_36">Şi au intrat preoţii şi stând în faţa altarului şi a templului Domnului, au plâns zicând:</span>
<span class="v-num v-37">37&nbsp;</span><span class="v M17_37" data-id="M17_37">"Tu, Doamne, ai ales acest templu să se cheme numele Tău în el, să fie locaş de rugăciune şi de cerere pentru poporul Tău.</span>
<span class="v-num v-38">38&nbsp;</span><span class="v M17_38" data-id="M17_38">Adu pedeapsă asupra omului acestuia şi asupra taberei lui şi să cadă în sabie; adu-Ţi aminte de hulele lor şi nu-i suferi pe ei".</span>
<span class="v-num v-39">39&nbsp;</span><span class="v M17_39" data-id="M17_39">Şi a ieşit Nicanor din Ierusalim şi a tăbărât la Bethoron şi l-a întâmpinat pe el încă o armată siriană.</span>
<span class="v-num v-40">40&nbsp;</span><span class="v M17_40" data-id="M17_40">Iar Iuda a tăbărât în Adasa cu trei mii de bărbaţi şi s-a rugat Iuda, zicând;</span>
<span class="v-num v-41">41&nbsp;</span><span class="v M17_41" data-id="M17_41">"Când au hulit solii cei trimişi de regele Asirienilor, a ieşit îngerul Tău, Doamne, şi a bătut dintre ei o sută optzeci şi cinci de mii.</span>
<span class="v-num v-42">42&nbsp;</span><span class="v M17_42" data-id="M17_42">Aşa zdrobeşte oastea aceasta înaintea noastră astăzi, ca să cunoască şi ceilalţi că a hulit templul Tău. Judecă-l după răutatea lui".</span>
<span class="v-num v-43">43&nbsp;</span><span class="v M17_43" data-id="M17_43">Şi s-au lovit taberele la război în treisprezece ale lunii Adar şi a fost înfrântă tabăra lui Nicanor şi întâi el a căzut în război.</span>
<span class="v-num v-44">44&nbsp;</span><span class="v M17_44" data-id="M17_44">Şi dacă a văzut tabăra lui că Nicanor a căzut, lepădând armele sale, a fugit.</span>
<span class="v-num v-45">45&nbsp;</span><span class="v M17_45" data-id="M17_45">Şi i-au gonit cale de o zi de la Adasa până unde vine Ghezer şi au trâmbiţat după ei neîncetat cu trâmbiţele.</span>
<span class="v-num v-46">46&nbsp;</span><span class="v M17_46" data-id="M17_46">Şi au ieşit din toate satele Iudeii de primprejur şi i-au înconjurat. Şi s-au încăierat unii cu alţii şi au căzut toţi vrăjmaşii şi n-a rămas dintre ei nici unul.</span>
<span class="v-num v-47">47&nbsp;</span><span class="v M17_47" data-id="M17_47">Şi au luat prăzi bogate, iar capul lui Nicanor şi dreapta lui pe care o ridicase cu trufie, le-au adus şi le-au spânzurat la Ierusalim.</span>
<span class="v-num v-48">48&nbsp;</span><span class="v M17_48" data-id="M17_48">Şi s-a bucurat poporul şi a petrecut în ziua aceea cu veselie mare.</span>
<span class="v-num v-49">49&nbsp;</span><span class="v M17_49" data-id="M17_49">Şi au rânduit ca în tot anul să se ţină ziua aceasta a treisprezecea a lui Adar.</span>
<span class="v-num v-50">50&nbsp;</span><span class="v M17_50" data-id="M17_50">Şi a avut pace Iuda puţine zile.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="M16.html">&lt;</a>
<a class="home" href="index.html">=</a>
<a class="next" href="M18.html">&gt;</a>
</div></div>
</body>
</html>