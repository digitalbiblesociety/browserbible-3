<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOV 21 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JB.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="JB.html">CARTEA LUI IOV 21</a><a class="prev" href="JB21.html">&lt;</a>
<a class="home" href="index.html">=</a>
<a class="next" href="JB23.html">&gt;</a>
</div></div>
<div class="section chapter JB JB21 ron_roa ron " dir="ltr" lang="ro" data-id="JB21" data-nextid="JB23" data-previd="JB21">
<div class="c">21</div>
<div class="p">
<span class="v-num v-1">1&nbsp;</span><span class="v JB21_1" data-id="JB21_1">Şi răspunzând Elifaz din Teman, a zis:</span>
<span class="v-num v-2">2&nbsp;</span><span class="v JB21_2" data-id="JB21_2">""Priceperea, ştiinţa, nu Domnul le învaţă?"</span>
<span class="v-num v-3">3&nbsp;</span><span class="v JB21_3" data-id="JB21_3">Căci ce câştigă Domnul de-ai fost tu fără greş? sau care-I e folosul că'n calea ta eşti drept,</span>
<span class="v-num v-4">4&nbsp;</span><span class="v JB21_4" data-id="JB21_4">sau, de te bagă'n seamă, Se pleacă să te mustre şi, mai mult, să şi vină cu tine'n judecată?</span>
<span class="v-num v-5">5&nbsp;</span><span class="v JB21_5" data-id="JB21_5">Au nu cumva grozavă e răutatea ta şi multe, fără număr, păcatele îţi sunt?</span>
<span class="v-num v-6">6&nbsp;</span><span class="v JB21_6" data-id="JB21_6">Tu de la fraţi luat-ai zălog pentru nimic şi de pe trupuri smuls-ai veşmântul celor goi;</span>
<span class="v-num v-7">7&nbsp;</span><span class="v JB21_7" data-id="JB21_7">tu gurile'nsetate nu le-ai umplut cu apă şi n'ai vrut să dai pâine flămânzilor din jur;</span>
<span class="v-num v-8">8&nbsp;</span><span class="v JB21_8" data-id="JB21_8">pe unii cu cinstire i-ai căutat la faţă, dar pe săraci culcat-ai cu faţa la pământ;</span>
<span class="v-num v-9">9&nbsp;</span><span class="v JB21_9" data-id="JB21_9">pe văduve afară le-ai dat, cu mâna goală, şi pe orfani cu chinuri de iad i-ai chinuit.</span>
<span class="v-num v-10">10&nbsp;</span><span class="v JB21_10" data-id="JB21_10">De-aceea împrejuru-ţi doar laţuri te'mpresoară şi te-a cuprins deodată război de necrezut.</span>
<span class="v-num v-11">11&nbsp;</span><span class="v JB21_11" data-id="JB21_11">Lumina de-altădată acum ţi-e întuneric, şi somnul tău de noapte se-acoperă de apă .</span>
<span class="v-num v-12">12&nbsp;</span><span class="v JB21_12" data-id="JB21_12">Au Cel ce locuieşte în ceruri nu priveşte şi nu-i smeri pe-aceia ce se purtau semeţ?</span>
<span class="v-num v-13">13&nbsp;</span><span class="v JB21_13" data-id="JB21_13">Iar tu ai zis în sineţi: Ce ştie El, Cel-Tare? cum poate El prin ceaţă să facă judecată?</span>
<span class="v-num v-14">14&nbsp;</span><span class="v JB21_14" data-id="JB21_14">că norii sunt perdeaua în care El Se-ascunde, plimbarea Lui e roată pe margini largi de cer...</span>
<span class="v-num v-15">15&nbsp;</span><span class="v JB21_15" data-id="JB21_15">Au vrei şi tu să umbli pe calea cea străveche pe care au bătut-o bărbaţii cei nedrepţi,</span>
<span class="v-num v-16">16&nbsp;</span><span class="v JB21_16" data-id="JB21_16">cei ce-au fost duşi la vale cu mult'naintea vremii?: tari temelii avură; acum, puhoi de ape.</span>
<span class="v-num v-17">17&nbsp;</span><span class="v JB21_17" data-id="JB21_17">Şi ei ziceau în sineşi: Ce-o să ne facă "Domnul"? ce bine-o să ne-aducă "Atoateţiitorul"?</span>
<span class="v-num v-18">18&nbsp;</span><span class="v JB21_18" data-id="JB21_18">El însă îi umpluse de bunătăţi prin case, dar sfatul necredinţei departe e de El.</span>
<span class="v-num v-19">19&nbsp;</span><span class="v JB21_19" data-id="JB21_19">Cei drepţi, privind în preajmă, se bucură râzând, iar cel fără prihană îşi bate joc de ei:</span>
<span class="v-num v-20">20&nbsp;</span><span class="v JB21_20" data-id="JB21_20">Vedeţi cum bunăstarea din case li s'a dus, iar ce-a rămas dintr'însa mâncat va fi de foc...</span>
<span class="v-num v-21">21&nbsp;</span><span class="v JB21_21" data-id="JB21_21">Fii aspru'n tine însuţi, de stărui în răbdare, şi dup'aceea roada-ţi va fi'ntru bunătăţi.</span>
<span class="v-num v-22">22&nbsp;</span><span class="v JB21_22" data-id="JB21_22">Din gura Lui primeşte ce-ţi dă: mărturisire, şi graiurile Sale la suflet să le pui.</span>
<span class="v-num v-23">23&nbsp;</span><span class="v JB21_23" data-id="JB21_23">Dacă te'ntorci la Domnul şi'n faţă-I te smereşti şi'nlături nedreptatea din vieţuirea ta,</span>
<span class="v-num v-24">24&nbsp;</span><span class="v JB21_24" data-id="JB21_24">El pulberea ţărânii o va preface'n pietre, şi pietrele din prunduri în aur de Ofir ;</span>
<span class="v-num v-25">25&nbsp;</span><span class="v JB21_25" data-id="JB21_25">şi astfel Cel-Puternic e scutul tău în luptă şi-argint din tine face, curat, trecut prin foc.</span>
<span class="v-num v-26">26&nbsp;</span><span class="v JB21_26" data-id="JB21_26">Or, numai dup'aceea vei îndrăzni la Domnul şi ochii tăi căta-vor cu veselie'n cer;</span>
<span class="v-num v-27">27&nbsp;</span><span class="v JB21_27" data-id="JB21_27">spre El vei face rugă şi El te-o asculta şi vei avea plinire în ce-ai făgăduit;</span>
<span class="v-num v-28">28&nbsp;</span><span class="v JB21_28" data-id="JB21_28">va pune iar dreptatea în felul tău de viaţă şi'n drumurile tale va străluci lumină.</span>
<span class="v-num v-29">29&nbsp;</span><span class="v JB21_29" data-id="JB21_29">Că te-ai smerit pe tine, tu, cel ce-ai fost semeţ, iar El îl mântuieşte pe cel cu ochi plecaţi.</span>
<span class="v-num v-30">30&nbsp;</span><span class="v JB21_30" data-id="JB21_30">Tot El îl liberează pe cel nevinovat; acum te mântuieşte'ntru mâinile curate!"</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JB21.html">&lt;</a>
<a class="home" href="index.html">=</a>
<a class="next" href="JB23.html">&gt;</a>
</div></div>
</body>
</html>