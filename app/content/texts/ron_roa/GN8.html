<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FACEREA ÎNTÂIA CARTE A LUI MOISE 8 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="GN.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="GN.html">FACEREA ÎNTÂIA CARTE A LUI MOISE 8</a><a class="prev" href="GN7.html">&lt;</a>
<a class="home" href="index.html">=</a>
<a class="next" href="GN9.html">&gt;</a>
</div></div>
<div class="section chapter GN GN8 ron_roa ron " dir="ltr" lang="ro" data-id="GN8" data-nextid="GN9" data-previd="GN7">
<div class="c">8</div>
<div class="p">
<span class="v-num v-1">1&nbsp;</span><span class="v GN8_1" data-id="GN8_1">Şi Dumnezeu Şi-a adus aminte de Noe şi de toate fiarele şi de toate dobitoacele şi de toate păsările şi de toate vietăţile mişcătoare câte erau cu el în corabie; şi a adus Dumnezeu vânt pe pământ şi apele s'au potolit;</span>
<span class="v-num v-2">2&nbsp;</span><span class="v GN8_2" data-id="GN8_2">izvoarele adâncului şi jgheaburile cerului s'au închis şi ploaia din cer a încetat.</span>
<span class="v-num v-3">3&nbsp;</span><span class="v GN8_3" data-id="GN8_3">Şi apa scădea treptat de pe pământ şi după o sută cincizeci de zile apele s'au micşorat.</span>
<span class="v-num v-4">4&nbsp;</span><span class="v GN8_4" data-id="GN8_4">Iar în luna a şaptea, în ziua a douăzeci şi şaptea a lunii, corabia s'a odihnit pe muntele Ararat .</span>
<span class="v-num v-5">5&nbsp;</span><span class="v GN8_5" data-id="GN8_5">Iar apele au tot scăzut până în luna a zecea; iar în cea dintâi zi a lunii a zecea s'au arătat vârfurile munţilor.</span>
<span class="v-num v-6">6&nbsp;</span><span class="v GN8_6" data-id="GN8_6">Şi a fost că după patruzeci de zile a deschis Noe fereastra corăbiei pe care o făcuse</span>
<span class="v-num v-7">7&nbsp;</span><span class="v GN8_7" data-id="GN8_7">şi a trimis corbul să vadă dacă apele au scăzut. Şi ieşind acesta, nu s'a mai întors până ce apele-au secat pe pământ.</span>
<span class="v-num v-8">8&nbsp;</span><span class="v GN8_8" data-id="GN8_8">Şi după el a trimis porumbelul ca să vadă dacă apele au scăzut de deasupra feţei pământului.</span>
<span class="v-num v-9">9&nbsp;</span><span class="v GN8_9" data-id="GN8_9">Dar porumbelul, negăsind loc de odihnă pentru picioarele sale, s'a întors la el în corabie; căci încă era apă pe toată faţa pământului. Şi [Noe] a întins mâna şi l-a apucat şi l-a băgat la el în corabie.</span>
<span class="v-num v-10">10&nbsp;</span><span class="v GN8_10" data-id="GN8_10">Şi aşteptând încă alte şapte zile, din nou a trimis porumbelul din corabie.</span>
<span class="v-num v-11">11&nbsp;</span><span class="v GN8_11" data-id="GN8_11">Şi porumbelul s'a întors la el spre seară; şi iată, avea în cioc o ramură verde de măslin. Atunci a cunoscut Noe că apele se scurseseră de pe faţa pământului.</span>
<span class="v-num v-12">12&nbsp;</span><span class="v GN8_12" data-id="GN8_12">Şi încă alte şapte zile aşteptând, din nou i-a dat drumul porumbelului; dar acesta nu s'a mai întors la el.</span>
<span class="v-num v-13">13&nbsp;</span><span class="v GN8_13" data-id="GN8_13">Şi a fost că în anul şase sute unu al vieţii lui Noe, în prima zi a lunii întâi, secând apa de pe pământ, a ridicat Noe acoperişul corăbiei şi a privit: şi iată că apa secase de pe faţa pământului.</span>
<span class="v-num v-14">14&nbsp;</span><span class="v GN8_14" data-id="GN8_14">Iar în luna a doua, în douăzeci şi şapte ale lunii, pământul era uscat.</span>
<span class="v-num v-15">15&nbsp;</span><span class="v GN8_15" data-id="GN8_15">Şi Domnul Dumnezeu i-a grăit lui Noe, zicând:</span>
<span class="v-num v-16">16&nbsp;</span><span class="v GN8_16" data-id="GN8_16">"Ieşi din corabie, tu şi împreună cu tine femeia ta, fiii tăi şi femeile fiilor tăi;</span>
<span class="v-num v-17">17&nbsp;</span><span class="v GN8_17" data-id="GN8_17">şi toate fiarele care sunt cu tine, şi tot trupul: de la păsări şi pân' la dobitoace şi toate târâtoarele ce se mişcă pe pământ scoate-le împreună cu tine; creşteţi şi înmulţiţi-vă pe pământ !"</span>
<span class="v-num v-18">18&nbsp;</span><span class="v GN8_18" data-id="GN8_18">Şi a ieşit Noe, precum şi femeia sa şi fiii săi şi femeile fiilor săi;</span>
<span class="v-num v-19">19&nbsp;</span><span class="v GN8_19" data-id="GN8_19">şi toate fiarele, toate dobitoacele, toate păsările şi toate târâtoarele care se mişcă pe pământ, după felul lor, au ieşit din corabie.</span>
<span class="v-num v-20">20&nbsp;</span><span class="v GN8_20" data-id="GN8_20">Şi Noe I-a zidit Domnului un jertfelnic ; şi a luat din toate animalele cele curate şi din toate păsările cele curate şi le-a adus ardere-de-tot pe jertfelnic.</span>
<span class="v-num v-21">21&nbsp;</span><span class="v GN8_21" data-id="GN8_21">Şi Domnul Dumnezeu a mirosit bună mireasmă şi a zis Domnul Dumnezeu în inima Sa: "De-acum nu voi mai blestema pământul din pricina faptelor omului, căci închipuirea inimii omului se pleacă spre rău încă din tinereţea lui; şi nici nu voi mai pierde toate făpturile vii aşa cum am făcut.</span>
<span class="v-num v-22">22&nbsp;</span><span class="v GN8_22" data-id="GN8_22">De-acum, câte zile va avea pământul, semănat şi secerat, frig şi căldură, vară şi iarnă, ziuă şi noapte nu vor mai înceta!"</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="GN7.html">&lt;</a>
<a class="home" href="index.html">=</a>
<a class="next" href="GN9.html">&gt;</a>
</div></div>
</body>
</html>