<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A TREIA A REGILOR 20 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="K1.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="K1.html">CARTEA A TREIA A REGILOR 20</a><a class="prev" href="K119.html">&lt;</a>
<a class="home" href="index.html">=</a>
<a class="next" href="K121.html">&gt;</a>
</div></div>
<div class="section chapter K1 K120 ron_roa ron " dir="ltr" lang="ro" data-id="K120" data-nextid="K121" data-previd="K119">
<div class="c">20</div>
<div class="p">
<span class="v-num v-1">1&nbsp;</span><span class="v K120_1" data-id="K120_1">Benhadad, regele Siriei, şi-a strâns toate oştile şi s'a ridicat şi a împresurat Samaria, el şi treizeci şi doi de regi împreună cu el; el cu toată călărimea şi cu toate carele lui de luptă s'a ridicat şi a împresurat Samaria şi s'a războit împotriva ei.</span>
<span class="v-num v-2">2&nbsp;</span><span class="v K120_2" data-id="K120_2">Şi a trimis soli în cetate la Ahab, regele lui Israel,</span>
<span class="v-num v-3">3&nbsp;</span><span class="v K120_3" data-id="K120_3">iar aceia au zis: "Aşa grăieşte Benhadad: - Argintul şi aurul tău e al meu, femeile şi fiii tăi cei preafrumoşi sunt ai mei".</span>
<span class="v-num v-4">4&nbsp;</span><span class="v K120_4" data-id="K120_4">Iar regele lui Israel a răspuns, zicând: "Aşa cum ai grăit, o, rege, domnul meu: eu sunt al tău, şi toate ale mele".</span>
<span class="v-num v-5">5&nbsp;</span><span class="v K120_5" data-id="K120_5">Solii însă au venit din nou şi au zis: "Aşa grăieşte Benhadad: - Am trimis la tine, zicând: Tu îmi vei da mie argintul şi aurul tău şi pe femeile tale şi pe copiii tăi.</span>
<span class="v-num v-6">6&nbsp;</span><span class="v K120_6" data-id="K120_6">De aceea, mâine pe vremea asta îmi voi trimite slugile la tine şi ele vor scotoci prin casa ta şi prin casele servilor tăi: şi tot ce va fi pe pofta ochilor lor sau pe care ele vor pune mâna, vor lua".</span>
<span class="v-num v-7">7&nbsp;</span><span class="v K120_7" data-id="K120_7">Atunci regele lui Israel i-a chemat pe toţi bătrânii ţării şi a zis: "Vedeţi şi luaţi seama că omul acesta cată nod în papură; că el a trimis la mine pentru femeile mele şi pentru fiii mei şi pentru fiicele mele; de la argintul şi aurul meu nu l-aş ţine de rău".</span>
<span class="v-num v-8">8&nbsp;</span><span class="v K120_8" data-id="K120_8">Dar bătrânii şi'ntregul popor au zis: "Să nu-l asculţi şi nici să te'nvoieşti!"</span>
<span class="v-num v-9">9&nbsp;</span><span class="v K120_9" data-id="K120_9">Iar el a zis către solii lui Benhadad: "Spuneţi-i stăpânului vostru: Toate lucrurile pentru care ai trimis prima oară la robul tău, sunt gata să le fac; dar lucrul acesta nu voi putea să-l fac". Atunci solii au plecat şi i-au înapoiat răspunsul.</span>
<span class="v-num v-10">10&nbsp;</span><span class="v K120_10" data-id="K120_10">Dar Benhadad a trimis la el, spunând: "Aşa să-mi facă mie dumnezeu, ba încă şi mai mult, dacă ţărâna Samariei va fi de-ajuns să umple pumnii întregului popor, ai pedestraşilor mei!"</span>
<span class="v-num v-11">11&nbsp;</span><span class="v K120_11" data-id="K120_11">Iar regele lui Israel a răspuns, zicând: "Ajunge: cocoşatul să nu se umfle'n pene ca acel cu şira dreaptă".</span>
<span class="v-num v-12">12&nbsp;</span><span class="v K120_12" data-id="K120_12">Şi a fost că atunci când a primit el răspunsul acesta, el şi toţi regii care erau cu el şedeau în corturi şi beau; iar el le-a zis servilor săi: "Faceţi şanţ!" Şi au făcut şanţ împrejurul cetăţii.</span>
<span class="v-num v-13">13&nbsp;</span><span class="v K120_13" data-id="K120_13">Şi, iată, un profet a venit la Ahab, regele Israelului, şi i-a zis: "Aşa grăieşte Domnul: - Văzut-ai tu această mare mulţime?: Iată, Eu o voi da astăzi în mâna ta, iar tu vei cunoaşte că Eu sunt Domnul".</span>
<span class="v-num v-14">14&nbsp;</span><span class="v K120_14" data-id="K120_14">Şi a zis Ahab: "Prin cine?" Acela a zis: "Aşa grăieşte Domnul: - Prin tinerii servi ai mai-marilor peste ţinuturi". Ahab a zis: "Cine va începe războiul?" Şi i s'a spus: "Tu".</span>
<span class="v-num v-15">15&nbsp;</span><span class="v K120_15" data-id="K120_15">Atunci Ahab i-a numărat pe tinerii servi ai mai-marilor peste ţinuturi: erau două sute treizeci ; apoi a numărat poporul, adică pe toţi războinicii: şaizeci de mii .</span>
<span class="v-num v-16">16&nbsp;</span><span class="v K120_16" data-id="K120_16">Şi a ieşit la amiază. Iar Benhadad - el şi cei treizeci şi doi de regi care i se alăturaseră - beau în corturi şi se îmbătaseră.</span>
<span class="v-num v-17">17&nbsp;</span><span class="v K120_17" data-id="K120_17">Şi au ieşit mai întâi tinerii servi ai mai-marilor peste ţinuturi. Regele Siriei a trimis cercetaşi, iar aceştia i-au spus: "Sunt oameni ieşind din Samaria".</span>
<span class="v-num v-18">18&nbsp;</span><span class="v K120_18" data-id="K120_18">Iar el a zis: "Dacă ies pentru pace, prindeţi-i vii; dacă ies pentru război, prindeţi-i vii!"</span>
<span class="v-num v-19">19&nbsp;</span><span class="v K120_19" data-id="K120_19">Din cetate au ieşit tinerii servi ai mai-marilor peste ţinuturi, şi oastea după ei.</span>
<span class="v-num v-20">20&nbsp;</span><span class="v K120_20" data-id="K120_20">Şi fiecare îl lovea pe cel ce-i era în faţă şi fiecare îl mai lovea o dată pe cel ce-i sta împotrivă. Sirienii au fugit, Israeliţii i-au urmărit, iar Benhadad, regele Siriei, a scăpat pe calul unui călăraş.</span>
<span class="v-num v-21">21&nbsp;</span><span class="v K120_21" data-id="K120_21">Atunci a ieşit şi regele lui Israel şi a luat toţi caii şi toate carele şi pradă mare a făcut în Siria.</span>
<span class="v-num v-22">22&nbsp;</span><span class="v K120_22" data-id="K120_22">Iar profetul a venit la regele Israelului şi a zis: "Întăreşte-te, ia seama şi vezi ce ai de făcut; că, după un an, Benhadad, regele Siriei, se va ridica din nou împotriva ta".</span>
<span class="v-num v-23">23&nbsp;</span><span class="v K120_23" data-id="K120_23">Iar servii regelui Siriei, chiar ei, i-au zis: "Dumnezeul lui Israel este un Dumnezeu al munţilor, iar nu un Dumnezeu al văilor, de aceea a fost mai puternic decât noi; dar dacă noi ne vom lupta cu ei în şes, atunci într'adevăr vom fi mai puternici decât ei.</span>
<span class="v-num v-24">24&nbsp;</span><span class="v K120_24" data-id="K120_24">Tu să faci aşa: Îndepărtează-i pe regi, pe fiecare la treaba lui, şi'n locul lor pune satrapi.</span>
<span class="v-num v-25">25&nbsp;</span><span class="v K120_25" data-id="K120_25">Fă-ţi o oaste pe potriva celei ce a fost nimicită şi călărime pe potriva călărimii şi care pe potriva carelor şi ne vom bate cu ei în şes şi vom fi mai puternici decât ei". Iar el le-a ascultat vorba şi a făcut aşa.</span>
<span class="v-num v-26">26&nbsp;</span><span class="v K120_26" data-id="K120_26">Şi a fost că, după un an, Benhadad i-a numărat pe Sirieni şi s'a suit la Afec să se războiască cu Israel.</span>
<span class="v-num v-27">27&nbsp;</span><span class="v K120_27" data-id="K120_27">Fiii lui Israel au fost număraţi şi au venit în întâmpinarea lor; Israeliţii şi-au aşezat în faţa lor o tabără cât două turme mici de capre, în timp ce Sirienii umpluseră pământul.</span>
<span class="v-num v-28">28&nbsp;</span><span class="v K120_28" data-id="K120_28">Atunci a venit omul lui Dumnezeu şi a zis către regele Israelului: "Aşa grăieşte Domnul: - De vreme ce Siria a spus că Domnul, Dumnezeul lui Israel, este un Dumnezeu al munţilor şi că nu e un Dumnezeu al văilor, Eu voi da în mâna ta această oaste mare, iar tu vei cunoaşte că Eu sunt Domnul".</span>
<span class="v-num v-29">29&nbsp;</span><span class="v K120_29" data-id="K120_29">Şi au stat taberele una în faţa alteia timp de şapte zile. Şi a fost că'n ziua a şaptea s'a pornit războiul, iar Israeliţii i-au lovit pe Sirieni, o sută de mii de pedestraşi într'o singură zi.</span>
<span class="v-num v-30">30&nbsp;</span><span class="v K120_30" data-id="K120_30">Cei ce-au scăpat au fugit la Afec, în cetate, dar zidul a căzut peste douăzeci şi şapte de mii de oameni din cei rămaşi; iar Benhadad a fugit şi a intrat în casa de dormit, într'o cămară dosnică.</span>
<span class="v-num v-31">31&nbsp;</span><span class="v K120_31" data-id="K120_31">Iar servii săi i-au zis: "Iată, noi ştim că regii casei lui Israel sunt regi milostivi; aşadar, să ne punem pânză de sac împrejurul mijlocului şi funii pe cap şi să mergem la regele lui Israel, că doar-doar ne va cruţa vieţile".</span>
<span class="v-num v-32">32&nbsp;</span><span class="v K120_32" data-id="K120_32">Şi şi-au încins mijlocul cu pânză de sac şi şi-au pus funii pe cap şi au zis către regele lui Israel: "Robul tău Benhadad zice: - Cruţă-mi viaţa!" Iar acela a zis: "Încă trăieşte?: e fratele meu!"</span>
<span class="v-num v-33">33&nbsp;</span><span class="v K120_33" data-id="K120_33">Oamenii au ghicit ce vrea să spună şi s'au grăbit şi i-au prins vorba din gură şi au zis: "Benhadad e fratele tău". Iar el a zis: "Mergeţi şi aduceţi-l!" Atunci Benhadad a venit la el, iar acesta l-a urcat în carul său; iar [Benhadad]</span>
<span class="v-num v-34">34&nbsp;</span><span class="v K120_34" data-id="K120_34">i-a zis: "Cetăţile pe care tatăl meu le-a luat de la tatăl tău ţi le voi da înapoi; eu îţi voi face în Damasc uliţe de negoţ aşa cum tatăl meu a făcut în Samaria". "Iar eu te voi lăsa, cu legământ, să pleci". Atunci Ahab a făcut cu el un legământ şi l-a lăsat să plece.</span>
<span class="v-num v-35">35&nbsp;</span><span class="v K120_35" data-id="K120_35">Iar un om dintre fiii profeţilor a grăit către un aproape al său cu cuvântul Domnului : "Loveşte-mă!" Dar omul n'a vrut să-l lovească.</span>
<span class="v-num v-36">36&nbsp;</span><span class="v K120_36" data-id="K120_36">Acela i-a zis: "De vreme ce tu n'ai ascultat de cuvântul Domnului, iată că, plecând de la mine, te va lovi un leu". Acesta s'a dus, iar un leu a dat peste el şi l-a omorât.</span>
<span class="v-num v-37">37&nbsp;</span><span class="v K120_37" data-id="K120_37">Şi a aflat pe un alt om şi i-a zis: "Loveşte-mă!" Omul l-a lovit şi din lovitură l-a rănit.</span>
<span class="v-num v-38">38&nbsp;</span><span class="v K120_38" data-id="K120_38">Atunci profetul s'a dus şi a stat în calea regelui lui Israel şi s'a legat la ochi cu o faşă.</span>
<span class="v-num v-39">39&nbsp;</span><span class="v K120_39" data-id="K120_39">Şi a fost că'n timp ce regele trecea pe aproape, el a strigat către rege şi a zis: "Robul tău a ieşit la război; şi, iată, un om l-a adus pe un altul la mine şi mi-a zis: - Păzeşte-l pe omul acesta; dar dacă va fugi cumva, atunci viaţa ta va fi în schimbul vieţii lui, sau vei plăti un talant de argint.</span>
<span class="v-num v-40">40&nbsp;</span><span class="v K120_40" data-id="K120_40">Dar în timp ce robul tău se uita încoace şi încolo, acela s'a făcut nevăzut". Iar regele lui Israel i-a zis: "Iată, singur ţi-ai dat răspunsul".</span>
<span class="v-num v-41">41&nbsp;</span><span class="v K120_41" data-id="K120_41">Acela, grăbindu-se, şi-a luat faşa de pe ochi, iar regele lui Israel l-a recunoscut: era unul dintre profeţi.</span>
<span class="v-num v-42">42&nbsp;</span><span class="v K120_42" data-id="K120_42">Acela i-a zis: "Aşa grăieşte Domnul: - Fiindcă tu ai lăsat să-ţi scape din mână un om vrednic de moarte, viaţa ta va fi în schimbul vieţii lui şi poporul tău în schimbul poporului său".</span>
<span class="v-num v-43">43&nbsp;</span><span class="v K120_43" data-id="K120_43">Iar regele lui Israel a plecat mâhnit şi trist şi a venit în Samaria.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="K119.html">&lt;</a>
<a class="home" href="index.html">=</a>
<a class="next" href="K121.html">&gt;</a>
</div></div>
</body>
</html>