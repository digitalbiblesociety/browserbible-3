<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>1CORINTENI 14 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="C1.html">Biblia Ortodoxă Română Sinodală (2006)</a><a class="location" href="C1.html">1CORINTENI 14</a><a class="prev" href="C113.html">&lt;</a>
<a class="home" href="index.html">=</a>
<a class="next" href="C115.html">&gt;</a>
</div></div>
<div class="section chapter C1 C114 ron_bor ron " dir="ltr" lang="ron" data-id="C114" data-nextid="C115" data-previd="C113">
<div class="c">14</div>
<div class="p">
<span class="v-num v-1">1&nbsp;</span><span class="v C114_1" data-id="C114_1">Căutaţi dragostea. Râvniţi însă cele duhovniceşti, dar mai ales ca să proorociţi.</span>
<span class="v-num v-2">2&nbsp;</span><span class="v C114_2" data-id="C114_2">Pentru că cel ce vorbeşte într-o limbă străină nu vorbeşte oamenilor, ci lui Dumnezeu; şi nimeni nu-l înţelege, fiindcă el, în duh, grăieşte taine.</span>
<span class="v-num v-3">3&nbsp;</span><span class="v C114_3" data-id="C114_3">Cel ce prooroceşte vorbeşte oamenilor, spre zidire, îndemn şi mângâiere.</span>
<span class="v-num v-4">4&nbsp;</span><span class="v C114_4" data-id="C114_4">Cel ce grăieşte într-o limbă străină pe sine singur se zideşte, iar cel ce prooroceşte zideşte Biserica.</span>
<span class="v-num v-5">5&nbsp;</span><span class="v C114_5" data-id="C114_5">Voiesc ca voi toţi să grăiţi în limbi; dar mai cu seamă să proorociţi. Cel ce prooroceşte e mai mare decât cel ce grăieşte în limbi, afară numai dacă tălmăceşte, ca Biserica să ia întărire.</span>
<span class="v-num v-6">6&nbsp;</span><span class="v C114_6" data-id="C114_6">Iar acum, fraţilor, dacă aş veni la voi, grăind în limbi, de ce folos v-aş fi, dacă nu v-aş vorbi - sau în descoperire, sau în cunoştinţă, sau în proorocie, sau în învăţătură?</span>
<span class="v-num v-7">7&nbsp;</span><span class="v C114_7" data-id="C114_7">Că precum cele neînsufleţite, care dau sunet, fie fluier, fie chitară, de nu vor da sunete deosebite, cum se va cunoaşte ce este din fluier, sau ce este din chitară?</span>
<span class="v-num v-8">8&nbsp;</span><span class="v C114_8" data-id="C114_8">Şi dacă trâmbiţa va da sunet nelămurit, cine se va pregăti de război?</span>
<span class="v-num v-9">9&nbsp;</span><span class="v C114_9" data-id="C114_9">Aşa şi voi: Dacă prin limbă nu veţi da cuvânt lesne de înţeles, cum se va cunoaşte ce aţi grăit? Veţi fi nişte oameni care vorbesc în vânt.</span>
<span class="v-num v-10">10&nbsp;</span><span class="v C114_10" data-id="C114_10">Sunt aşa de multe feluri de limbi în lume, dar nici una din ele nu este fără înţelesul ei.</span>
<span class="v-num v-11">11&nbsp;</span><span class="v C114_11" data-id="C114_11">Deci dacă nu voi şti înţelesul cuvintelor, voi fi barbar pentru cel care vorbeşte, şi cel care vorbeşte barbar pentru mine.</span>
<span class="v-num v-12">12&nbsp;</span><span class="v C114_12" data-id="C114_12">Aşa şi voi, de vreme ce sunteţi râvnitori după cele duhovniceşti, căutaţi să prisosiţi în ele, spre zidirea Bisericii.</span>
<span class="v-num v-13">13&nbsp;</span><span class="v C114_13" data-id="C114_13">De aceea, cel ce grăieşte într-o limbă străină să se roage ca să şi tălmăcească.</span>
<span class="v-num v-14">14&nbsp;</span><span class="v C114_14" data-id="C114_14">Căci, dacă mă rog într-o limbă străină, duhul meu se roagă, dar mintea mea este neroditoare.</span>
<span class="v-num v-15">15&nbsp;</span><span class="v C114_15" data-id="C114_15">Atunci ce voi face? Mă voi ruga cu duhul, dar mă voi ruga şi cu mintea; voi cânta cu duhul, dar voi cânta şi cu mintea.</span>
<span class="v-num v-16">16&nbsp;</span><span class="v C114_16" data-id="C114_16">Fiindcă dacă vei binecuvânta cu duhul, cum va răspunde omul simplu "Amin" la mulţumirea ta, de vreme ce el nu ştie ce zici?</span>
<span class="v-num v-17">17&nbsp;</span><span class="v C114_17" data-id="C114_17">Căci tu, într-adevăr, mulţumeşti bine, dar celălalt nu se zideşte.</span>
<span class="v-num v-18">18&nbsp;</span><span class="v C114_18" data-id="C114_18">Mulţumesc Dumnezeului meu, că vorbesc în limbi mai mult decât voi toţi;</span>
<span class="v-num v-19">19&nbsp;</span><span class="v C114_19" data-id="C114_19">Dar în Biserică vreau să grăiesc cinci cuvinte cu mintea mea, ca să învăţ şi pe alţii, decât zeci de mii de cuvinte într-o limbă străină.</span>
<span class="v-num v-20">20&nbsp;</span><span class="v C114_20" data-id="C114_20">Fraţilor, nu fiţi copii la minte. Fiţi copii când e vorba de răutate. La minte însă, fiţi desăvârşiţi.</span>
<span class="v-num v-21">21&nbsp;</span><span class="v C114_21" data-id="C114_21">În Lege este scris: "Voi grăi acestui popor în alte limbi şi prin buzele altora, şi nici aşa nu vor asculta de Mine, zice Domnul".</span>
<span class="v-num v-22">22&nbsp;</span><span class="v C114_22" data-id="C114_22">Aşa că vorbirea în limbi este semn nu pentru cei credincioşi ci pentru cei necredincioşi; iar proorocia nu pentru cei necredincioşi, ci pentru cei ce cred.</span>
<span class="v-num v-23">23&nbsp;</span><span class="v C114_23" data-id="C114_23">Deci, dacă s-ar aduna Biserica toată laolaltă şi toţi ar vorbi în limbi şi ar intra neştiutori sau necredincioşi, nu vor zice, oare, că sunteţi nebuni?</span>
<span class="v-num v-24">24&nbsp;</span><span class="v C114_24" data-id="C114_24">Iar dacă toţi ar prooroci şi ar intra vreun necredincios sau vreun neştiutor, el este dovedit de toţi, el este judecat de toţi;</span>
<span class="v-num v-25">25&nbsp;</span><span class="v C114_25" data-id="C114_25">Cele ascunse ale inimii lui se învederează, şi astfel, căzând cu faţa la pământ, se va închina lui Dumnezeu, mărturisind că Dumnezeu este într-adevăr printre voi.</span>
<span class="v-num v-26">26&nbsp;</span><span class="v C114_26" data-id="C114_26">Ce este deci, fraţilor? Când vă adunaţi împreună, fiecare din voi are psalm, are învăţătură, are descoperire, are limbă, are tălmăcire: toate spre zidire să se facă.</span>
<span class="v-num v-27">27&nbsp;</span><span class="v C114_27" data-id="C114_27">Dacă grăieşte cineva într-o limbă străină, să fie câte doi, sau cel mult trei şi pe rând să grăiască şi unul să tălmăcească.</span>
<span class="v-num v-28">28&nbsp;</span><span class="v C114_28" data-id="C114_28">Iar dacă nu e tălmăcitor, să tacă în biserică şi să-şi grăiască numai lui şi lui Dumnezeu.</span>
<span class="v-num v-29">29&nbsp;</span><span class="v C114_29" data-id="C114_29">Iar proorocii să vorbească doi sau trei, iar ceilalţi să judece.</span>
<span class="v-num v-30">30&nbsp;</span><span class="v C114_30" data-id="C114_30">Iar dacă se va descoperi ceva altuia care şade, să tacă cei dintâi.</span>
<span class="v-num v-31">31&nbsp;</span><span class="v C114_31" data-id="C114_31">Căci puteţi să proorociţi toţi câte unul, ca toţi să înveţe şi toţi să se mângâie.</span>
<span class="v-num v-32">32&nbsp;</span><span class="v C114_32" data-id="C114_32">Şi duhurile proorocilor se supun proorocilor.</span>
<span class="v-num v-33">33&nbsp;</span><span class="v C114_33" data-id="C114_33">Pentru că Dumnezeu nu este al neorânduielii, ci al păcii.</span>
<span class="v-num v-34">34&nbsp;</span><span class="v C114_34" data-id="C114_34">Ca în toate Bisericile sfinţilor, femeile voastre să tacă în biserică, căci lor nu le este îngăduit să vorbească, ci să se supună, precum zice şi Legea.</span>
<span class="v-num v-35">35&nbsp;</span><span class="v C114_35" data-id="C114_35">Iar dacă voiesc să înveţe ceva, să întrebe acasă pe bărbaţii lor, căci este ruşinos ca femeile să vorbească în biserică.</span>
<span class="v-num v-36">36&nbsp;</span><span class="v C114_36" data-id="C114_36">Oare de la voi a ieşit cuvântul lui Dumnezeu sau a ajuns numai la voi?</span>
<span class="v-num v-37">37&nbsp;</span><span class="v C114_37" data-id="C114_37">Dacă i se pare cuiva că este prooroc sau om duhovnicesc, să cunoască că cele ce vă scriu sunt porunci ale Domnului.</span>
<span class="v-num v-38">38&nbsp;</span><span class="v C114_38" data-id="C114_38">Iar dacă cineva nu vrea să ştie, să nu ştie.</span>
<span class="v-num v-39">39&nbsp;</span><span class="v C114_39" data-id="C114_39">Aşa că, fraţii mei, râvniţi a prooroci şi nu opriţi să se grăiască în limbi.</span>
<span class="v-num v-40">40&nbsp;</span><span class="v C114_40" data-id="C114_40">Dar toate să se facă cu cuviinţă şi după rânduială.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="C113.html">&lt;</a>
<a class="home" href="index.html">=</a>
<a class="next" href="C115.html">&gt;</a>
</div></div>
</body>
</html>