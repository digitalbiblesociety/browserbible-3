<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FACEREA 42 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="GN.html">Biblia Ortodoxă Română Sinodală (2006)</a><a class="location" href="GN.html">FACEREA 42</a><a class="prev" href="GN41.html">&lt;</a>
<a class="home" href="index.html">=</a>
<a class="next" href="GN43.html">&gt;</a>
</div></div>
<div class="section chapter GN GN42 ron_bor ron " dir="ltr" lang="ro" data-id="GN42" data-nextid="GN43" data-previd="GN41">
<div class="c">42</div>
<div class="p">
<span class="v-num v-1">1&nbsp;</span><span class="v GN42_1" data-id="GN42_1">Aflând Iacov că este grâu în Egipt, a zis către fiii săi: "Ce vă uitaţi unul la altul?</span>
<span class="v-num v-2">2&nbsp;</span><span class="v GN42_2" data-id="GN42_2">Iată, am auzit că este grâu în Egipt. Duceţi-vă acolo şi cumpăraţi puţine bucate, ca să trăim şi să nu murim!"</span>
<span class="v-num v-3">3&nbsp;</span><span class="v GN42_3" data-id="GN42_3">Atunci cei zece din fraţii lui Iosif s-au dus să cumpere grâu din Egipt,</span>
<span class="v-num v-4">4&nbsp;</span><span class="v GN42_4" data-id="GN42_4">Iar pe Veniamin, fratele lui Iosif, nu l-a trimis Iacov cu fraţii lui, căci zicea: "Nu cumva să i se întâmple vreun rău!"</span>
<span class="v-num v-5">5&nbsp;</span><span class="v GN42_5" data-id="GN42_5">Au venit deci fiii lui Israel împreună cu alţii, care se pogorau să cumpere grâu, căci era foamete şi în pământul Canaanului.</span>
<span class="v-num v-6">6&nbsp;</span><span class="v GN42_6" data-id="GN42_6">Iar Iosif era căpetenie peste ţara Egiptului şi tot el vindea la tot poporul ţării. Şi sosind fraţii lui Iosif, i s-au închinat lui până la pământ.</span>
<span class="v-num v-7">7&nbsp;</span><span class="v GN42_7" data-id="GN42_7">Când a văzut Iosif pe fraţii săi, i-a cunoscut, dar s-a prefăcut că este străin de ei, le-a grăit aspru şi le-a zis: "De unde aţi venit?" Iar ei au zis: "Din pământul Canaanului, să cumpărăm bucate!"</span>
<span class="v-num v-8">8&nbsp;</span><span class="v GN42_8" data-id="GN42_8">Iosif însă a cunoscut pe fraţii săi, iar ei nu l-au cunoscut.</span>
<span class="v-num v-9">9&nbsp;</span><span class="v GN42_9" data-id="GN42_9">Atunci şi-a adus aminte Iosif de visele sale, pe care le visase despre ei, şi le-a zis: "Spioni sunteţi şi aţi venit să iscodiţi locurile slabe ale tării!"</span>
<span class="v-num v-10">10&nbsp;</span><span class="v GN42_10" data-id="GN42_10">Zis-au ei: "Ba nu, domnul nostru! Robii tăi au venit să cumpere bucate.</span>
<span class="v-num v-11">11&nbsp;</span><span class="v GN42_11" data-id="GN42_11">Toţi suntem feciorii unui om şi suntem oameni cinstiţi. Robii tăi nu sunt spioni!"</span>
<span class="v-num v-12">12&nbsp;</span><span class="v GN42_12" data-id="GN42_12">Iar el le-a zis: "Ba nu! Ci aţi venit să spionaţi părţile slabe ale ţării".</span>
<span class="v-num v-13">13&nbsp;</span><span class="v GN42_13" data-id="GN42_13">Ei însă au răspuns: "Noi, robii tăi, suntem doisprezece fraţi din pământul Canaan: cel mai mic e astăzi cu tatăl nostru, iar unul nu mai trăieşte".</span>
<span class="v-num v-14">14&nbsp;</span><span class="v GN42_14" data-id="GN42_14">Iosif însă le-a zis: "E tocmai cum v-am spus eu, când am zis că sunteţi spioni.</span>
<span class="v-num v-15">15&nbsp;</span><span class="v GN42_15" data-id="GN42_15">Iată cu ce veţi dovedi: pe viaţa lui Faraon, nu veţi ieşi de aici, până nu va veni aci fratele vostru cel mai mic.</span>
<span class="v-num v-16">16&nbsp;</span><span class="v GN42_16" data-id="GN42_16">Trimiteţi dar pe unul din voi să aducă pe fratele vostru; iar ceilalţi veţi fi închişi până se vor dovedi spusele voastre de sunt adevărate sau nu; iar de nu, pe viaţa lui Faraon, sunteţi cu adevărat spioni".</span>
<span class="v-num v-17">17&nbsp;</span><span class="v GN42_17" data-id="GN42_17">Şi i-a pus sub pază vreme de trei zile.</span>
<span class="v-num v-18">18&nbsp;</span><span class="v GN42_18" data-id="GN42_18">Iar a treia zi a zis Iosif către ei: "Faceţi aceasta ca să fiţi vii! Eu sunt om cu frica lui Dumnezeu.</span>
<span class="v-num v-19">19&nbsp;</span><span class="v GN42_19" data-id="GN42_19">De sunteţi oameni cinstiţi, să rămână închis un frate al vostru; iar ceilalţi duceţi-vă şi duceţi grâul ce aţi cumpărat, ca să nu sufere de foame familiile voastre.</span>
<span class="v-num v-20">20&nbsp;</span><span class="v GN42_20" data-id="GN42_20">Dar să aduceţi la mine pe fratele vostru cel mai mic, ca să se adeverească cuvintele voastre, şi nu veţi muri". Şi ei au făcut aşa.</span>
<span class="v-num v-21">21&nbsp;</span><span class="v GN42_21" data-id="GN42_21">Ziceau însă unii către alţii: "Cu adevărat suntem pedepsiţi pentru păcatul ce am săvârşit împotriva fratelui nostru, căci am văzut zbuciumul sufletului lui când se ruga, şi nu ne-a fost milă de el şi nu l-am ascultat, şi de aceea a venit peste noi urgia aceasta!"</span>
<span class="v-num v-22">22&nbsp;</span><span class="v GN42_22" data-id="GN42_22">Atunci răspunzând Ruben, le-a zis: "Nu v-am spus eu să nu faceţi nedreptate băiatului? Voi însă nu m-aţi ascultat şi iată acum sângele lui cere răzbunare".</span>
<span class="v-num v-23">23&nbsp;</span><span class="v GN42_23" data-id="GN42_23">Aşa grăiau ei între ei şi nu ştiau că Iosif înţelege, pentru că el grăise cu ei prin tălmaci.</span>
<span class="v-num v-24">24&nbsp;</span><span class="v GN42_24" data-id="GN42_24">Iar Iosif s-a depărtat de la ei şi a plâns. Apoi întorcându-se iarăşi şi vorbind cu dânşii, a luat dintre ei pe Simeon şi l-a legat înaintea ochilor lor.</span>
<span class="v-num v-25">25&nbsp;</span><span class="v GN42_25" data-id="GN42_25">După aceea a poruncit Iosif să le umple sacii cu grâu şi argintul lor să-l pună fiecăruia în sacul lui şi să le dea şi de ale mâncării pe cale. Şi li s-a făcut aşa.</span>
<span class="v-num v-26">26&nbsp;</span><span class="v GN42_26" data-id="GN42_26">Şi punându-şi ei grâul pe asini, s-au dus de acolo.</span>
<span class="v-num v-27">27&nbsp;</span><span class="v GN42_27" data-id="GN42_27">Dar când au poposit noaptea la gazdă, dezlegându-şi unul sacul, ca să dea de mâncare asinului său, a văzut argintul său în gura sacului</span>
<span class="v-num v-28">28&nbsp;</span><span class="v GN42_28" data-id="GN42_28">Şi a zis către fraţii săi: "Argintul meu mi s-a dat înapoi şi iată-l în sacul meu". Atunci s-a tulburat inima lor şi cu spaimă zicea unul către altul: "Ce a făcut, oare, Dumnezeu cu noi?"</span>
<span class="v-num v-29">29&nbsp;</span><span class="v GN42_29" data-id="GN42_29">Iar dacă au venit la Iacov, tatăl lor, în ţara Canaan, i-au povestit toate câte li se întâmplase, zicând:</span>
<span class="v-num v-30">30&nbsp;</span><span class="v GN42_30" data-id="GN42_30">"Stăpânul ţării aceleia a grăit cu noi aspru şi ne-a pus sub pază, ca pe nişte spioni ai ţării aceleia.</span>
<span class="v-num v-31">31&nbsp;</span><span class="v GN42_31" data-id="GN42_31">Noi însă i-am spus că suntem oameni cinstiţi; că nu suntem spioni;</span>
<span class="v-num v-32">32&nbsp;</span><span class="v GN42_32" data-id="GN42_32">Că suntem doisprezece fraţi, fii ai aceluiaşi tată; că unul din noi nu mai trăieşte, iar cel mai mic e cu tatăl nostru în pământul Canaan.</span>
<span class="v-num v-33">33&nbsp;</span><span class="v GN42_33" data-id="GN42_33">Însă omul, stăpânul ţării aceleia, ne-a zis: "Iată cum am să aflu eu de sunteţi oameni cinstiţi: lăsaţi aici la mine pe un frate, iar grâul ce ari cumpărat luaţi-l şi vă duceţi la casele voastre;</span>
<span class="v-num v-34">34&nbsp;</span><span class="v GN42_34" data-id="GN42_34">Să aduceri însă la mine pe fratele vostru cel mai mic şi atunci voi şti că nu sunteţi spioni, ci oameni de pace, şi vă voi da pe fratele vostru şi veţi putea face cumpărături în ţara aceasta".</span>
<span class="v-num v-35">35&nbsp;</span><span class="v GN42_35" data-id="GN42_35">Dar deşertând ei sacii lor, iată, legătura cu argintul fiecăruia era în sacul său; şi văzându-şi ei legăturile cu argintul lor, s-au spăimântat şi ei şi tatăl lor.</span>
<span class="v-num v-36">36&nbsp;</span><span class="v GN42_36" data-id="GN42_36">Atunci, Iacov, tatăl lor, a zis către ei: "M-aţi lăsat fără copii! Iosif nu mai este! Simeon nu mai este! Şi acum să-mi luaţi şi pe Veniamin? Toate au venit pe capul meu!"</span>
<span class="v-num v-37">37&nbsp;</span><span class="v GN42_37" data-id="GN42_37">Răspunzând însă Ruben a zis către tatăl său: "Dă-l în seama mea şi ţi-l voi aduce; răspund eu de el; iar de nu ţi-l voi aduce, să omori pe cei doi feciori ai mei!"</span>
<span class="v-num v-38">38&nbsp;</span><span class="v GN42_38" data-id="GN42_38">Dar el a zis: "Fiul meu nu se va pogorî cu voi în Egipt, pentru că fratele lui a murit şi numai el mi-a mai rămas. Şi de i s-ar întâmpla vreun rău în calea în care aveţi a merge, aţi pogorî cărunteţile mele cu întristare în locuinţa morţilor!"</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="GN41.html">&lt;</a>
<a class="home" href="index.html">=</a>
<a class="next" href="GN43.html">&gt;</a>
</div></div>
</body>
</html>