<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNTÂI A REGILOR 11 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="S1.html">Biblia Ortodoxă Română Sinodală (2006)</a><a class="location" href="S1.html">CARTEA ÎNTÂI A REGILOR 11</a><a class="prev" href="S110.html">&lt;</a>
<a class="home" href="index.html">=</a>
<a class="next" href="S112.html">&gt;</a>
</div></div>
<div class="section chapter S1 S111 ron_bor ron " dir="ltr" lang="ro" data-id="S111" data-nextid="S112" data-previd="S110">
<div class="c">11</div>
<div class="p">
<span class="v-num v-1">1&nbsp;</span><span class="v S111_1" data-id="S111_1">S-a întâmplat însă, după vreo lună, să vină Nahaş Amoniteanul şi să împresoare cetatea Iabeş din Galaad. Atunci toţi locuitorii din Iabeş au zis către Nahaş: "Încheie legământ cu noi şi noi îţi vom sluji ţie".</span>
<span class="v-num v-2">2&nbsp;</span><span class="v S111_2" data-id="S111_2">Dar Nahaş Amoniteanul a zis către ei: "Eu voi încheia cu voi legământ ca să se scoată fiecăruia din voi ochiul drept şi prin aceasta să se arunce necinste asupra întregului Israel".</span>
<span class="v-num v-3">3&nbsp;</span><span class="v S111_3" data-id="S111_3">Atunci bătrânii din Iabeş au zis către el: "Dă-ne vreme de şapte zile, ca să trimitem împuterniciţi în toate hotarele lui Israel şi de nu ne va ajuta nimeni, vom ieşi la tine".</span>
<span class="v-num v-4">4&nbsp;</span><span class="v S111_4" data-id="S111_4">Au mers deci tinerii la Ghibeea lui Saul şi au spus vorbele acestea în auzul poporului şi tot poporul a ridicat glas şi a plâns.</span>
<span class="v-num v-5">5&nbsp;</span><span class="v S111_5" data-id="S111_5">Dar iată că a venit Saul de la câmp, în urma boilor şi a zis: "Ce are poporul de plânge?" Şi i s-au spus vorbele locuitorilor din Iabeş.</span>
<span class="v-num v-6">6&nbsp;</span><span class="v S111_6" data-id="S111_6">Atunci s-a coborât Duhul lui Dumnezeu asupra lui Saul, când a auzit el cuvintele acestea şi s-a aprins straşnic mânia lui.</span>
<span class="v-num v-7">7&nbsp;</span><span class="v S111_7" data-id="S111_7">Şi a luat el o pereche de boi, i-a junghiat, i-a tăiat bucăţi şi a trimis în toate hotarele lui Israel prin împuterniciţii aceia, spunând că aşa se va face cu boii aceluia care nu va merge după Saul şi Samuel. Atunci a căzut frica Domnului peste popor şi au ieşit toţi ca un singur om.</span>
<span class="v-num v-8">8&nbsp;</span><span class="v S111_8" data-id="S111_8">şi i-a cercetat Saul în Bezec şi s-au găsit din fiii lui Israel trei sute de mii, iar din Iuda treizeci de mii de oameni.</span>
<span class="v-num v-9">9&nbsp;</span><span class="v S111_9" data-id="S111_9">Atunci s-a spus solilor veniţi din Iabeş: "Aşa să spuneţi locuitorilor din Iabeşul Galaadului: ;Mâine, când va începe soarele să încălzească, ajutorul va fi la voi". Au venit deci trimişii şi au spus locuitorilor Iabeşului şi aceştia s-au bucurat.</span>
<span class="v-num v-10">10&nbsp;</span><span class="v S111_10" data-id="S111_10">Apoi au zis locuitorii Iabeşului către Nahaş: "Mâine vom ieşi la voi şi veţi face cu noi cum vă va place".</span>
<span class="v-num v-11">11&nbsp;</span><span class="v S111_11" data-id="S111_11">A doua zi Saul împărţi poporul în trei tabere. Şi acestea au pătruns dis-de-dimineaţă în tabăra Amoniţilor şi i-a măcelărit până la sosirea arşiţei zilei; iar câţi au rămas s-au risipit de n-au rămas doi la un loc.</span>
<span class="v-num v-12">12&nbsp;</span><span class="v S111_12" data-id="S111_12">Atunci poporul a zis către Samuel: "Cine a zis: Saul oare are să domnească peste noi? Daţi-ne pe aceşti nelegiuiţi şi-i vom omorî!"</span>
<span class="v-num v-13">13&nbsp;</span><span class="v S111_13" data-id="S111_13">Saul însă a zis: "Astăzi nu trebuie să fie ucis nimeni, căci astăzi Domnul a săvârşit izbăvirea în Israel".</span>
<span class="v-num v-14">14&nbsp;</span><span class="v S111_14" data-id="S111_14">Iar Samuel a zis către popor: "Să mergem la Ghilgal şi să începem acolo noua domnie!"</span>
<span class="v-num v-15">15&nbsp;</span><span class="v S111_15" data-id="S111_15">Şi s-a dus tot poporul la Ghilgal şi au pus acolo pe Saul rege înaintea Domnului în Ghilgal şi au adus acolo jertfe de împăcare înaintea Domnului. Şi s-a veselit foarte Saul acolo şi toţi Israeliţii.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="S110.html">&lt;</a>
<a class="home" href="index.html">=</a>
<a class="next" href="S112.html">&gt;</a>
</div></div>
</body>
</html>