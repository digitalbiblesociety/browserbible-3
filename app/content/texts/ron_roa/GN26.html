<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FACEREA ÎNTÂIA CARTE A LUI MOISE 26 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="GN.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="GN.html">FACEREA ÎNTÂIA CARTE A LUI MOISE 26</a><a class="prev" href="GN25.html">&lt;</a>
<a class="home" href="index.html">=</a>
<a class="next" href="GN27.html">&gt;</a>
</div></div>
<div class="section chapter GN GN26 ron_roa ron " dir="ltr" lang="ron" data-id="GN26" data-nextid="GN27" data-previd="GN25">
<div class="c">26</div>
<div class="p">
<span class="v-num v-1">1&nbsp;</span><span class="v GN26_1" data-id="GN26_1">Şi a fost o foamete în ţară - în afară de foametea cea dintâi, care se întâmplase în zilele lui Avraam - şi Isaac s'a dus în Gherara, la Abimelec, regele Filistenilor.</span>
<span class="v-num v-2">2&nbsp;</span><span class="v GN26_2" data-id="GN26_2">Iar Domnul i S'a arătat şi i-a zis: "Să nu te cobori în Egipt, ci locuieşte'n ţara pe care ţi-o voi spune Eu.</span>
<span class="v-num v-3">3&nbsp;</span><span class="v GN26_3" data-id="GN26_3">Fă-ţi adăpost în ţara aceasta, şi Eu voi fi cu tine şi te voi binecuvânta, că ţie şi urmaşilor tăi vă voi da toate ţinuturile acestea şi-Mi voi plini jurământul cu care M'am jurat lui Avraam, părintele tău.</span>
<span class="v-num v-4">4&nbsp;</span><span class="v GN26_4" data-id="GN26_4">Pe urmaşii tăi îi voi face mulţi ca stelele cerului, şi urmaşilor tăi le voi da toate ţinuturile acestea; şi'ntru urmaşii tăi se vor binecuvânta toate popoarele pământului,</span>
<span class="v-num v-5">5&nbsp;</span><span class="v GN26_5" data-id="GN26_5">pentru că Avraam, părintele tău, a ascultat de cuvântul Meu şi a păzit poruncile Mele, poveţele Mele, rânduielile Mele şi legile Mele!"</span>
<span class="v-num v-6">6&nbsp;</span><span class="v GN26_6" data-id="GN26_6">Şi a locuit Isaac în Gherara.</span>
<span class="v-num v-7">7&nbsp;</span><span class="v GN26_7" data-id="GN26_7">Dar locuitorii acelui ţinut l-au întrebat despre Rebeca, femeia sa, şi el a zis: "Aceasta-i sora mea!", căci s'a temut să spună: "E femeia mea", ca nu cumva oamenii locului să-l omoare din pricina Rebecăi, pentru că era frumoasă la chip.</span>
<span class="v-num v-8">8&nbsp;</span><span class="v GN26_8" data-id="GN26_8">Şi a fost că era el acolo de multă vreme, când Abimelec, regele Filistenilor, uitându-se pe fereastră, l-a văzut pe Isaac jucându-se cu Rebeca, femeia sa.</span>
<span class="v-num v-9">9&nbsp;</span><span class="v GN26_9" data-id="GN26_9">Atunci l-a chemat Abimelec pe Isaac şi i-a zis: "Negreşit, e femeia ta... De ce dar ai zis: Aceasta-i sora mea?" Şi Isaac a răspuns: "Pentru că mi-am zis: Nu cumva să fiu omorât din pricina ei".</span>
<span class="v-num v-10">10&nbsp;</span><span class="v GN26_10" data-id="GN26_10">I-a zis Abimelec: "De ce ne-ai făcut tu una ca asta? Puţin a lipsit ca vreunul din neamul meu să se fi culcat cu femeia ta, şi mare păcat ţi-ai fi făcut cu noi".</span>
<span class="v-num v-11">11&nbsp;</span><span class="v GN26_11" data-id="GN26_11">Atunci a dat Abimelec poruncă la tot poporul său, zicând: "Tot cel ce se va atinge de omul acesta şi de femeia lui va fi vinovat de moarte".</span>
<span class="v-num v-12">12&nbsp;</span><span class="v GN26_12" data-id="GN26_12">Şi a semănat Isaac în pământul acela, şi'n anul acela a cules însutit. Şi Domnul l-a binecuvântat.</span>
<span class="v-num v-13">13&nbsp;</span><span class="v GN26_13" data-id="GN26_13">Şi omul a ajuns bogat şi a tot sporit până ce s'a ridicat foarte sus.</span>
<span class="v-num v-14">14&nbsp;</span><span class="v GN26_14" data-id="GN26_14">Avea turme de oi, cirezi de vite şi ogoare multe, iar Filistenii au început să-l invidieze.</span>
<span class="v-num v-15">15&nbsp;</span><span class="v GN26_15" data-id="GN26_15">Toate fântânile pe care le săpaseră robii tatălui său în zilele lui Avraam, părintele său, Filistenii le-au stricat şi le-au umplut cu pământ.</span>
<span class="v-num v-16">16&nbsp;</span><span class="v GN26_16" data-id="GN26_16">Atunci a zis Abimelec către Isaac: "Du-te de aici, că te-ai făcut mult prea puternic pentru noi!"</span>
<span class="v-num v-17">17&nbsp;</span><span class="v GN26_17" data-id="GN26_17">Şi s'a dus Isaac de acolo, şi-a pus tabăra în valea Gherara şi a locuit aici.</span>
<span class="v-num v-18">18&nbsp;</span><span class="v GN26_18" data-id="GN26_18">Isaac a săpat din nou fântânile de apă pe care le săpaseră robii lui Avraam, părintele său, şi pe care le astupaseră Filistenii după moartea lui Avraam, părintele său, şi le-a numit cu acelaşi nume cu care le numise Avraam, părintele său.</span>
<span class="v-num v-19">19&nbsp;</span><span class="v GN26_19" data-id="GN26_19">Slugile lui Isaac au săpat în valea Gherara şi au aflat izvor de apă vie .</span>
<span class="v-num v-20">20&nbsp;</span><span class="v GN26_20" data-id="GN26_20">Dar păstorii din Gherara se luau la harţă cu păstorii lui Isaac, zicând: "Apa este a noastră!" [Isaac] a numit acea fântână cu numele de Esec, din pricină că se sfădiseră pentru ea .</span>
<span class="v-num v-21">21&nbsp;</span><span class="v GN26_21" data-id="GN26_21">Ridicându-se apoi de acolo, Isaac a săpat o altă fântână, dar se certau şi pentru aceasta; şi a numit-o cu numele de Sitna .</span>
<span class="v-num v-22">22&nbsp;</span><span class="v GN26_22" data-id="GN26_22">Apoi s'a ridicat şi de aici şi a săpat o altă fântână, pentru care nu s'au mai certat; şi a numit-o cu numele de Rehobot, fiindcă-şi zicea: "Datu-ne-a Domnul acum să fim în largul nostru, iar noi vom spori pe pământ" .</span>
<span class="v-num v-23">23&nbsp;</span><span class="v GN26_23" data-id="GN26_23">De aici s'a urcat la Beer-Şeba.</span>
<span class="v-num v-24">24&nbsp;</span><span class="v GN26_24" data-id="GN26_24">În noaptea aceea i S'a arătat Domnul şi i-a zis: "Eu sunt Dumnezeul lui Avraam, părintele tău. Nu te teme, căci Eu cu tine sunt; te voi binecuvânta pe tine şi-i voi înmulţi pe urmaşii tăi, de dragul lui Avraam, părintele tău".</span>
<span class="v-num v-25">25&nbsp;</span><span class="v GN26_25" data-id="GN26_25">Acolo a zidit jertfelnic şi a chemat numele Domnului. Acolo şi-a întins el cortul şi acolo au săpat slugile lui Isaac o fântână.</span>
<span class="v-num v-26">26&nbsp;</span><span class="v GN26_26" data-id="GN26_26">Şi au venit din Gherara la el Abimelec şi Ahuzat, fratele său de mână , şi Ficol, căpetenia oştirii sale.</span>
<span class="v-num v-27">27&nbsp;</span><span class="v GN26_27" data-id="GN26_27">Isaac le-a zis: "De ce-aţi venit voi la mine, de vreme ce m'aţi urât şi m'aţi alungat de la voi?"</span>
<span class="v-num v-28">28&nbsp;</span><span class="v GN26_28" data-id="GN26_28">Iar ei au zis: "Am văzut limpede că Domnul e cu tine şi ne-am zis: Să facem un jurământ între noi şi tine şi să'ncheiem cu tine legământ:</span>
<span class="v-num v-29">29&nbsp;</span><span class="v GN26_29" data-id="GN26_29">tu nu ne vei face nici un rău, aşa cum noi nu ne-am atins de tine - şi aşa cum ţi-am făcut ţie numai bine şi te-am lăsat să pleci în pace. Tu eşti acum binecuvântatul Domnului".</span>
<span class="v-num v-30">30&nbsp;</span><span class="v GN26_30" data-id="GN26_30">Atunci el le-a făcut ospăţ, iar ei au mâncat şi au băut.</span>
<span class="v-num v-31">31&nbsp;</span><span class="v GN26_31" data-id="GN26_31">Sculându-se apoi a doua zi de dimineaţă, s'au jurat unul altuia. Şi le-a dat drumul Isaac, iar ei s'au dus de la dânsul cu pace.</span>
<span class="v-num v-32">32&nbsp;</span><span class="v GN26_32" data-id="GN26_32">Şi a fost că tot în ziua aceea au venit slugile lui Isaac şi i-au adus veste despre fântâna pe care o săpaseră şi au zis: "Am găsit apă!"</span>
<span class="v-num v-33">33&nbsp;</span><span class="v GN26_33" data-id="GN26_33">Iar el a numit-o Şibeea . Iată de ce şi cetatea se cheamă Beer-Şeba , până'n ziua de astăzi.</span>
<span class="v-num v-34">34&nbsp;</span><span class="v GN26_34" data-id="GN26_34">Iar Esau era de patruzeci de ani când şi-a luat două femei: pe Iudit, fata lui Beeri Heteul, şi pe Basemata, fata lui Elon Heteul.</span>
<span class="v-num v-35">35&nbsp;</span><span class="v GN26_35" data-id="GN26_35">Dar pentru Isaac şi Rebeca ele erau prilej de amărăciune .</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="GN25.html">&lt;</a>
<a class="home" href="index.html">=</a>
<a class="next" href="GN27.html">&gt;</a>
</div></div>
</body>
</html>