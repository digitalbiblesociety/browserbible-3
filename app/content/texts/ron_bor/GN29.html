<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FACEREA 29 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="GN.html">Biblia Ortodoxă Română Sinodală (2006)</a><a class="location" href="GN.html">FACEREA 29</a><a class="prev" href="GN28.html">&lt;</a>
<a class="home" href="index.html">=</a>
<a class="next" href="GN30.html">&gt;</a>
</div></div>
<div class="section chapter GN GN29 ron_bor ron " dir="ltr" lang="ro" data-id="GN29" data-nextid="GN30" data-previd="GN28">
<div class="c">29</div>
<div class="p">
<span class="v-num v-1">1&nbsp;</span><span class="v GN29_1" data-id="GN29_1">Sculându-se apoi, Iacov s-a dus în pământul fiilor Răsăritului, la Laban, fiul lui Batuel Arameul şi fratele Rebecăi, mama lui Iacov şi a lui Isav.</span>
<span class="v-num v-2">2&nbsp;</span><span class="v GN29_2" data-id="GN29_2">Şi căutând el o dată, iată în câmp o fântână, iar lângă ea trei turme de oi culcate; căci din fântâna aceea se adăpau turmele şi pe gura fântânii era o piatră mare.</span>
<span class="v-num v-3">3&nbsp;</span><span class="v GN29_3" data-id="GN29_3">Când se adunau acolo toate turmele, ciobanii prăvăleau piatra de pe gura fântânii şi adăpau oile, apoi iar puneau piatra la locul ei pe gura fântânii.</span>
<span class="v-num v-4">4&nbsp;</span><span class="v GN29_4" data-id="GN29_4">Deci a zis Iacov către păstori: "Fraţilor, de unde sunteţi voi?" Iar ei au zis: "Noi suntem din Haran".</span>
<span class="v-num v-5">5&nbsp;</span><span class="v GN29_5" data-id="GN29_5">Şi el le-a zis: "Cunoaşteţi voi pe Laban, feciorul lui Nahor?" Răspuns-au aceia: "Îl cunoaştem".</span>
<span class="v-num v-6">6&nbsp;</span><span class="v GN29_6" data-id="GN29_6">Zis-a iarăşi Iacov: "E sănătos?" Şi ei au zis: "Sănătos. Iată Rahila, fata lui, vine cu oile".</span>
<span class="v-num v-7">7&nbsp;</span><span class="v GN29_7" data-id="GN29_7">Zis-a Iacov către ei: "Mai e încă mult din zi şi nu e încă vremea să se adune turmele; adăpaţi oile şi duceţi-vă de le paşteţi".</span>
<span class="v-num v-8">8&nbsp;</span><span class="v GN29_8" data-id="GN29_8">Iar ei au zis: "Până nu se adună toţi păstorii, nu putem să prăvălim piatra de pe gura fântânii, ca să adăpăm oile!"</span>
<span class="v-num v-9">9&nbsp;</span><span class="v GN29_9" data-id="GN29_9">Încă grăind el cu ei, iată a venit Rahila, fiica lui Laban, cu oile tatălui său, căci ea păştea oile tatălui său.</span>
<span class="v-num v-10">10&nbsp;</span><span class="v GN29_10" data-id="GN29_10">Văzând Iacov pe Rahila, fiica lui Laban, fratele mamei sale, şi oile lui Laban, fratele mamei sale, s-a apropiat Iacov şi a prăvălit piatra de pe gura fântânii şi a adăpat oile lui Laban, fratele mamei sale.</span>
<span class="v-num v-11">11&nbsp;</span><span class="v GN29_11" data-id="GN29_11">Şi a sărutat Iacov pe Rahila şi şi-a ridicat glasul şi a plâns.</span>
<span class="v-num v-12">12&nbsp;</span><span class="v GN29_12" data-id="GN29_12">Apoi a spus Rahilei că-i rudă cu tatăl ei şi că-i fiul Rebecăi. Iar ea a alergat şi a spus tatălui său toate acestea.</span>
<span class="v-num v-13">13&nbsp;</span><span class="v GN29_13" data-id="GN29_13">Auzind Laban de sosirea lui Iacov, fiul surorii sale, a alergat în întâmpinarea lui şi, îmbrăţişându-l, l-a sărutat şi l-a adus în casa sa şi el a povestit lui Laban toate.</span>
<span class="v-num v-14">14&nbsp;</span><span class="v GN29_14" data-id="GN29_14">Iar Laban i-a zis: "Tu eşti din oasele mele şi din carnea mea". Şi a stat Iacov la el o lună de zile.</span>
<span class="v-num v-15">15&nbsp;</span><span class="v GN29_15" data-id="GN29_15">Atunci Laban a zis către Iacov: "Au doară îmi vei sluji în dar, pentru că îmi eşti rudă? Spune-mi, care-ţi va fi simbria?"</span>
<span class="v-num v-16">16&nbsp;</span><span class="v GN29_16" data-id="GN29_16">Laban însă avea două fete: pe cea mai mare o chema Lia şi pe cea mai mică o chema Rahila.</span>
<span class="v-num v-17">17&nbsp;</span><span class="v GN29_17" data-id="GN29_17">Lia era bolnavă de ochi, iar Rahila era chipeşă la statură şi tare frumoasă la fată.</span>
<span class="v-num v-18">18&nbsp;</span><span class="v GN29_18" data-id="GN29_18">Lui Iacov însă îi era dragă Rahila şi a zis: "Îţi voi sluji şapte ani pentru Rahila, fata ta cea mai mică".</span>
<span class="v-num v-19">19&nbsp;</span><span class="v GN29_19" data-id="GN29_19">Zisu-i-a Laban: "Mai bine s-o dau după tine decât s-o dau după alt bărbat. Rămâi la mine!"</span>
<span class="v-num v-20">20&nbsp;</span><span class="v GN29_20" data-id="GN29_20">Şi a slujit Iacov pentru Rahila şapte ani şi i s-a părut numai câteva zile, pentru că o iubea.</span>
<span class="v-num v-21">21&nbsp;</span><span class="v GN29_21" data-id="GN29_21">Apoi a zis Iacov către Laban: "Dă-mi femeia, că mi s-au împlinit zilele să intru la ea".</span>
<span class="v-num v-22">22&nbsp;</span><span class="v GN29_22" data-id="GN29_22">Atunci a chemat Laban pe toţi oamenii locului aceluia şi a făcut ospăţ.</span>
<span class="v-num v-23">23&nbsp;</span><span class="v GN29_23" data-id="GN29_23">Iar seara a luat Laban pe fiica sa Lia şi a băgat-o înăuntru şi a intrat Iacov la ea.</span>
<span class="v-num v-24">24&nbsp;</span><span class="v GN29_24" data-id="GN29_24">Şi Laban a dat pe roaba sa Zilpa, roabă fiicei sale Lia.</span>
<span class="v-num v-25">25&nbsp;</span><span class="v GN29_25" data-id="GN29_25">Dar când s-a făcut ziuă, iată era Lia. Şi a zis Iacov către Laban: "Pentru ce mi-ai făcut aceasta? Nu Îi-am slujit eu oare pentru Rahila? Pentru ce m-ai înşelat?"</span>
<span class="v-num v-26">26&nbsp;</span><span class="v GN29_26" data-id="GN29_26">Răspuns-a Laban: "Aici la noi nu se pomeneşte să se mărite fata cea mai mică înaintea celei mai mari.</span>
<span class="v-num v-27">27&nbsp;</span><span class="v GN29_27" data-id="GN29_27">Împlineşte această săptămână de nuntă şi-ţi voi da-o şi pe aceea, pentru slujba ce-mi vei mai face alţi şapte ani!"</span>
<span class="v-num v-28">28&nbsp;</span><span class="v GN29_28" data-id="GN29_28">Şi a făcut Iacov aşa: a împlinit săptămâna de nuntă şi i-a dat Laban şi pe Rahila, fiica sa, de femeie.</span>
<span class="v-num v-29">29&nbsp;</span><span class="v GN29_29" data-id="GN29_29">Atunci a dat Laban pe roaba sa Bilha, roabă fiicei sale Rahila.</span>
<span class="v-num v-30">30&nbsp;</span><span class="v GN29_30" data-id="GN29_30">A intrat deci Iacov şi la Rahila şi iubea el pe Rahila mai mult decât pe Lia. Apoi a mai slujit Iacov lui Laban alţi şapte ani.</span>
<span class="v-num v-31">31&nbsp;</span><span class="v GN29_31" data-id="GN29_31">Văzând însă Domnul Dumnezeu că Lia era dispreţuită, a deschis pântecele ei, iar Rahila fu stearpă.</span>
<span class="v-num v-32">32&nbsp;</span><span class="v GN29_32" data-id="GN29_32">A zămislit deci Lia şi a născut lui Iacov un fiu, căruia i-a pus numele Ruben, zicând: "A căutat Domnul la smerenia mea şi mi-a dat fiu; de acum mă va iubi bărbatul meu".</span>
<span class="v-num v-33">33&nbsp;</span><span class="v GN29_33" data-id="GN29_33">Apoi a zămislit Lia iarăşi şi a născut lui Iacov al doilea fiu şi a zis: "Auzit-a Domnul că nu sunt iubită şi mi-a dat şi pe acesta". Şi i-a pus numele Simeon.</span>
<span class="v-num v-34">34&nbsp;</span><span class="v GN29_34" data-id="GN29_34">Şi iarăşi a zămislit ea şi a mai născut un fiu şi a zis: "De acum se va lipi de mine bărbatul meu, căci i-am născut trei fii". De aceea i-a pus acestuia numele Levi.</span>
<span class="v-num v-35">35&nbsp;</span><span class="v GN29_35" data-id="GN29_35">Şi iarăşi a zămislit şi a mai născut un fiu şi a zis: "Acum voi lăuda pe Domnul!" De aceea i-a pus numele Iuda. Apoi a încetat Lia de a mai naşte.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="GN28.html">&lt;</a>
<a class="home" href="index.html">=</a>
<a class="next" href="GN30.html">&gt;</a>
</div></div>
</body>
</html>