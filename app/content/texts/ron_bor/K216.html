<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A PATRA A REGILOR 16 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="K2.html">Biblia Ortodoxă Română Sinodală (2006)</a><a class="location" href="K2.html">CARTEA A PATRA A REGILOR 16</a><a class="prev" href="K215.html">&lt;</a>
<a class="home" href="index.html">=</a>
<a class="next" href="K217.html">&gt;</a>
</div></div>
<div class="section chapter K2 K216 ron_bor ron " dir="ltr" lang="ro" data-id="K216" data-nextid="K217" data-previd="K215">
<div class="c">16</div>
<div class="p">
<span class="v-num v-1">1&nbsp;</span><span class="v K216_1" data-id="K216_1">În anul al şaptesprezecelea al lui Pecah, fiul lui Remalia, a fost făcut rege Ahaz, fiul lui Ioatam, regele lui Iuda.</span>
<span class="v-num v-2">2&nbsp;</span><span class="v K216_2" data-id="K216_2">Ahaz era de douăzeci de ani când s-a făcut rege şi a domnit în Ierusalim şaisprezece ani, dar n-a făcut fapte plăcute în ochii Domnului Dumnezeului său, ca David, strămoşul său,</span>
<span class="v-num v-3">3&nbsp;</span><span class="v K216_3" data-id="K216_3">Ci a păşit pe urmele regilor lui Israel şi chiar şi pe fiul său l-a trecut prin foc, urmând urâciunile popoarelor pe care le alungase Domnul de la faţa fiilor lui Israel;</span>
<span class="v-num v-4">4&nbsp;</span><span class="v K216_4" data-id="K216_4">Şi a adus jertfe şi tămâieri pe înălţimi şi dealuri şi sub tot pomul umbros.</span>
<span class="v-num v-5">5&nbsp;</span><span class="v K216_5" data-id="K216_5">Atunci s-au dus Raţon, regele Siriei, şi Pecah, fiul lui Remalia, regele lui Israel, asupra Ierusalimului, ca să-l cuprindă şi au ţinut pe Ahaz împresurat, dar nu l-au putut birui.</span>
<span class="v-num v-6">6&nbsp;</span><span class="v K216_6" data-id="K216_6">În vremea aceea Raţon, regele Siriei, a întors Elatul la Siria şi a izgonit pe Iudei din Elat; apoi au intrat în Elat Edomiţii şi trăiesc acolo până în ziua de astăzi.</span>
<span class="v-num v-7">7&nbsp;</span><span class="v K216_7" data-id="K216_7">Atunci a trimis Ahaz soli la Tiglatfalasar, regele Asiriei, să-i spună: "Robul tău şi fiul tău sunt eu; vino şi mă apără de mâna regelui Siriei şi de mâna regelui lui Israel, care s-au ridicat împotriva mea!"</span>
<span class="v-num v-8">8&nbsp;</span><span class="v K216_8" data-id="K216_8">Cu acel prilej a luat Ahaz argintul şi aurul care s-a găsit în templul Domnului şi în vistieria casei domneşti şi l-a trimis dar regelui Asiriei.</span>
<span class="v-num v-9">9&nbsp;</span><span class="v K216_9" data-id="K216_9">Deci l-a ascultat regele Asiriei şi s-a dus regele Asiriei la Damasc, unde a prins pe Raţon şi pe locuitorii lui i-a strămutat în Chir, iar pe Raţon l-a ucis.</span>
<span class="v-num v-10">10&nbsp;</span><span class="v K216_10" data-id="K216_10">Atunci a ieşit regele Ahaz întru întâmpinarea lui Tiglatfalasar, regele Asiriei, la Damasc; şi a văzut jertfelnicul cel din Damasc şi a trimis regele Ahaz lui Urie preotul chipul jertfelnicului şi planul alcătuirii lui.</span>
<span class="v-num v-11">11&nbsp;</span><span class="v K216_11" data-id="K216_11">Iar preotul Urie a făcut un jertfelnic după planul ce i-l trimisese regele Ahaz din Damasc; aşa a făcut preotul Urie până a venit regele de la Damasc.</span>
<span class="v-num v-12">12&nbsp;</span><span class="v K216_12" data-id="K216_12">Iar dacă a venit regele de la Damasc şi a văzut jertfelnicul, s-a apropiat regele de jertfelnic,</span>
<span class="v-num v-13">13&nbsp;</span><span class="v K216_13" data-id="K216_13">A adus jertfă pe el şi a ars arderea de tot a sa cu darul de pâine; a săvârşit turnarea sa şi l-a stropit cu sângele jertfei de împăcare.</span>
<span class="v-num v-14">14&nbsp;</span><span class="v K216_14" data-id="K216_14">Iar jertfelnicul cel de aramă, care era înaintea Domnului, l-a mutat din faţa templului, dintre jertfelnicul cel nou şi templul Domnului, şi l-a pus în partea dinspre miazănoapte a acestuia.</span>
<span class="v-num v-15">15&nbsp;</span><span class="v K216_15" data-id="K216_15">Apoi regele Ahaz a dat poruncă preotului Urie, zicând: "Pe jertfelnicul cel mare să arzi arderea de tot cea de dimineaţă şi darul de pâine cel de seară, arderea de tot a regelui şi darul lui de pâine, arderea de tot din partea întregului popor al ţării şi darul lui cel de pâine, turnarea lui şi cu tot sângele arderii de tot şi cu tot sângele jertfei să-l stropeşti, iar jertfelnicul cel de aramă va rămâne până voi vedea ce este de făcut cu el".</span>
<span class="v-num v-16">16&nbsp;</span><span class="v K216_16" data-id="K216_16">Şi a făcut preotul Urie aşa cum a poruncit regele Ahaz.</span>
<span class="v-num v-17">17&nbsp;</span><span class="v K216_17" data-id="K216_17">După aceea a desprins regele Ahaz pervazurile postamentelor, a luat bazinele de pe ele şi a luat şi marea de pe boii cei de aramă, care erau sub ea şi a aşezat-o pe o temelie de piatră;</span>
<span class="v-num v-18">18&nbsp;</span><span class="v K216_18" data-id="K216_18">A desfiinţat de asemenea pridvorul acoperit numit al zilei de odihnă, care fusese făcut la templul Domnului şi pridvorul din afară al templului Domnului, care se numea al regelui, numai ca să placă regelui Asiriei.</span>
<span class="v-num v-19">19&nbsp;</span><span class="v K216_19" data-id="K216_19">Celelalte ştiri despre Ahaz şi cele ce a făcut el sunt scrise în cartea Cronicilor regilor lui Iuda.</span>
<span class="v-num v-20">20&nbsp;</span><span class="v K216_20" data-id="K216_20">Apoi a răposat Ahaz cu părinţii săi în cetatea lui David; iar în locul lui a fost făcut rege Iezechia, fiul său.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="K215.html">&lt;</a>
<a class="home" href="index.html">=</a>
<a class="next" href="K217.html">&gt;</a>
</div></div>
</body>
</html>