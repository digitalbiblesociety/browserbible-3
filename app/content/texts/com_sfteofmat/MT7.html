<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Matthew 7 (Teofilact)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="MT.html">Tâlcuirea Sfintei Evanghelii de la Matei - Sfântul Teofilact Arhiepiscopul Bulgariei</a><a class="location" href="MT.html">Matthew 7</a><a class="prev" href="MT6.html">&lt;</a>
<a class="home" href="index.html">=</a>
<a class="next" href="MT8.html">&gt;</a>
</div></div>
<div class="section commentary MT MT7 com_sfteofmat eng " dir="ltr" lang="en" data-id="MT7" data-nextid="MT8" data-previd="MT6">
<div class="mt2">Matthew 7</div>
	Sfârşitul predicii de pe munte. Judecata semenilor. Puterea rugăciunii. Calea mântuirii şi a pierzării. Ferirea de proorocii mincinoşi.
<span class="comm-v-num">Verse 1</span><span class="v MT7_1" data-id="MT7_1"><span class="note-word">7, 1: Nu judecaţi, ca să nu fiţi judecaţi.</span><p>(7, 1) Luca 6, 37 / Romani 2,1-3 / Romani 2,14 / Romani 2,10 /1 Corinteni 4, 5 / Iacov 4,11</p><p>Nu opreşte mustrarea, ci osândirea, căci mustrarea este spre folos, iar osândirea spre defăimare şi ocară.</p><p>Mai vârtos să nu osândească cel care are păcate mari, înfruntând şi osândind pe cei cu păcate mici, pe care Dumnezeu va să le judece.</p></span>
<span class="comm-v-num">Verse 2-5</span><span class="v MT7_2-5" data-id="MT7_2-5"><span class="note-word">7, 2-5: Căci cu judecata cu care judecaţi, veţi fi judecaţi, şi cu măsura cu care măsuraţi, vi se va măsura. (3) De ce vezi paiul din ochiul fratelui tău, şi bârna din ochiul tău nu o iei în seamă? (4) Sau cum vei zice fratelui tău: Lasă să scot paiul din ochiul tău şi iată bârna este în ochiul tău? (5) Făţarnice, scoate întâi bârna din ochiul tău si atunci vei vedea să scoţi paiul din ochiul fratelui tău.</span><p>(7, 2) Iosua 7, 25 / Judecători 1, 7 / Marcu 4, 24 / Luca 6,38 (7, 3) Psalm 49,17-21 / Plângeri 3, 39-40 / Luca 6, 41 (7, 4) Luca 6,42 (7, 5) Psalm 50,14 / Luca 6, 42</p><p>Cel ce voieşte să mustre pe alţii, se cuvine ca el însuşi să fie fără de prihană, căci dacă cel care are „bârnă" în ochi, adică lemn mare - prin „bârnă" numindu-se păcatul îl mustră pe altul care are „pai", mai ruşinat se arată a fi cel dintâi.</p><p>Şi arată Domnul că nu poate vedea bine păcatul fratelui cela ce mai mari păcătuieşte, că acela care are „bârnă" în „ochi", cum ar fi putut vedea pe altul, care mai puţin se vatămă?</p></span>
<span class="comm-v-num">Verse 6</span><span class="v MT7_6" data-id="MT7_6"><span class="note-word">7, 6: Nu daţi cele sfinte câinilor, nici nu aruncaţi mărgăritarele voastre înaintea porcilor, ca nu cumva să le calce în picioare şi, întorcându-se, să vă sfâşie pe voi.</span><p>(7, 6) Pilde 9, 7-8; 23, 9</p><p>„Câinii" sunt necredincioşii, iar „porcii", cei ce sunt credincioşi, dar au viaţă întinată. Se cuvine deci, să nu spunem tainele [credinţei] celor necredincioşi şi nici cuvintele cele luminoase şi strălucitoare ca mărgăritarul ale teologiei, celor necuraţi. Căci „porcii calcă", adică defaimă cele ce le sunt spuse, iar „câinii", întorcându-se, ne „sfâşie". Astfel fac cei ce se numesc filosofi: când aud că S-a răstignit Dumnezeu, ne „sfâşie" cu silogismele, izvodind amăgituri, anume că aceasta este cu neputinţă.</p></span>
<span class="comm-v-num">Verse 7-8</span><span class="v MT7_7-8" data-id="MT7_7-8"><span class="note-word">7, 7-8: Cereţi şi vi se va da; căutaţi şi veţi afla; bateţi şi vi se va deschide. (8) Că oricine cere ia, cel care caută află, şi celui care bate i se va deschide.</span><p>(7, 7) 1 Paralipomena 28, 9 / Cântarea Cântărilor 3, 4 / Ieremia 29,13 / Matei 21, 22 / Marcu 11, 24 / Luca 11, 9 / Ioan 14,13 / Iacov 1, 5-6 (7, 8) Pilde 8,17 / Luca 11,10</p><p>Prin toate cele de mai sus ni s-au poruncit lucruri mari şi grele. Drept aceea, ne arată prin acestea cum se pot împlini - şi anume prin rugăciune neîncetată, căci zice „cereţi" - adică „cereţi pururea" - şi nu „cereţi o dată".</p><p>Apoi şi prin pildă omenească întăreşte cele spuse.</p></span>
<span class="comm-v-num">Verse 9-10</span><span class="v MT7_9-10" data-id="MT7_9-10"><span class="note-word">7, 9-10: Sau cine este omul acela între voi care, de va cere fiul său pâine, oare el îi va da piatră? (10) Sau de-i va cere peşte, oare el îi va da şarpe?</span><p>(7, 9) Luca 11,11 (7, 10) Luca 11,12</p><p>Aici ne învaţă că se cuvine să cerem, şi încă cu osârdie, dar numai pe cele de folos. Zice „Că vedeţi pe fiii voştri că vă cer cele cuviincioase - „pâine" şi „peşte" - şi deîndată le daţi lor, atunci când cer unele ca acestea. Deci, aşa şi voi, cereţi cele duhovniceşti, iar nu cele trupeşti".</p></span>
<span class="comm-v-num">Verse 11</span><span class="v MT7_11" data-id="MT7_11"><span class="note-word">7, 11: Deci, dacă voi, răi fiind, ştiţi să daţi daruri bune fiilor voştri, cu cât mai mult Tatăl vostru Cel din Ceruri va da cele bune celor care cer de la El?</span><p>(7, 11) Facere 8,21 / Isaia 49,15 / Luca 11,13 / Evrei 12,10 / Iacov 11, 7</p><p>„Răi" îi numeşte pe oameni, către Dumnezeu asemănându-i. Căci firea noastră este bună, ca cea care este zidită de Dumnezeu, dar cu voia cea slobodă ne facem răi.</p></span>
<span class="comm-v-num">Verse 12</span><span class="v MT7_12" data-id="MT7_12"><span class="note-word">7, 12: Ci toate câte voiţi să vă facă vouă oamenii, asemenea si voi faceţi lor, că aceasta este Legea şi Proorocii.</span><p>(7, 12) Levitic 19,18 / Tobit 4,15 / Luca 6, 31 / Romani 13, 8</p><p>Arată pe scurt calea către fapta bună, căci noi oamenii din sine cunoaştem ceea ce se cuvine. Deci, dacă voieşti să ţi se facă bine, fă bine; iar dacă voieşti să fii iubit de vrăjmaşi, iubeşte şi tu pe vrăjmaşi, pentru că şi Legea lui Dumnezeu şi Proorocii spun aceleaşi lucruri pe care şi legea firească ni le rânduieşte nouă.</p></span>
<span class="comm-v-num">Verse 13</span><span class="v MT7_13" data-id="MT7_13"><span class="note-word">7, 13: Intraţi prin poarta cea strâmtă, că largă este poarta şi lată este calea care duce la pieire şi mulţi sunt cei care o află.</span><p>(7, 13) Sirah 21, 21 / Luca 13, 24 / Faptele Apostolilor 20, 29</p><p>Numeşte „uşă strâmtă" ispitele, atât cele de voie - cum este postul şi celelalte nevoinţe -, cât şi cele fără de voie - precum sunt legările şi gonirile [prigonirile]. După cum un om gros sau care are o povară nu poate intra printr-o uşă strâmtă, tot astfel nici cel cu trai desfătat sau bogat - ci aceştia numai prin „cea largă" pot intra Şi, vrând să arate că strâmtorarea este vremelnică şi lărgimea trecătoare, le-a numit „uşă" şi „cale". Căci prin „uşă" - adică prin pătimirea cea rea - trece cel ce rău pătimeşte, precum trece prin desfătare, ca pe o „cale", cel care se desfătează. Deci, de vreme ce amândouă sunt vremelnice, se cuvine pe cea mai bună să o alegem.</p></span>
<span class="comm-v-num">Verse 14</span><span class="v MT7_14" data-id="MT7_14"><span class="note-word">7, 14: Şi strâmtă este poarta şi îngustă este calea care duce la viaţă şi puțini sunt care o află</span><p>(7,14) Luca 13, 24 / Faptele Apostolilor 14, 22</p><p>Mirându-se, pe graiul muritorilor zice: „O, cât este de strâmtă!" Deci, aiurea zice în altă parte: „jugul Meu e bun şi povara mea este uşoară"? (Matei 11, 28-30) Nu, ci zice aceasta pentru răsplătirile ce vor să fie!</p></span>
<span class="comm-v-num">Verse 15-16</span><span class="v MT7_15-16" data-id="MT7_15-16"><span class="note-word">7, 15-16<sup>a</sup>: Feriţi-vă de proorocii mincinoşi, care vin la voi în haine de oi, iar înlăuntru sunt lupi răpitori. (16) După roadele lor îi veţi cunoaşte.</span><p>(7, 15) Deuteronom 13,1-3 / Ieremia 14,14; 23,6 / Miheia 3,5 / Matei 24,4 / Marcu 13,22 / Faptele Apostolilor 20,29/2 Corinteni 11,15/1 Ioan 4,1 (7, 16<sup>a</sup>) Matei 7,20 / Luca 6,44</p><p>Vicleni sunt ereticii şi amăgitorii şi de aceea zice: „Păziţi-vă!" Că aceştia pun înainte cuvinte bune şi făţărnicesc [arată] viaţă cinstită, şi „înlăuntru" este undiţa [vânarea].</p><p>„Haină de oaie" este şi blândeţea pe care o arată unii, prefăcându-se, ca să măgulească şi să înşele; dar după „roade" se cunosc - adică după fapte şi după viaţa lor. Căci, chiar de se şi făţărnicesc aceştia, aceasta o fac pentru puţină vreme, iar celor ce iau aminte le este vădită înşelăciunea lor.</p></span>
<span class="comm-v-num">Verse 16-17</span><span class="v MT7_16-17" data-id="MT7_16-17"><span class="note-word">7, 16<sup>b</sup>-17: Au doară culeg oamenii struguri din spini sau smochine din mărăcini? (17) Aşa că orice pom bun face roade bune, iar pomul rău face roade rele.</span><p>(7, 16<sup>b</sup>) Matei 7, 20 / Luca 6,44 / Iacov 3,12 (7, 17) Matei 12, 33 /1 Timotei 5, 24</p><p>„Spinii" şi „ciulinii" sunt făţarnicii - spini ca cei care rănesc într-ascuns, iar mărăcini ca cei ce sunt vicleni şi măieştri [iscusiţi în răutate]. Iar „pom putred" este tot omul pe care-l putrezeşte viaţa cea umedă şi desfrânată.</p></span>
<span class="comm-v-num">Verse 18</span><span class="v MT7_18" data-id="MT7_18"><span class="note-word">7 ,18: Nu poate pom bun să facă roade rele, nici pom rău să facă roade bune.</span><p>(7, 18) Matei 12,32 / Luca 6 ,43 / Iacov 3,11-12</p><p>Cât este „putred", nu poate, iar dacă se va schimba, atunci va putea. Vezi că n-a zis „nu va putea", ci că atâta vreme cât este „putred", nu naşte [odrăsleşte] „roade bune".</p></span>
<span class="comm-v-num">Verse 19-20</span><span class="v MT7_19-20" data-id="MT7_19-20"><span class="note-word">7, 19-20: Iar orice pom care nu face roadă bună se taie şi se aruncă în foc. (20) De aceea, după roadele lor îi veţi cunoaşte.</span><p>(7, 19) Matei 3,10 / Luca 3,9 / Ioan 15, 2-6 (7, 20) Luca 6, 44</p><p>Acestea le zice către iudei, pentru că şi Ioan [Botezătorul] le zicea lor unele ca acestea (Matei 3,10).</p><p>Iar pe om îl aseamănă cu „pomul", pentru că se poate altoi din păcatul cel neroditor întru fapta cea bună.</p></span>
<span class="comm-v-num">Verse 21</span><span class="v MT7_21" data-id="MT7_21"><span class="note-word">7, 21: Nu oricine îmi zice: Doamne, Doamne, va intra în Împărăţia Cerurilor, ci cel ce face voia Tatălui Meu Celui din Ceruri.</span><p>(7, 21) Osea 8,2 / Matei 25, 11 / Luca 6,46 / Ioan 6,40 / Faptele Apostolilor 19,13 / Romani 2,13 / Iacov 1,22</p><p>Aici Se arată pe Sine Domn, zicând: „Nu oricine îmi zice: Doamne, Doamne!", Dumnezeu pe Sine numindu-Se. Şi ne învaţă pe noi că de avem credinţă fără fapte, cu nimic nu ne folosim dintru ea.</p><p>Zice [Domnul]: „Cel ce face voia", nu „cel ce o dată a făcut", ci „cel care face aceasta până la moarte". Şi n-a zis „voia Mea", ca să nu smintească pe cei care-L ascultau, ci a zis „voia Tatălui Meu". Însă, cu adevărat, voia Tatălui şi a Fiului una este, căci Fiul nu este potrivnic [Tatălui].</p></span>
<span class="comm-v-num">Verse 22-23</span><span class="v MT7_22-23" data-id="MT7_22-23"><span class="note-word">7, 22-23: Mulţi îmi vor zice în ziua aceea: Doamne, Doamne, au nu în numele Tău am proorocit, şi nu în numele Tău am scos demoni, şi nu în numele Tău minuni multe am făcut? (23) Şi atunci voi mărturisi lor: Niciodată nu v-am cunoscut pe voi. Depărtaţi-vă de la Mine cei ce lucraţi fărădelegea.</span><p>(7, 22) Luca 6, 46 /1 Corinteni 13, 2 (7, 23) Iov 13,16 / Psalm 5, 4; 6, 8 / Luca 13, 25, 27</p><p>La începutul propovăduirii mulţi au scos draci, chiar nevrednici fiind, căci din pricina numelui lui Iisus fugeau dracii (Luca 9,49). Pentru că darul lucrează şi prin cei nevrednici, după cum şi prin preoţii cei nevrednici ne sfinţim. Încă şi Iuda Iscarioteanul a făcut semne, dar şi fiii lui Scheva (Faptele Apostolilor 19,13-17). Iar aceasta ce zice: „Niciodată nu v-am cunoscut pe voi", întru acest chip [acest înţeles] este: „Nici atunci când făceaţi minuni nu vă iubeam pe voi", întrucât dragostea este numită aici „cunoştinţă".</p></span>
<span class="comm-v-num">Verse 24-25</span><span class="v MT7_24-25" data-id="MT7_24-25"><span class="note-word">7, 24-25: De aceea, oricine aude aceste cuvinte ale Mele şi le îndeplineşte, asemăna-se-va bărbatului înţelept, care şi-a clădit casa lui pe stâncă. (25) A căzut ploaia, au venit râurile mari, au suflat vânturile şi au bătut în casa aceea, dar ea n-a căzut, fiindcă era întemeiată pe stâncă.</span><p>(7, 24) Luca 6,47-48 (7, 25) Isaia 4, 6 / Matei 16,18 / Luca 6,48</p><p>Fără Dumnezeu nu se poate faptă bună a se săvârşi; de aceea, Hristos zice: „Asemăna-l-voi pe el bărbatului înţelept". Şi „piatră" este Hristos, iar „casă" [e] sufletul. Deci, cela care îşi „va zidi" sufletul său pe lucrarea poruncilor lui Hristos, pe acesta nici „ploaia" - adică diavolul care-a căzut din Cer -, nici „râurile" - adică oamenii cei supărători [pricinuitori de supărare], care de la o „ploaie" ca aceasta se înmulţesc -, nici „vânturile" - adică duhurile răutăţii - şi, în scurt, nici o ispită nu-l poate surpa pe unul ca acesta.</p></span>
<span class="comm-v-num">Verse 26-27</span><span class="v MT7_26-27" data-id="MT7_26-27"><span class="note-word">7, 26-27: Iar oricine aude aceste cuvinte ale mele şi nu le îndeplineşte, asemăna-se-va bărbatului nechibzuit care şi-a clădit casa pe nisip. (27) Şi a căzut ploaia şi au venit râurile mari şi au suflat vânturile şi au izbit în casa aceea, şi a căzut. Şi căderea ei a fost mare.</span><p>(7, 26) Înţelepciune 4,4-5 / Luca 6,49 (7, 27) Isaia 28,18 / Iezechiil 13,11 / Luca 6,49</p>;p:Nu a zis: „asemăna-l-voi pe el", ci „asemăna-se-va el însuşi nebunului". Adică, cel care crede, dar nu lucrează [nu face faptele credinţei], acesta este cel care zideşte „pe nisip", adică pe putreziciunea lucrurilor şi pentru aceasta şi „cade", din pricina ispitelor. Iar când îl „izbeşte" pe el ispita, cade cu „cădere mare". Însă dintre cei necredincioşi nimeni nu „cade", fiindcă ei întotdeauna zac jos [la pământ], ci numai cel credincios</span>
<span class="comm-v-num">Verse 28-29</span><span class="v MT7_28-29" data-id="MT7_28-29"><span class="note-word">7, 28-29: Iar când Iisus a sfârsit cuvintele acestea, mulţimile erau uimite de învăţătura Lui. (29) Că îi învăţa pe ei ca Unul Care are putere, iar nu cum îi învăţau cărturarii lor.</span><p>(7, 28) Matei 22, 33 / Marcu 1, 22; 6, 2 / Luca 2,47; 4, 32 (7, 29) Pilde 8,6 / Isaia 50,4 / Matei 21,21 / Marcu 1,22 / Luca 4, 32</p><p>Nu se mirau dregătorii - căci cum s-ar fi mirat cei care îl zavistuiau [pizmuiau] pe El? -, ci mulţimea cea fără de răutate. Şi se minunau nu de frumuseţea graiurilor, ci de îndrăzneala Lui, că şi mai mult decât Proorocii arăta stăpânire. Proorocii ziceau: „Aşa grăieşte Domnul", iar Hristos, ca un Dumnezeu glăsuieşte: „Eu grăiesc vouă".</p></span>

</div>
<div class="footer"><div class="nav">
<a class="prev" href="MT6.html">&lt;</a>
<a class="home" href="index.html">=</a>
<a class="next" href="MT8.html">&gt;</a>
</div></div>
</body>
</html>