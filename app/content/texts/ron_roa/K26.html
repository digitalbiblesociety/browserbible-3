<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A PATRA A REGILOR 6 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="K2.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="K2.html">CARTEA A PATRA A REGILOR 6</a><a class="prev" href="K25.html">&lt;</a>
<a class="home" href="index.html">=</a>
<a class="next" href="K27.html">&gt;</a>
</div></div>
<div class="section chapter K2 K26 ron_roa ron " dir="ltr" lang="ro" data-id="K26" data-nextid="K27" data-previd="K25">
<div class="c">6</div>
<div class="p">
<span class="v-num v-1">1&nbsp;</span><span class="v K26_1" data-id="K26_1">Şi au zis fiii profeţilor către Elisei: "Iată, locul unde locuim aici la tine e prea strâmt pentru noi.</span>
<span class="v-num v-2">2&nbsp;</span><span class="v K26_2" data-id="K26_2">Să mergem la Iordan şi să luăm fiecare câte o bârnă şi să ne facem acolo locuinţe". Iar el a zis: "Duceţi-vă".</span>
<span class="v-num v-3">3&nbsp;</span><span class="v K26_3" data-id="K26_3">Dar unul dintre ei i-a zis cu blândeţe: "Vino şi tu cu robii tăi!" Iar el a zis: "Voi veni".</span>
<span class="v-num v-4">4&nbsp;</span><span class="v K26_4" data-id="K26_4">Şi a mers cu ei, au venit la Iordan şi au început să taie lemne.</span>
<span class="v-num v-5">5&nbsp;</span><span class="v K26_5" data-id="K26_5">Şi, iată, în timp ce unul reteza o bârnă, toporul i-a scăpat din coadă şi a căzut în apă. Şi el a strigat: "Vai, stăpâne, numa' ce-l împrumutasem... !"</span>
<span class="v-num v-6">6&nbsp;</span><span class="v K26_6" data-id="K26_6">Iar omul lui Dumnezeu a zis: "Unde-a căzut?" Acela i-a arătat locul, iar el a rupt o bucată de lemn şi a aruncat-o acolo şi a ieşit toporul deasupra.</span>
<span class="v-num v-7">7&nbsp;</span><span class="v K26_7" data-id="K26_7">Şi i-a zis: "Ia-ţi-l!" Iar acela şi-a întins mâna şi l-a luat.</span>
<span class="v-num v-8">8&nbsp;</span><span class="v K26_8" data-id="K26_8">La o vreme, regele Siriei s'a pornit cu război asupra lui Israel. Şi s'a sfătuit cu servii săi, zicând: "Îmi voi aşeza tabăra în cutare loc" .</span>
<span class="v-num v-9">9&nbsp;</span><span class="v K26_9" data-id="K26_9">Atunci Elisei a trimis la regele Israelului, zicând: "Fereşte-te să treci prin locul acela, căci Sirienii sunt ascunşi acolo".</span>
<span class="v-num v-10">10&nbsp;</span><span class="v K26_10" data-id="K26_10">Iar regele Israelului a trimis la locul pe care i-l spusese Elisei şi s'a ferit pe sine, nu o dată şi nu de două ori.</span>
<span class="v-num v-11">11&nbsp;</span><span class="v K26_11" data-id="K26_11">Faptul acesta a tulburat sufletul regelui Siriei. El i-a chemat pe servii săi şi le-a zis: "Oare nu-mi veţi spune cine mă vinde regelui lui Israel?"</span>
<span class="v-num v-12">12&nbsp;</span><span class="v K26_12" data-id="K26_12">Dar unul din servii săi a zis: "Nu, o, rege, domnul meu!; ci profetul Elisei, care se află în Israel, el îi spune regelui lui Israel toate cuvintele pe care tu le grăieşti în cămara ta de taină".</span>
<span class="v-num v-13">13&nbsp;</span><span class="v K26_13" data-id="K26_13">Acela a zis: "Mergeţi şi vedeţi unde se află, iar eu voi trimite şi-l voi prinde". Iar ei i-au spus: "Iată, în Dotan ".</span>
<span class="v-num v-14">14&nbsp;</span><span class="v K26_14" data-id="K26_14">Atunci el a trimis acolo călăreţi şi care de luptă şi o oaste puternică; şi au venit noaptea şi au împresurat cetatea.</span>
<span class="v-num v-15">15&nbsp;</span><span class="v K26_15" data-id="K26_15">Iar servul lui Elisei s'a sculat dimineaţa devreme şi a ieşit afară; şi, iată, cetatea era înconjurată de oaste şi de cai şi de care de luptă... Şi i-a zis: "O, stăpâne, ce vom face?"</span>
<span class="v-num v-16">16&nbsp;</span><span class="v K26_16" data-id="K26_16">Iar Elisei i-a zis: "Nu te teme, fiindcă cei ce sunt cu noi îs mai mulţi decât cei ce sunt cu ei".</span>
<span class="v-num v-17">17&nbsp;</span><span class="v K26_17" data-id="K26_17">Şi s'a rugat Elisei şi a zis: "Doamne, deschide-i robului Tău ochii să vadă!" Şi Domnul i-a deschis ochii, iar el a văzut; şi, iată, muntele plin: cai şi care de foc erau împrejurul lui Elisei .</span>
<span class="v-num v-18">18&nbsp;</span><span class="v K26_18" data-id="K26_18">Şi cum ei [Sirienii] se coborau spre el, el I s'a rugat Domnului şi a zis: "Loveşte-i pe oamenii aceştia cu orbire!" Şi [Domnul] i-a lovit cu orbire, după cuvântul lui Elisei.</span>
<span class="v-num v-19">19&nbsp;</span><span class="v K26_19" data-id="K26_19">Atunci Elisei le-a zis: "Nu aceasta este cetatea şi nu aceasta e calea; veniţi după mine, iar eu vă voi duce la omul pe care îl căutaţi". Şi i-a dus în Samaria.</span>
<span class="v-num v-20">20&nbsp;</span><span class="v K26_20" data-id="K26_20">Şi a fost că după ce au intrat în Samaria, Elisei a zis: "Doamne, deschide-le ochii să vadă!" Şi Domnul le-a deschis ochii, ei au văzut, şi, iată, erau în mijlocul Samariei...</span>
<span class="v-num v-21">21&nbsp;</span><span class="v K26_21" data-id="K26_21">Când i-a văzut, regele lui Israel a zis către Elisei: "Nu cumva trebuie să-i ucid, părinte?"</span>
<span class="v-num v-22">22&nbsp;</span><span class="v K26_22" data-id="K26_22">Dar el a zis: "Nu-i ucide, decât doar dacă i-ai prins cu sabia ta şi cu arcul tău ca să-i omori; dimpotrivă, pune-le dinainte pâine şi apă, să mănânce şi să bea şi să se ducă la stăpânul lor".</span>
<span class="v-num v-23">23&nbsp;</span><span class="v K26_23" data-id="K26_23">Şi le-a pus dinainte un prânz mare, ei au mâncat şi au băut, el le-a dat drumul, iar ei s'au întors la stăpânul lor. Şi n'au mai venit pâlcurile de jaf din Siria în ţara lui Israel .</span>
<span class="v-num v-24">24&nbsp;</span><span class="v K26_24" data-id="K26_24">Şi a fost că, după aceasta, fiul lui Benhadad, regele Siriei, şi-a strâns întreaga oştire şi s'a suit şi a împresurat Samaria.</span>
<span class="v-num v-25">25&nbsp;</span><span class="v K26_25" data-id="K26_25">Şi foamete mare s'a făcut în Samaria; şi, iată, atât de mult au ţinut-o împresurată, încât o căpăţână de măgar ajunsese la preţul de cincizeci de sicli de argint, iar un sfert de cab de găinaţ de porumbel [se vindea] cu cinci sicli de argint.</span>
<span class="v-num v-26">26&nbsp;</span><span class="v K26_26" data-id="K26_26">Odată, când regele lui Israel mergea pe zid, o femeie a strigat către el, zicând: "O, rege, domnul meu, ajută-mă!"</span>
<span class="v-num v-27">27&nbsp;</span><span class="v K26_27" data-id="K26_27">Iar regele i-a zis: "Dacă Domnul nu te ajută, cum să te ajut eu?: din arie, de la teasc?...".</span>
<span class="v-num v-28">28&nbsp;</span><span class="v K26_28" data-id="K26_28">Şi a întrebat-o regele: "Ce e cu tine?" Iar ea a zis: "Această femeie mi-a zis: - Dă-l pe fiul tău, şi-l vom mânca astăzi, iar pe fiul meu îl vom mânca mâine.</span>
<span class="v-num v-29">29&nbsp;</span><span class="v K26_29" data-id="K26_29">Aşa că l-am fript pe fiul meu şi l-am mâncat. Iar a doua zi i-am spus: - Dă-l pe fiul tău, ca să-l mâncăm!... Dar ea şi-a ascuns fiul" .</span>
<span class="v-num v-30">30&nbsp;</span><span class="v K26_30" data-id="K26_30">Şi a fost că dacă regele lui Israel a auzit cuvintele femeii, şi-a sfâşiat hainele mergând pe zid, şi a văzut poporul că, pe dedesubt, el purta pe trup pânză de sac .</span>
<span class="v-num v-31">31&nbsp;</span><span class="v K26_31" data-id="K26_31">Şi a zis regele: "Aşa să-mi facă mie Dumnezeu, ba încă şi mai mult, dacă astăzi capul lui Elisei îi va rămâne pe umeri!"</span>
<span class="v-num v-32">32&nbsp;</span><span class="v K26_32" data-id="K26_32">Elisei şedea în casa lui, împreună cu bătrânii, când regele a trimis la el un om. Dar mai înainte ca acel sol să fi sosit la Elisei, acesta le-a zis bătrânilor: "Ştiţi voi că acest fiu de ucigaş a trimis să-mi ia capul? Vedeţi ca, de îndată ce solul va fi intrat, închideţi uşa şi ţineţi-l la uşă: nu cumva în urma lui se aud paşii stăpânului său?"</span>
<span class="v-num v-33">33&nbsp;</span><span class="v K26_33" data-id="K26_33">Şi'n timp ce încă vorbea cu ei, solul a venit la el şi i-a zis: "Iată, răul acesta e de la Domnul; ce să mai aştept eu de la Domnul?"</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="K25.html">&lt;</a>
<a class="home" href="index.html">=</a>
<a class="next" href="K27.html">&gt;</a>
</div></div>
</body>
</html>