<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FAPTE 17 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="AC.html">Biblia Ortodoxă Română Sinodală (2006)</a><a class="location" href="AC.html">FAPTE 17</a><a class="prev" href="AC16.html">&lt;</a>
<a class="home" href="index.html">=</a>
<a class="next" href="AC18.html">&gt;</a>
</div></div>
<div class="section chapter AC AC17 ron_bor ron " dir="ltr" lang="ron" data-id="AC17" data-nextid="AC18" data-previd="AC16">
<div class="c">17</div>
<div class="p">
<span class="v-num v-1">1&nbsp;</span><span class="v AC17_1" data-id="AC17_1">Şi după ce au trecut prin Amfipoli şi prin Apolonia, au venit la Tesalonic, unde era o sinagogă a iudeilor.</span>
<span class="v-num v-2">2&nbsp;</span><span class="v AC17_2" data-id="AC17_2">Şi după obiceiul său, Pavel a intrat la ei şi în trei sâmbete le-a grăit din Scripturi,</span>
<span class="v-num v-3">3&nbsp;</span><span class="v AC17_3" data-id="AC17_3">Deschizându-le şi arătându-le că Hristos trebuia să pătimească şi să învieze din morţi, şi că Acesta, pe Care vi-L vestesc eu, este Hristosul, Iisus.</span>
<span class="v-num v-4">4&nbsp;</span><span class="v AC17_4" data-id="AC17_4">Şi unii dintre ei au crezut şi au trecut de partea lui Pavel şi a lui Sila, şi mare mulţime de elini închinători la Dumnezeu şi dintre femeile de frunte nu puţine.</span>
<span class="v-num v-5">5&nbsp;</span><span class="v AC17_5" data-id="AC17_5">Iar iudeii, umplându-se de invidie şi luând cu ei pe câţiva oameni de rând, răi, adunând gloată întărâtau cetatea şi, ducându-se la casa lui Iason, căutau să-i scoată afară, înaintea poporului.</span>
<span class="v-num v-6">6&nbsp;</span><span class="v AC17_6" data-id="AC17_6">Dar, negăsindu-i, târau pe Iason şi pe câţiva fraţi la mai-marii cetăţii, strigând că cei ce au tulburat toată lumea au venit şi aici;</span>
<span class="v-num v-7">7&nbsp;</span><span class="v AC17_7" data-id="AC17_7">Pe aceştia i-a găzduit Iason; şi toţi aceştia lucrează împotriva poruncilor Cezarului, zicând că este un alt împărat: Iisus.</span>
<span class="v-num v-8">8&nbsp;</span><span class="v AC17_8" data-id="AC17_8">Şi au tulburat mulţimea şi pe mai-marii cetăţii, care auzeau acestea.</span>
<span class="v-num v-9">9&nbsp;</span><span class="v AC17_9" data-id="AC17_9">Şi luând chezăşie de la Iason şi de la ceilalţi, le-au dat drumul.</span>
<span class="v-num v-10">10&nbsp;</span><span class="v AC17_10" data-id="AC17_10">Iar fraţii au trimis îndată, noaptea, la Bereea, pe Pavel şi pe Sila care, ajungând acolo, au intrat în sinagoga iudeilor.</span>
<span class="v-num v-11">11&nbsp;</span><span class="v AC17_11" data-id="AC17_11">Şi aceştia erau mai buni la suflet decât cei din Tesalonic; ei au primit cuvântul cu toată osârdia, în toate zilele, cercetând Scripturile, dacă ele sunt aşa.</span>
<span class="v-num v-12">12&nbsp;</span><span class="v AC17_12" data-id="AC17_12">Au crezut mulţi dintre ei şi dintre femeile de cinste ale elinilor, şi dintre bărbaţi nu puţini.</span>
<span class="v-num v-13">13&nbsp;</span><span class="v AC17_13" data-id="AC17_13">Şi când au aflat iudeii din Tesalonic că şi în Bereea s-a vestit de către Pavel cuvântul lui Dumnezeu, au venit şi acolo, întărâtând şi tulburând mulţimile.</span>
<span class="v-num v-14">14&nbsp;</span><span class="v AC17_14" data-id="AC17_14">Şi atunci îndată fraţii au trimis pe Pavel, ca să meargă spre mare; iar Sila şi cu Timotei au rămas acolo în Bereea.</span>
<span class="v-num v-15">15&nbsp;</span><span class="v AC17_15" data-id="AC17_15">Iar cei ce însoţeau pe Pavel l-au dus până la Atena; şi luând ei porunci către Sila şi Timotei, ca să vină la el cât mai curând, au plecat.</span>
<span class="v-num v-16">16&nbsp;</span><span class="v AC17_16" data-id="AC17_16">Iar în Atena, pe când Pavel îi aştepta, duhul lui se îndârjea în el, văzând că cetatea este plină de idoli.</span>
<span class="v-num v-17">17&nbsp;</span><span class="v AC17_17" data-id="AC17_17">Deci discuta în sinagogă cu iudeii şi cu cei credincioşi, şi în piaţă, în fiecare zi, cu cei ce erau de faţă.</span>
<span class="v-num v-18">18&nbsp;</span><span class="v AC17_18" data-id="AC17_18">Iar unii dintre filozofii epicurei şi stoici discutau cu el, şi unii ziceau: Ce voieşte, oare, să ne spună acest semănător de cuvinte? Iar alţii ziceau: Se pare că este vestitor de dumnezei străini, fiindcă binevesteşte pe Iisus şi Învierea.</span>
<span class="v-num v-19">19&nbsp;</span><span class="v AC17_19" data-id="AC17_19">Şi luându-l cu ei, l-au dus în Areopag, zicând: Putem să cunoaştem şi noi ce este această învăţătură nouă, grăită de tine?</span>
<span class="v-num v-20">20&nbsp;</span><span class="v AC17_20" data-id="AC17_20">Căci tu aduci la auzul nostru lucruri străine. Voim deci să ştim ce vor să fie acestea.</span>
<span class="v-num v-21">21&nbsp;</span><span class="v AC17_21" data-id="AC17_21">Toţi atenienii şi străinii, care locuiau acolo, nu-şi petreceau timpul decât spunând sau auzind ceva nou.</span>
<span class="v-num v-22">22&nbsp;</span><span class="v AC17_22" data-id="AC17_22">Şi Pavel, stând în mijlocul Areopagului, a zis: Bărbaţi atenieni, în toate vă văd că sunteţi foarte evlavioşi.</span>
<span class="v-num v-23">23&nbsp;</span><span class="v AC17_23" data-id="AC17_23">Căci străbătând cetatea voastră şi privind locurile voastre de închinare, am aflat şi un altar pe care era scris: "Dumnezeului necunoscut". Deci pe Cel pe Care voi, necunoscându-L, Îl cinstiţi, pe Acesta Îl vestesc eu vouă.</span>
<span class="v-num v-24">24&nbsp;</span><span class="v AC17_24" data-id="AC17_24">Dumnezeu, Care a făcut lumea şi toate cele ce sunt în ea, Acesta fiind Domnul cerului şi al pământului, nu locuieşte în temple făcute de mâini,</span>
<span class="v-num v-25">25&nbsp;</span><span class="v AC17_25" data-id="AC17_25">Nici nu este slujit de mâini omeneşti, ca şi cum ar avea nevoie de ceva, El dând tuturor viaţă şi suflare şi toate.</span>
<span class="v-num v-26">26&nbsp;</span><span class="v AC17_26" data-id="AC17_26">Şi a făcut dintr-un sânge tot neamul omenesc, ca să locuiască peste toată faţa pământului, aşezând vremile cele de mai înainte rânduite şi hotarele locuirii lor,</span>
<span class="v-num v-27">27&nbsp;</span><span class="v AC17_27" data-id="AC17_27">Ca ei să caute pe Dumnezeu, doar L-ar pipăi şi L-ar găsi, deşi nu e departe de fiecare dintre noi.</span>
<span class="v-num v-28">28&nbsp;</span><span class="v AC17_28" data-id="AC17_28">Căci în El trăim şi ne mişcăm şi suntem, precum au zis şi unii dintre poeţii voştri: căci ai Lui neam şi suntem.</span>
<span class="v-num v-29">29&nbsp;</span><span class="v AC17_29" data-id="AC17_29">Fiind deci neamul lui Dumnezeu, nu trebuie să socotim că dumnezeirea este asemenea aurului sau argintului sau pietrei cioplite de meşteşugul şi de iscusinţa omului.</span>
<span class="v-num v-30">30&nbsp;</span><span class="v AC17_30" data-id="AC17_30">Dar Dumnezeu, trecând cu vederea veacurile neştiinţei, vesteşte acum oamenilor ca toţi de pretutindeni să se pocăiască,</span>
<span class="v-num v-31">31&nbsp;</span><span class="v AC17_31" data-id="AC17_31">Pentru că a hotărât o zi în care va să judece lumea întru dreptate, prin Bărbatul pe care L-a rânduit, dăruind tuturor încredinţare, prin Învierea Lui din morţi.</span>
<span class="v-num v-32">32&nbsp;</span><span class="v AC17_32" data-id="AC17_32">Şi auzind despre învierea morţilor, unii l-au luat în râs, iar alţii i-au zis: Te vom asculta despre aceasta şi altădată.</span>
<span class="v-num v-33">33&nbsp;</span><span class="v AC17_33" data-id="AC17_33">Astfel Pavel a ieşit din mijlocul lor.</span>
<span class="v-num v-34">34&nbsp;</span><span class="v AC17_34" data-id="AC17_34">Iar unii bărbaţi, alipindu-se de el, au crezut, între care şi Dionisie Areopagitul şi o femeie cu numele Damaris, şi alţii împreună cu ei.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="AC16.html">&lt;</a>
<a class="home" href="index.html">=</a>
<a class="next" href="AC18.html">&gt;</a>
</div></div>
</body>
</html>