<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>DEUTERONOMUL (A CINCEA CARTE A LUI MOISE) 6 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="DT.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="DT.html">DEUTERONOMUL (A CINCEA CARTE A LUI MOISE) 6</a><a class="prev" href="DT5.html">&lt;</a>
<a class="home" href="index.html">=</a>
<a class="next" href="DT7.html">&gt;</a>
</div></div>
<div class="section chapter DT DT6 ron_roa ron " dir="ltr" lang="ro" data-id="DT6" data-nextid="DT7" data-previd="DT5">
<div class="c">6</div>
<div class="p">
<span class="v-num v-1">1&nbsp;</span><span class="v DT6_1" data-id="DT6_1">Iată poruncile, hotărârile şi rânduielile pe care Domnul, Dumnezeul vostru, mi-a poruncit să vă învăţ, pentru ca voi aşa să faceţi în ţara spre care mergeţi s'o moşteniţi,</span>
<span class="v-num v-2">2&nbsp;</span><span class="v DT6_2" data-id="DT6_2">ca să vă temeţi de Domnul, Dumnezeul vostru, şi toate hotărârile Lui şi poruncile Lui pe care ţi le poruncesc eu astăzi să le păzeşti, tu şi fiii tăi şi fiii feciorilor tăi, în toate zilele vieţii tale, ca să trăiţi în îndelungare de zile.</span>
<span class="v-num v-3">3&nbsp;</span><span class="v DT6_3" data-id="DT6_3">Ascultă, Israele, şi sileşte-te să le plineşti, ca să-ţi fie bine şi să vă înmulţiţi foarte, precum ţi-a grăit Domnul, Dumnezeul părinţilor tăi, că-ţi va da pământul unde curge lapte şi miere.</span>
<span class="v-num v-4">4&nbsp;</span><span class="v DT6_4" data-id="DT6_4">Acestea sunt hotărârile şi rânduielile pe care Domnul Dumnezeu le-a poruncit fiilor lui Israel în pustie, după ieşirea lor din ţara Egiptului : Ascultă, Israele: Domnul, Dumnezeul nostru, este singurul Domn .</span>
<span class="v-num v-5">5&nbsp;</span><span class="v DT6_5" data-id="DT6_5">Să-L iubeşti pe Domnul, Dumnezeul tău, din toată inima ta, din tot sufletul tău şi din toată puterea ta.</span>
<span class="v-num v-6">6&nbsp;</span><span class="v DT6_6" data-id="DT6_6">Cuvintele acestea pe care ţi le spun eu astăzi să fie în inima ta şi în sufletul tău;</span>
<span class="v-num v-7">7&nbsp;</span><span class="v DT6_7" data-id="DT6_7">să le sporeşti în fiinţa fiilor tăi şi să le vorbeşti de ele când şezi acasă, când mergi pe cale, când te culci şi când te scoli.</span>
<span class="v-num v-8">8&nbsp;</span><span class="v DT6_8" data-id="DT6_8">Să le legi ca semn la mână şi neclintite să-ţi fie înaintea ochilor .</span>
<span class="v-num v-9">9&nbsp;</span><span class="v DT6_9" data-id="DT6_9">Să le scrii pe uşorii casei tale şi pe porţile tale.</span>
<span class="v-num v-10">10&nbsp;</span><span class="v DT6_10" data-id="DT6_10">Iar când Domnul, Dumnezeul tău, te va duce în ţara pentru care li s'a jurat părinţilor tăi - lui Avraam, lui Isaac şi lui Iacob - că ţi-o va da: cetăţi mari şi frumoase pe care nu tu le-ai zidit,</span>
<span class="v-num v-11">11&nbsp;</span><span class="v DT6_11" data-id="DT6_11">case pline de toate bunătăţile, pe care nu tu le-ai umplut, fântâni săpate pe care nu tu le-ai săpat, vii şi măslini pe care nu tu i-ai sădit; când vei mânca şi te vei sătura,</span>
<span class="v-num v-12">12&nbsp;</span><span class="v DT6_12" data-id="DT6_12">atunci ia seama să nu-L uiţi pe Domnul Cel ce te-a scos din ţara Egiptului, din casa robiei.</span>
<span class="v-num v-13">13&nbsp;</span><span class="v DT6_13" data-id="DT6_13">De Domnul, Dumnezeul tău, să te temi, numai Lui să-I slujeşti, de El să te lipeşti şi doar pe numele Lui să te juri .</span>
<span class="v-num v-14">14&nbsp;</span><span class="v DT6_14" data-id="DT6_14">Să nu mergeţi pe urmele altor dumnezei, dintre dumnezeii neamurilor dimprejurul vostru,</span>
<span class="v-num v-15">15&nbsp;</span><span class="v DT6_15" data-id="DT6_15">că Dumnezeu gelos este Domnul, Dumnezeul tău, Cel ce este'n mijlocul tău: nu cumva să se aprindă asupră-ţi mânia Domnului, Dumnezeului tău, şi să te piardă de pe faţa pământului.</span>
<span class="v-num v-16">16&nbsp;</span><span class="v DT6_16" data-id="DT6_16">Să nu-L ispiteşti pe Domnul, Dumnezeul tău , aşa cum L-aţi ispitit la Masa .</span>
<span class="v-num v-17">17&nbsp;</span><span class="v DT6_17" data-id="DT6_17">Cu străşnicie să păzeşti poruncile Domnului, Dumnezeului tău, mărturiile şi hotărârile Lui pe care ţi le-a poruncit.</span>
<span class="v-num v-18">18&nbsp;</span><span class="v DT6_18" data-id="DT6_18">Să faci ceea ce este plăcut şi bun în ochii Domnului, Dumnezeului tău, ca să-ţi fie bine şi să intri şi să moşteneşti pământul cel bun pe care Domnul cu jurământ l-a făgăduit părinţilor voştri,</span>
<span class="v-num v-19">19&nbsp;</span><span class="v DT6_19" data-id="DT6_19">alungând de dinaintea feţei tale pe toţi vrăjmaşii tăi, după cum a grăit Domnul.</span>
<span class="v-num v-20">20&nbsp;</span><span class="v DT6_20" data-id="DT6_20">Şi va fi că de te va întreba mâine fiul tău, zicând: Ce e cu aceste mărturii şi hotărâri şi rânduieli pe care Domnul, Dumnezeul nostru, ni le-a poruncit nouă?</span>
<span class="v-num v-21">21&nbsp;</span><span class="v DT6_21" data-id="DT6_21">Îi vei răspunde fiului tău: Robi îi eram lui Faraon în ţara Egiptului, iar Domnul ne-a scos de acolo cu mână tare şi cu braţ înalt.</span>
<span class="v-num v-22">22&nbsp;</span><span class="v DT6_22" data-id="DT6_22">Acolo, sub ochii noştri, făcut-a Domnul semne şi minuni mari şi groaznice asupra Egiptului, asupra lui Faraon şi a casei lui,</span>
<span class="v-num v-23">23&nbsp;</span><span class="v DT6_23" data-id="DT6_23">iar pe noi ne-a scos de acolo ca să ne aducă înlăuntru spre a ne da pământul pe care cu jurământ le-a făgăduit părinţilor noştri că-l va da.</span>
<span class="v-num v-24">24&nbsp;</span><span class="v DT6_24" data-id="DT6_24">Atunci ne-a poruncit Domnul să plinim toate hotărârile acestea, să ne temem de Domnul, Dumnezeul nostru, ca să ne fie nouă bine în toate zilele şi să rămânem în viaţă aşa cum suntem azi.</span>
<span class="v-num v-25">25&nbsp;</span><span class="v DT6_25" data-id="DT6_25">Şi milă va face cu noi dacă ne vom sili să plinim toate poruncile acestea în faţa Domnului, Dumnezeului nostru, aşa cum El ne-a poruncit.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="DT5.html">&lt;</a>
<a class="home" href="index.html">=</a>
<a class="next" href="DT7.html">&gt;</a>
</div></div>
</body>
</html>