<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A DOUA PARALIPOMENA 8 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="R2.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="R2.html">CARTEA A DOUA PARALIPOMENA 8</a><a class="prev" href="R27.html">&lt;</a>
<a class="home" href="index.html">=</a>
<a class="next" href="R29.html">&gt;</a>
</div></div>
<div class="section chapter R2 R28 ron_roa ron " dir="ltr" lang="ro" data-id="R28" data-nextid="R29" data-previd="R27">
<div class="c">8</div>
<div class="p">
<span class="v-num v-1">1&nbsp;</span><span class="v R28_1" data-id="R28_1">Şi a fost că după douăzeci de ani - timp în care Solomon a zidit casa Domnului şi propria sa casă -,</span>
<span class="v-num v-2">2&nbsp;</span><span class="v R28_2" data-id="R28_2">Solomon a rezidit cetăţile pe care Hiram i le dăduse lui Solomon şi i-a aşezat pe fiii lui Israel să locuiască acolo.</span>
<span class="v-num v-3">3&nbsp;</span><span class="v R28_3" data-id="R28_3">Apoi a pornit Solomon împotriva Hamat-Ţobei şi a luat-o.</span>
<span class="v-num v-4">4&nbsp;</span><span class="v R28_4" data-id="R28_4">Şi a zidit Tadmorul, în pustiu, şi toate cetăţile întărite pe care le-a zidit în Hamat.</span>
<span class="v-num v-5">5&nbsp;</span><span class="v R28_5" data-id="R28_5">A mai zidit Bet-Horonul de Sus şi Bet-Horonul de Jos, cetăţi tari - aveau ziduri, porţi şi zăvoare;</span>
<span class="v-num v-6">6&nbsp;</span><span class="v R28_6" data-id="R28_6">Baalatul şi toate cetăţile întărite pe care le avea Solomon, şi toate cetăţile carelor şi cetăţile călăreţilor şi tot ceea ce Solomon a dorit să zidească în Ierusalim şi în Liban şi'n tot regatul său.</span>
<span class="v-num v-7">7&nbsp;</span><span class="v R28_7" data-id="R28_7">Cât despre tot poporul care rămăsese din Hetei, din Amorei, din Ferezei, din Hevei şi din Iebusei, cei ce nu făceau parte din Israel,</span>
<span class="v-num v-8">8&nbsp;</span><span class="v R28_8" data-id="R28_8">ci erau din fiii celor rămaşi în ţară, pe care fiii lui Israel nu-i nimiciseră de tot, Solomon i-a făcut birnici până'n ziua de azi.</span>
<span class="v-num v-9">9&nbsp;</span><span class="v R28_9" data-id="R28_9">Dar dintre fiii lui Israel nu a făcut Solomon slugi ale regatului său, de vreme ce ei erau războinici, comandanţi, viteji, mai-mari peste care şi peste călăreţi.</span>
<span class="v-num v-10">10&nbsp;</span><span class="v R28_10" data-id="R28_10">Regele Solomon avea două sute cincizeci de conducători mari care supravegheau oamenii la lucru.</span>
<span class="v-num v-11">11&nbsp;</span><span class="v R28_11" data-id="R28_11">Solomon a strămutat-o pe fiica lui Faraon din cetatea lui David în casa pe care el i-o zidise, căci a zis: "Femeia mea nu va locui în cetatea lui David, regele lui Israel, fiindcă aceasta-i sfântă, de vreme ce în ea a intrat chivotul Domnului".</span>
<span class="v-num v-12">12&nbsp;</span><span class="v R28_12" data-id="R28_12">Solomon I-a adus atunci Domnului arderi-de-tot şi jertfelnicul pe care I-l zidise Domnului în faţa templului,</span>
<span class="v-num v-13">13&nbsp;</span><span class="v R28_13" data-id="R28_13">potrivit rânduielii zilnice, aceea de a aduce [jertfe] după poruncile lui Moise; în sâmbete, la fiecare lună nouă şi la cele trei sărbători de peste an: la sărbătoarea Azimelor, la sărbătoarea Săptămânilor şi la sărbătoarea Corturilor.</span>
<span class="v-num v-14">14&nbsp;</span><span class="v R28_14" data-id="R28_14">Şi, după rânduiala lui David, a aşezat cetele preoţilor, potrivit cu slujbele lor: leviţii - să fie de strajă, să aducă laude şi să slujească înaintea preoţilor după rânduiala de fiecare zi; şi portarii, după cetele lor, la fiecare poartă; fiindcă aşa a poruncit David, omul lui Dumnezeu;</span>
<span class="v-num v-15">15&nbsp;</span><span class="v R28_15" data-id="R28_15">nimic n'au lăsat din poruncile regelui privitoare la preoţi şi la leviţi şi la vistierie.</span>
<span class="v-num v-16">16&nbsp;</span><span class="v R28_16" data-id="R28_16">Acum toată lucrarea era isprăvită, din ziua în care i s'a pus temelia şi până când Solomon a încheiat casa Domnului.</span>
<span class="v-num v-17">17&nbsp;</span><span class="v R28_17" data-id="R28_17">Atunci s'a dus Solomon la Eţion-Gheber şi la Elot, pe ţărmul mării, în ţara Idumeii:</span>
<span class="v-num v-18">18&nbsp;</span><span class="v R28_18" data-id="R28_18">Hiram, prin mâna slujitorilor săi, trimisese corăbii şi servi cunoscători ai mării: aceştia, împreună cu servii lui Solomon, au mers la Ofir şi au adus de acolo patru sute cincizeci de talanţi de aur; [cu el] au venit la regele Solomon.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="R27.html">&lt;</a>
<a class="home" href="index.html">=</a>
<a class="next" href="R29.html">&gt;</a>
</div></div>
</body>
</html>