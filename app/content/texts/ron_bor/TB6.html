<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI TOBIT 6 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="TB.html">Biblia Ortodoxă Română Sinodală (2006)</a><a class="location" href="TB.html">CARTEA LUI TOBIT 6</a><a class="prev" href="TB5.html">&lt;</a>
<a class="home" href="index.html">=</a>
<a class="next" href="TB7.html">&gt;</a>
</div></div>
<div class="section chapter TB TB6 ron_bor ron " dir="ltr" lang="ro" data-id="TB6" data-nextid="TB7" data-previd="TB5">
<div class="c">6</div>
<div class="p">
<span class="v-num v-1">1&nbsp;</span><span class="v TB6_1" data-id="TB6_1">Iar călătorii au ajuns seara la fluviul Tigru şi s-au oprit peste noapte acolo.</span>
<span class="v-num v-2">2&nbsp;</span><span class="v TB6_2" data-id="TB6_2">Şi tânărul s-a dus să se spele, dar din fluviu a sărit un peşte şi a vrut să înghită pe tânăr.</span>
<span class="v-num v-3">3&nbsp;</span><span class="v TB6_3" data-id="TB6_3">Atunci îngerul a zis către el: :Prinde acest peşte!" Şi tânărul a apucat peştele şi l-a târât pe uscat.</span>
<span class="v-num v-4">4&nbsp;</span><span class="v TB6_4" data-id="TB6_4">Şi i-a zis îngerul: "Spintecă peştele şi i-ai inima, ficatul şi fierea, şi păstrează-le!"</span>
<span class="v-num v-5">5&nbsp;</span><span class="v TB6_5" data-id="TB6_5">Şi a făcut tânărul cum i-a zis îngerul, iar peştele l-au fript şi l-au mâncat.</span>
<span class="v-num v-6">6&nbsp;</span><span class="v TB6_6" data-id="TB6_6">Şi au plecat amândoi mai departe şi au ajuns la Ecbatana.</span>
<span class="v-num v-7">7&nbsp;</span><span class="v TB6_7" data-id="TB6_7">Şi a zis tânărul către înger: "Frate Azaria, pentru ce sunt bune ficatul, inima şi fierea acestui peşte?"</span>
<span class="v-num v-8">8&nbsp;</span><span class="v TB6_8" data-id="TB6_8">Şi acela i-a răspuns: "De-l chinuie pe cineva un demon sau un duh rău, se afumă bărbatul sau femeia aceea cu inima şi ficatul şi nu-l va mai munci.</span>
<span class="v-num v-9">9&nbsp;</span><span class="v TB6_9" data-id="TB6_9">Iar cu fierea se unge la ochi omul care are albeaţă, şi se vindecă".</span>
<span class="v-num v-10">10&nbsp;</span><span class="v TB6_10" data-id="TB6_10">Iar dacă s-au apropiat de Ecbatana,</span>
<span class="v-num v-11">11&nbsp;</span><span class="v TB6_11" data-id="TB6_11">A zis îngerul către tânăr: "Frate, acum avem să poposim la Raguel, ruda ta, care are o fată cu numele Sara.</span>
<span class="v-num v-12">12&nbsp;</span><span class="v TB6_12" data-id="TB6_12">Am să vorbesc de ea ca să ţi-o dea de femeie, că ţie ţi-e dat s-o moşteneşti, fiindcă eşti din neamul ei, iar fata este frumoasă şi deşteaptă.</span>
<span class="v-num v-13">13&nbsp;</span><span class="v TB6_13" data-id="TB6_13">Deci, să mă asculţi pe mine, că eu am să grăiesc cu tatăl ei, şi când ne vom întoarce din Ragheş vom face nunta. Eu cunosc pe Raguel. El n-are să vrea s-o dea după bărbat străin, împotriva legii lui Moise, fiindcă s-ar face vinovat de moarte, căci moştenirea se cuvine s-o primeşti tu, iar nu altul".</span>
<span class="v-num v-14">14&nbsp;</span><span class="v TB6_14" data-id="TB6_14">Atunci tânărul a zis către înger: "Frate Azaria, eu am auzit că această fată a fost măritată cu şapte bărbaţi şi că toţi au pierit în camera de nuntă. Eu însă sunt singur la tata şi mă tem ca nu cumva intrând la ea să mor ca şi ceilalţi. Pe ea o iubeşte un demon care nu face rău nimănui, decât numai celor ce se apropie de ea.</span>
<span class="v-num v-15">15&nbsp;</span><span class="v TB6_15" data-id="TB6_15">Şi de aceea mă tem ca nu cumva să mor şi să cobor viaţa tatălui şi a mamei mele în mormânt prin întristarea după mine, căci ei n-au alt fiu care să-i îngroape".</span>
<span class="v-num v-16">16&nbsp;</span><span class="v TB6_16" data-id="TB6_16">Şi i-a zis îngerul: "Oare ai uitat cuvintele pe care ţi le-a spus tatăl tău, ca să-ti iei femeie din neamul tău? Ascultă-mă deci pe mine, frate. Ea trebuie să fie femeia ta, iar de demon nu te nelinişti! Chiar în noaptea aceasta au să ţi-o dea de femeie.</span>
<span class="v-num v-17">17&nbsp;</span><span class="v TB6_17" data-id="TB6_17">Deci, când vei intra în camera de nuntă, să iei căţuia, să pui în ea inima şi ficatul peştelui şi să afumi; şi demonul va simţi mirosul şi se va depărta şi nu se va mai întoarce niciodată,</span>
<span class="v-num v-18">18&nbsp;</span><span class="v TB6_18" data-id="TB6_18">Şi când va trebui să te apropii de ea, ridicaţi-vă amândoi şi să strigaţi către milostivul Dumnezeu, şi El vă va mântui şi vă va milui. Nu te teme, căci ea este menită din veac pentru tine şi tu o vei mântui, şi ea va merge cu tine, şi ştiu că vei avea de la ea copii".</span>
<span class="v-num v-19">19&nbsp;</span><span class="v TB6_19" data-id="TB6_19">Şi ascultând Tobie acestea, a iubit-o şi sufletul lui s-a lipit de ea foarte.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="TB5.html">&lt;</a>
<a class="home" href="index.html">=</a>
<a class="next" href="TB7.html">&gt;</a>
</div></div>
</body>
</html>