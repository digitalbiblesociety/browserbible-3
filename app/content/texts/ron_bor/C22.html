<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>2CORINTENI 2 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="C2.html">Biblia Ortodoxă Română Sinodală (2006)</a><a class="location" href="C2.html">2CORINTENI 2</a><a class="prev" href="C21.html">&lt;</a>
<a class="home" href="index.html">=</a>
<a class="next" href="C23.html">&gt;</a>
</div></div>
<div class="section chapter C2 C22 ron_bor ron " dir="ltr" lang="ron" data-id="C22" data-nextid="C23" data-previd="C21">
<div class="c">2</div>
<div class="p">
<span class="v-num v-1">1&nbsp;</span><span class="v C22_1" data-id="C22_1">Şi am judecat în mine aceasta, să nu vin iarăşi la voi cu întristare.</span>
<span class="v-num v-2">2&nbsp;</span><span class="v C22_2" data-id="C22_2">Căci dacă eu vă întristez, cine este cel care să mă înveselească, dacă nu cel întristat de mine?</span>
<span class="v-num v-3">3&nbsp;</span><span class="v C22_3" data-id="C22_3">Şi v-am scris vouă aceasta, ca nu cumva la venirea mea să am întristare de la aceia care trebuie să mă bucure, fiind încredinţat despre voi toţi că bucuria mea este şi a voastră a tuturor.</span>
<span class="v-num v-4">4&nbsp;</span><span class="v C22_4" data-id="C22_4">Căci din multă supărare şi cu inima strânsă de durere, v-am scris cu multe lacrimi, nu ca să vă întristaţi, ci ca să cunoaşteţi dragostea pe care o am cu prisosinţă către voi.</span>
<span class="v-num v-5">5&nbsp;</span><span class="v C22_5" data-id="C22_5">Şi dacă m-a întristat cineva, nu pe mine m-a întristat, ci în parte - ca să nu spun mai mult - pe voi toţi.</span>
<span class="v-num v-6">6&nbsp;</span><span class="v C22_6" data-id="C22_6">Destul este pentru un astfel de om pedeapsa aceasta dată de către cei mai mulţi.</span>
<span class="v-num v-7">7&nbsp;</span><span class="v C22_7" data-id="C22_7">Aşa încât voi, dimpotrivă, mai bine să-l iertaţi şi să-l mângâiaţi, ca să nu fie copleşit de prea multă întristare unul ca acesta.</span>
<span class="v-num v-8">8&nbsp;</span><span class="v C22_8" data-id="C22_8">De aceea vă îndemn să întăriţi în el dragostea.</span>
<span class="v-num v-9">9&nbsp;</span><span class="v C22_9" data-id="C22_9">Căci pentru aceasta v-am şi scris, ca să cunosc încercarea voastră, dacă sunteţi ascultători în toate.</span>
<span class="v-num v-10">10&nbsp;</span><span class="v C22_10" data-id="C22_10">Iar cui îi iertaţi ceva, îi iert şi eu; pentru că şi eu, dacă am iertat ceva, am iertat pentru voi, în faţa lui Hristos,</span>
<span class="v-num v-11">11&nbsp;</span><span class="v C22_11" data-id="C22_11">Ca să nu ne lăsăm covârşiţi de satana, căci gândurile lui nu ne sunt necunoscute.</span>
<span class="v-num v-12">12&nbsp;</span><span class="v C22_12" data-id="C22_12">Şi venind eu la Troa, pentru Evanghelia lui Hristos, şi uşa fiindu-mi deschisă în Domnul,</span>
<span class="v-num v-13">13&nbsp;</span><span class="v C22_13" data-id="C22_13">N-am avut odihnă în duhul meu, fiindcă n-am găsit pe Tit, fratele meu, ci despărţindu-mă de ei, am plecat în Macedonia.</span>
<span class="v-num v-14">14&nbsp;</span><span class="v C22_14" data-id="C22_14">Mulţumire fie adusă deci lui Dumnezeu, Celui ce ne face pururea biruitori în Hristos şi descoperă prin noi, în tot locul, mireasma cunoştinţei Sale!</span>
<span class="v-num v-15">15&nbsp;</span><span class="v C22_15" data-id="C22_15">Pentru că suntem lui Dumnezeu bună mireasmă a lui Hristos între cei ce se mântuiesc şi între cei ce pier;</span>
<span class="v-num v-16">16&nbsp;</span><span class="v C22_16" data-id="C22_16">Unora, adică, mireasmă a morţii spre moarte, iar altora mireasmă a vieţii spre viaţă. Şi pentru acestea, cine e destoinic?</span>
<span class="v-num v-17">17&nbsp;</span><span class="v C22_17" data-id="C22_17">Căci nu suntem ca cei mulţi, care strică cuvântul lui Dumnezeu, ci grăim ca din curăţia inimii, ca de la Dumnezeu înaintea lui Dumnezeu, în Hristos.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="C21.html">&lt;</a>
<a class="home" href="index.html">=</a>
<a class="next" href="C23.html">&gt;</a>
</div></div>
</body>
</html>