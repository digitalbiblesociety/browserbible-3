<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI NEEMIA - A DOUA CARTE A LUI EZDRA 1 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="NH.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="NH.html">CARTEA LUI NEEMIA - A DOUA CARTE A LUI EZDRA 1</a><a class="prev" href="ER10.html">&lt;</a>
<a class="home" href="index.html">=</a>
<a class="next" href="NH2.html">&gt;</a>
</div></div>
<div class="section chapter NH NH1 ron_roa ron " dir="ltr" lang="ron" data-id="NH1" data-nextid="NH2" data-previd="ER10">
<div class="mt">CARTEA LUI NEEMIA - A DOUA CARTE A LUI EZDRA</div>
<div class="c">1</div>
<div class="p">
<span class="v-num v-1">1&nbsp;</span><span class="v NH1_1" data-id="NH1_1">Cuvântul lui Neemia , fiul lui Hacalia. Şi a fost că în luna Chislev , în anul al douăzecilea , eram la curtea regală din Suza .</span>
<span class="v-num v-2">2&nbsp;</span><span class="v NH1_2" data-id="NH1_2">Atunci Hanani, unul din fraţii mei , a venit împreună cu nişte oameni [sosiţi] din Iuda; iar eu i-am întrebat despre cei rămaşi, adică despre cei ce scăpaseră din robie, şi despre Ierusalim.</span>
<span class="v-num v-3">3&nbsp;</span><span class="v NH1_3" data-id="NH1_3">Iar ei mi-au spus: "Cei rămaşi, adică cei scăpaţi din robie, acolo, în ţară, se află în mare necaz şi înjosire; zidurile Ierusalimului s'au risipit, porţile lui sunt arse cu foc".</span>
<span class="v-num v-4">4&nbsp;</span><span class="v NH1_4" data-id="NH1_4">Şi a fost că după ce am auzit eu aceste cuvinte, am şezut şi am plâns şi multe zile m'am jelit şi am postit şi m'am rugat în faţa Dumnezeului cerului</span>
<span class="v-num v-5">5&nbsp;</span><span class="v NH1_5" data-id="NH1_5">şi am zis: Doamne, Dumnezeul cerului, Tu, Cel mare şi înfricoşător, Cel ce-Ţi păzeşti legământul şi mila faţă de cei ce Te iubesc şi-Ţi păzesc poruncile,</span>
<span class="v-num v-6">6&nbsp;</span><span class="v NH1_6" data-id="NH1_6">fie auzul Tău cu luare-aminte şi fie ochii Tăi deschişi, ca să auzi rugăciunea robului Tău, aceea cu care eu mă rog astăzi în faţa Ta, ziua şi noaptea, pentru fiii lui Israel, robii Tăi, mărturisind păcatele fiilor lui Israel, acelea cu care noi am păcătuit împotriva Ta, eu şi casa tatălui meu:</span>
<span class="v-num v-7">7&nbsp;</span><span class="v NH1_7" data-id="NH1_7">Îndepărtatu-ne-am de Tine şi n'am păzit poruncile şi îndreptările şi judecăţile pe care Tu i le-ai poruncit lui Moise, robul Tău.</span>
<span class="v-num v-8">8&nbsp;</span><span class="v NH1_8" data-id="NH1_8">Adu-Ţi aminte de cuvântul pe care i l-ai poruncit lui Moise, robul Tău, zicând: "Dacă veţi rupe legământul, Eu vă voi împrăştia printre popoare;</span>
<span class="v-num v-9">9&nbsp;</span><span class="v NH1_9" data-id="NH1_9">dar dacă vă veţi întoarce la Mine şi-Mi veţi păzi poruncile şi le veţi plini, atunci chiar dac'aţi fi împrăştiaţi până la marginea cerului, Eu şi de acolo vă voi aduna şi vă voi aduce în locul pe care Eu l-am ales pentru ca acolo să locuiască numele Meu".</span>
<span class="v-num v-10">10&nbsp;</span><span class="v NH1_10" data-id="NH1_10">Ei sunt acum robii Tăi şi poporul Tău, cel pe care Tu l-ai răscumpărat prin marea Ta putere şi prin mâna Ta cea tare.</span>
<span class="v-num v-11">11&nbsp;</span><span class="v NH1_11" data-id="NH1_11">Aşadar, Doamne, fie auzul Tău cu luare-aminte spre rugăciunea robului Tău şi spre rugăciunile robilor Tăi, a celor ce doresc să se teamă de numele Tău, şi ajută-l astăzi pe robul Tău şi fă-l să afle milă în ochii acestui om!... Eu eram paharnicul regelui.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="ER10.html">&lt;</a>
<a class="home" href="index.html">=</a>
<a class="next" href="NH2.html">&gt;</a>
</div></div>
</body>
</html>