<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>DANIEL 9 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="DN.html">Biblia Ortodoxă Română Sinodală (2006)</a><a class="location" href="DN.html">DANIEL 9</a><a class="prev" href="DN8.html">&lt;</a>
<a class="home" href="index.html">=</a>
<a class="next" href="DN10.html">&gt;</a>
</div></div>
<div class="section chapter DN DN9 ron_bor ron " dir="ltr" lang="ron" data-id="DN9" data-nextid="DN10" data-previd="DN8">
<div class="c">9</div>
<div class="p">
<span class="v-num v-1">1&nbsp;</span><span class="v DN9_1" data-id="DN9_1">În anul întâi al lui Darius, fiul lui Ahaşveroş (Artaxerxe), din neamul Mezilor, care a domnit peste regatul Caldeilor,</span>
<span class="v-num v-2">2&nbsp;</span><span class="v DN9_2" data-id="DN9_2">În anul întâi al domniei lui - eu, Daniel, am citit în cărţi numărul de şaptezeci de ani, pentru care a fost cuvântul Domnului către proorocul Ieremia, ani care trebuia să se împlinească de la dărâmarea Ierusalimului.</span>
<span class="v-num v-3">3&nbsp;</span><span class="v DN9_3" data-id="DN9_3">Şi mi-am îndreptat faţa către Domnul Dumnezeu, stăruind în rugăciune şi în rugi fierbinţi, cu post, sac şi cenuşă.</span>
<span class="v-num v-4">4&nbsp;</span><span class="v DN9_4" data-id="DN9_4">Şi m-am rugat Domnului Dumnezeu şi m-am mărturisit şi am zis: "O, Doamne, Dumnezeule cel mare şi minunat, Care păzeşti legământul şi îndrumarea pentru cei ce Te iubesc pe Tine şi iau aminte la poruncile Tale!</span>
<span class="v-num v-5">5&nbsp;</span><span class="v DN9_5" data-id="DN9_5">Păcătuit-am, fărădelege am făcut, ca şi cei nelegiuiţi ne-am purtat, răsculatu-ne-am şi ne-am depărtat de la poruncile şi de la legile Tale.</span>
<span class="v-num v-6">6&nbsp;</span><span class="v DN9_6" data-id="DN9_6">Şi nu am ascultat de slujitorii Tăi prooroci, care ne-au grăit în numele Tău: către regii noştri, către mai-marii noştri, părinţilor noştri şi la tot poporul ţării.</span>
<span class="v-num v-7">7&nbsp;</span><span class="v DN9_7" data-id="DN9_7">A Ta este, Doamne, dreptatea, iar a noastră ruşinarea feţelor noastre, precum se arată astăzi oamenilor din Iuda şi locuitorilor din Ierusalim şi la tot Israelul, cei de aproape şi cei de departe, în toate ţările în care Tu i-ai izgonit din pricina fărădelegilor ce le-au săvârşit împotriva Ta.</span>
<span class="v-num v-8">8&nbsp;</span><span class="v DN9_8" data-id="DN9_8">Doamne Dumnezeule, a noastră este ruşinarea feţelor, a regilor noştri, a mai-marilor noştri şi a părinţilor noştri, căci noi am păcătuit ţie;</span>
<span class="v-num v-9">9&nbsp;</span><span class="v DN9_9" data-id="DN9_9">A Domnului Dumnezeului nostru este milostivirea şi îndurarea. Răzvrătitu-ne-am împotriva Lui.</span>
<span class="v-num v-10">10&nbsp;</span><span class="v DN9_10" data-id="DN9_10">Şi nu am ascultat de glasul Domnului Dumnezeului nostru ca să umblăm în legea Lui, pe care ne-a dat-o nouă prin mâna slujitorilor Săi profeţi.</span>
<span class="v-num v-11">11&nbsp;</span><span class="v DN9_11" data-id="DN9_11">Şi tot Israelul a călcat legea Ta şi s-a depărtat, ca să nu mai audă glasul Tău. Vărsatu-s-a peste noi blestemul şi jurământul scris în legea lui Moise, slujitorul lui Dumnezeu, căci am păcătuit împotriva Ta.</span>
<span class="v-num v-12">12&nbsp;</span><span class="v DN9_12" data-id="DN9_12">Şi a adeverit cuvintele Sale pe care le-a grăit către noi şi către judecătorii noştri, care au cârmuit peste noi, că a voit să abată peste noi straşnic prăpăd, ce nu s-a mai întâmplat niciodată sub cer, asemenea celui din Ierusalim.</span>
<span class="v-num v-13">13&nbsp;</span><span class="v DN9_13" data-id="DN9_13">Precum este scris în legea lui Moise, toată această nenorocire s-a năpustit asupra noastră, dar n-am îmbunat faţa Domnului Dumnezeului nostru, întorcându-ne de la nelegiuirile noastre şi luând aminte la adevărul Său.</span>
<span class="v-num v-14">14&nbsp;</span><span class="v DN9_14" data-id="DN9_14">Gândit-a îndelung Domnul asupra nenorocirii pe care a abătut-o peste noi, că drept este Domnul Dumnezeul nostru în toate faptele pe care le-a făcut, dar noi n-am ascultat de glasul Lui.</span>
<span class="v-num v-15">15&nbsp;</span><span class="v DN9_15" data-id="DN9_15">Şi acum, Doamne Dumnezeul nostru, Tu Care ai scos pe poporul Tău din ţara Egiptului cu mână tare şi Te-ai făcut vestit până în ziua de astăzi, păcătuit-am, fărădelege am făcut.</span>
<span class="v-num v-16">16&nbsp;</span><span class="v DN9_16" data-id="DN9_16">O, Doamne! Întoarcă-se, după milostivirile Tale, toată mânia şi toată văpaia urgiei Tale de la cetatea Ierusalimului, de la muntele cel sfânt al Tău! Că, pentru păcatele noastre şi pentru fărădelegile părinţilor noştri, Ierusalimul şi poporul Tău au ajuns de ocară pentru toţi vecinii noştri.</span>
<span class="v-num v-17">17&nbsp;</span><span class="v DN9_17" data-id="DN9_17">Acum ascultă, Dumnezeul nostru, rugăciunea slujitorului Tău şi ruga fierbinte şi luminează faţa Ta spre templul Tău pustiit, pentru numele Tău, Doamne!</span>
<span class="v-num v-18">18&nbsp;</span><span class="v DN9_18" data-id="DN9_18">Pleacă, Dumnezeul meu, urechea Ta şi auzi, deschide ochii Tăi şi vezi mâhnirea noastră adâncă şi cetatea asupra căreia se cheamă numele Tău. Că nu pentru faptele noastre drepte aducem înaintea Ta rugăciunile noastre cele fierbinţi, ci pentru milele Tale cele mari.</span>
<span class="v-num v-19">19&nbsp;</span><span class="v DN9_19" data-id="DN9_19">O, Doamne, ascultă! O, Doamne, iartă! O, Doamne, ia aminte şi lucrează! Nu întârzia pentru numele Tău, Dumnezeul meu; că numele Tău îl poartă cetatea şi poporul Tău!"</span>
<span class="v-num v-20">20&nbsp;</span><span class="v DN9_20" data-id="DN9_20">Şi în vreme ce grăiam şi mă rugam şi mărturiseam păcatul meu şi păcatul poporului meu Israel şi cădeam cu ruga mea fierbinte înaintea Domnului Dumnezeului meu, pentru sfânt muntele Dumnezeului meu,</span>
<span class="v-num v-21">21&nbsp;</span><span class="v DN9_21" data-id="DN9_21">Şi pe când vorbeam în rugăciunea mea, iată un om, Gavriil, pe care l-am văzut în vedenia mea cea de la început, în zbor grăbit, s-a apropiat de mine pe la vremea jertfei de seară.</span>
<span class="v-num v-22">22&nbsp;</span><span class="v DN9_22" data-id="DN9_22">Şi a venit şi mi-a grăit zicând: "Daniele, chiar acum am sosit ca să-ţi deschid mintea.</span>
<span class="v-num v-23">23&nbsp;</span><span class="v DN9_23" data-id="DN9_23">Când tu ai început să te rogi, poruncă mi-a fost dată şi eu am venit ca să-ţi vestesc, căci tu eşti un om iubit de Dumnezeu. Ia aminte la cuvânt şi înţelege vedenia!</span>
<span class="v-num v-24">24&nbsp;</span><span class="v DN9_24" data-id="DN9_24">Şaptezeci de săptămâni sunt hotărâte pentru poporul tău şi pentru cetatea ta cea sfântă până ce fărădelegea va trece peste margini şi se va pecetlui păcatul şi se va ispăşi nelegiuirea, până ce dreptatea cea veşnică va veni, vedenia şi proorocia se vor pecetlui şi se va unge Sfântul Sfinţilor.</span>
<span class="v-num v-25">25&nbsp;</span><span class="v DN9_25" data-id="DN9_25">Să ştii şi să înţelegi că de la ieşirea poruncii pentru zidirea din nou a Ierusalimului şi până la Cel-Uns - Cel-Vestit - sunt şapte săptămâni şi şaizeci şi două de săptămâni; şi din nou vor fi zidite pieţele şi zidul din afară, în vremuri de strâmtorare.</span>
<span class="v-num v-26">26&nbsp;</span><span class="v DN9_26" data-id="DN9_26">Iar după cele şaizeci şi două de săptămâni, Cel-Uns va pieri fără să se găsească vreo vină în El, iar poporul unui domn va veni şi va dărâma cetatea şi templul. Şi sfârşitul cetăţii va veni prin potopul mâniei lui Dumnezeu şi până la capăt va fi război - prăpădul cel hotărât.</span>
<span class="v-num v-27">27&nbsp;</span><span class="v DN9_27" data-id="DN9_27">Şi El va încheia un legământ cu mulţi într-o săptămână, iar la mijlocul săptămânii va înceta jertfa şi prinosul şi în templu va fi urâciunea pustiirii, până când pedeapsa nimicirii cea hotărâtă se va vărsa peste locul pustiirii".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="DN8.html">&lt;</a>
<a class="home" href="index.html">=</a>
<a class="next" href="DN10.html">&gt;</a>
</div></div>
</body>
</html>