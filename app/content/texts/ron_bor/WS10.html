<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNȚELEPCIUNII LUI SOLOMON 10 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="WS.html">Biblia Ortodoxă Română Sinodală (2006)</a><a class="location" href="WS.html">CARTEA ÎNȚELEPCIUNII LUI SOLOMON 10</a><a class="prev" href="WS9.html">&lt;</a>
<a class="home" href="index.html">=</a>
<a class="next" href="WS11.html">&gt;</a>
</div></div>
<div class="section chapter WS WS10 ron_bor ron " dir="ltr" lang="ro" data-id="WS10" data-nextid="WS11" data-previd="WS9">
<div class="c">10</div>
<div class="p">
<span class="v-num v-2">2&nbsp;</span><span class="v WS10_2" data-id="WS10_2">Ea l-a scos din păcatul lui şi i-a dat putere să stăpânească toată făptura.</span>
<span class="v-num v-3">3&nbsp;</span><span class="v WS10_3" data-id="WS10_3">Fiindcă s-a depărtat de ea, mâniindu-se, cel nedrept a pierit în nebunia sa ucigaşă de frate.</span>
<span class="v-num v-4">4&nbsp;</span><span class="v WS10_4" data-id="WS10_4">Iar când pământul a fost acoperit de ape, înţelepciunea l-a mântuit şi pe cel drept l-a purtat în slaba arcă de lemn.</span>
<span class="v-num v-5">5&nbsp;</span><span class="v WS10_5" data-id="WS10_5">Când popoarele şi-au amestecat nelegiuirile toate, de-a valma, înţelepciunea a ştiut pe cel drept şi l-a păstrat fără vină în faţa lui Dumnezeu şi l-a păzit nebiruit, când a fost să-l doboare mila de copilul său.</span>
<span class="v-num v-6">6&nbsp;</span><span class="v WS10_6" data-id="WS10_6">Tot ea a mântuit pe cel drept din prăpădul celor răi şi el a fugit departe de focul coborât peste cele cinci cetăţi.</span>
<span class="v-num v-7">7&nbsp;</span><span class="v WS10_7" data-id="WS10_7">Şi ca dovadă, arătând nelegiuirea lor, acest ţinut pustiit fumegă şi azi, pomii dau roadă în afară de vreme şi un stâlp de sare se înalţă acolo, spre pomenirea necredinciosului suflet al femeii lui Lot.</span>
<span class="v-num v-8">8&nbsp;</span><span class="v WS10_8" data-id="WS10_8">Nu le-a păsat de înţelepciune şi de aceea n-au ştiut ce este binele şi au lăsat celor care sunt în viaţă amintirea nebuniei lor, aşa încât ticăloşiile lor să nu fie înghiţite de uitare,</span>
<span class="v-num v-9">9&nbsp;</span><span class="v WS10_9" data-id="WS10_9">Dar înţelepciunea a smuls din necazuri pe cei care sunt credincioşi.</span>
<span class="v-num v-10">10&nbsp;</span><span class="v WS10_10" data-id="WS10_10">Iarăşi înţelepciunea a purtat pe căi drepte pe dreptul care fugea de mânia fratelui său, arătându-i împărăţia lui Dumnezeu şi dându-i învăţătură despre lucrurile sfinte; ea l-a îmbogăţit când el muncea din greu şi spor i-a dat în strădaniile lui.</span>
<span class="v-num v-11">11&nbsp;</span><span class="v WS10_11" data-id="WS10_11">Înţelepciunea l-a sprijinit când a fost să-l jecmănească stăpânii hrăpăreţi şi l-a ajutat să dobândească mari averi.</span>
<span class="v-num v-12">12&nbsp;</span><span class="v WS10_12" data-id="WS10_12">Ea l-a ferit de duşmani; ea l-a ocrotit de cei care îi întindeau curse; ea l-a făcut biruitor într-o luptă crâncenă, ca să-l înveţe că mai tare decât toate este cucernicia.</span>
<span class="v-num v-13">13&nbsp;</span><span class="v WS10_13" data-id="WS10_13">Înţelepciunea n-a părăsit pe dreptul cel vândut, ci l-a ferit de păcat.</span>
<span class="v-num v-14">14&nbsp;</span><span class="v WS10_14" data-id="WS10_14">Ea s-a coborât cu el în groapă şi în lanţurile lui nu l-a părăsit, până ce i-a dat sceptrul domniei şi puterea peste cei ce-l asupreau; ea a dovedit de minciună pe pârâşii lui şi i-a dat o veşnică mărire.</span>
<span class="v-num v-15">15&nbsp;</span><span class="v WS10_15" data-id="WS10_15">Înţelepciunea a izbăvit pe poporul cel cuvios şi seminţia cea nevinovată de neamurile care o împilau.</span>
<span class="v-num v-16">16&nbsp;</span><span class="v WS10_16" data-id="WS10_16">Ea a pătruns în sufletul robului lui Dumnezeu şi cu semne şi cu minuni ea a ţinut piept unor regi temuţi.</span>
<span class="v-num v-17">17&nbsp;</span><span class="v WS10_17" data-id="WS10_17">Celor cuvioşi datu-le-a plata ostenelilor lor şi i-a călăuzit pe o cale preaminunată şi ziua le-a fost acoperământ şi noaptea lumină de stele;</span>
<span class="v-num v-18">18&nbsp;</span><span class="v WS10_18" data-id="WS10_18">I-a trecut prin Marea Roşie şi i-a purtat prin ape mari.</span>
<span class="v-num v-19">19&nbsp;</span><span class="v WS10_19" data-id="WS10_19">A acoperit cu ape pe duşmani, apoi din adâncurile mării i-a aruncat afară.</span>
<span class="v-num v-20">20&nbsp;</span><span class="v WS10_20" data-id="WS10_20">Pentru aceea, drepţii au jefuit pe cei necredincioşi şi au slăvit cântând numele Tău cel sfânt, Stăpâne, şi toţi laolaltă au lăudat mâna Ta care lupta pentru ei.</span>
<span class="v-num v-21">21&nbsp;</span><span class="v WS10_21" data-id="WS10_21">Căci înţelepciunea a deschis gura celor muţi şi limba pruncilor a făcut-o bine grăitoare.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="WS9.html">&lt;</a>
<a class="home" href="index.html">=</a>
<a class="next" href="WS11.html">&gt;</a>
</div></div>
</body>
</html>