<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNTÂI PARALIPOMENA 15 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="R1.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="R1.html">CARTEA ÎNTÂI PARALIPOMENA 15</a><a class="prev" href="R114.html">&lt;</a>
<a class="home" href="index.html">=</a>
<a class="next" href="R116.html">&gt;</a>
</div></div>
<div class="section chapter R1 R115 ron_roa ron " dir="ltr" lang="ro" data-id="R115" data-nextid="R116" data-previd="R114">
<div class="c">15</div>
<div class="p">
<span class="v-num v-1">1&nbsp;</span><span class="v R115_1" data-id="R115_1">El şi-a făcut pentru sine case în cetatea lui David. A pregătit însă şi un loc pentru chivotul lui Dumnezeu şi a făcut cort.</span>
<span class="v-num v-2">2&nbsp;</span><span class="v R115_2" data-id="R115_2">Atunci a zis David: "Chivotul lui Dumnezeu nu poate fi purtat decât de leviţi, căci pe ei i-a ales Dumnezeu să poarte chivotul Domnului şi să-I slujească până'n veac".</span>
<span class="v-num v-3">3&nbsp;</span><span class="v R115_3" data-id="R115_3">Şi a adunat David tot Israelul în Ierusalim, să aducă chivotul Domnului în locul pe care i-l pregătise.</span>
<span class="v-num v-4">4&nbsp;</span><span class="v R115_4" data-id="R115_4">Şi a strâns David laolaltă pe fiii lui Aaron şi pe leviţi:</span>
<span class="v-num v-5">5&nbsp;</span><span class="v R115_5" data-id="R115_5">Din fiii lui Cahat: căpetenia Uriel şi fraţii lui, o sută douăzeci;</span>
<span class="v-num v-6">6&nbsp;</span><span class="v R115_6" data-id="R115_6">Din fiii lui Merari: căpetenia Asaia şi fraţii lui, două sute douăzeci;</span>
<span class="v-num v-7">7&nbsp;</span><span class="v R115_7" data-id="R115_7">Din fiii lui Gherşon: căpetenia Ioil şi fraţii lui, o sută treizeci;</span>
<span class="v-num v-8">8&nbsp;</span><span class="v R115_8" data-id="R115_8">Din fiii lui Eliţafan: căpetenia Şemaia şi fraţii lui, două sute;</span>
<span class="v-num v-9">9&nbsp;</span><span class="v R115_9" data-id="R115_9">Din fiii lui Hebron: căpetenia Eliel şi fraţii lui, optzeci;</span>
<span class="v-num v-10">10&nbsp;</span><span class="v R115_10" data-id="R115_10">Din fiii lui Uziel: căpetenia Aminadab şi fraţii lui, o sută douăzeci;</span>
<span class="v-num v-11">11&nbsp;</span><span class="v R115_11" data-id="R115_11">David i-a chemat pe preoţii Ţadoc şi Abiatar, şi pe leviţii Uriel, Asaia, Ioil, Şemaia, Eliel şi Aminadab</span>
<span class="v-num v-12">12&nbsp;</span><span class="v R115_12" data-id="R115_12">şi le-a zis: "Voi sunteţi căpeteniile caselor leviţilor; curăţiţi-vă, voi şi fraţii voştri, ca să aduceţi chivotul Dumnezeului lui Israel acolo unde i-am pregătit loc;</span>
<span class="v-num v-13">13&nbsp;</span><span class="v R115_13" data-id="R115_13">fiindcă mai înainte, nefiind voi gata, Dumnezeul nostru a făcut în noi o ruptură, de vreme ce nu L-am căutat cum se cuvine".</span>
<span class="v-num v-14">14&nbsp;</span><span class="v R115_14" data-id="R115_14">Atunci preoţii şi leviţii s'au curăţit spre a aduce chivotul Dumnezeului lui Israel.</span>
<span class="v-num v-15">15&nbsp;</span><span class="v R115_15" data-id="R115_15">Apoi fiii leviţilor au luat chivotul lui Dumnezeu (aşa cum Moise a poruncit prin cuvântul lui Dumnezeu, potrivit Scripturii), purtându-i drugii pe umeri.</span>
<span class="v-num v-16">16&nbsp;</span><span class="v R115_16" data-id="R115_16">Iar David a zis către căpeteniile leviţilor: "Puneţi-i pe fraţii voştri cântăreţi din instrumente muzicale, din alăute, harpe şi ţimbale, să strige cu glas de bucurie!"</span>
<span class="v-num v-17">17&nbsp;</span><span class="v R115_17" data-id="R115_17">Leviţii l-au rânduit pe Heman, fiul lui Ioil; iar dintre fraţii lui, pe Asaf, fiul lui Berechia; pe Etan, fiul lui Cuşaia, din fiii lui Merari, fraţii lor;</span>
<span class="v-num v-18">18&nbsp;</span><span class="v R115_18" data-id="R115_18">cu ei, pe fraţii lor de mâna a doua: Zaharia, fiul lui Iaaziel, Şemiramot, Iehiel, Uni, Eliab, Benaia, Maaseia, Matitia, Elifelehu, Micneia, Obed-Edom şi Ieiel, portarii;</span>
<span class="v-num v-19">19&nbsp;</span><span class="v R115_19" data-id="R115_19">şi pe cântăreţii Heman, Asaf şi Etan, cu ţimbale de aramă, să facă sunetul să se audă;</span>
<span class="v-num v-20">20&nbsp;</span><span class="v R115_20" data-id="R115_20">şi pe Zaharia, Iaaziel, Şemiramot, Iehiel, Uni, Eliab, Maaseia şi Benaia, cu alăute de sunete subţiri;</span>
<span class="v-num v-21">21&nbsp;</span><span class="v R115_21" data-id="R115_21">pe Matitia, Elifelehu, Micneia, Obed-Edom, Ieiel şi Azazia, cântând din harpe cu opt coarde, ca să sune tare;</span>
<span class="v-num v-22">22&nbsp;</span><span class="v R115_22" data-id="R115_22">iar Chenania, căpetenia leviţilor, era dascăl de cântări, având iscusinţă mare.</span>
<span class="v-num v-23">23&nbsp;</span><span class="v R115_23" data-id="R115_23">Berechia şi Elcana erau uşierii chivotului.</span>
<span class="v-num v-24">24&nbsp;</span><span class="v R115_24" data-id="R115_24">Iar preoţii Şebania, Iosafat, Natanael, Amasai, Zaharia, Benaia şi Eliezer sunau din trâmbiţe înaintea chivotului lui Dumnezeu. Obed-Edom şi Iehia erau uşierii chivotului lui Dumnezeu.</span>
<span class="v-num v-25">25&nbsp;</span><span class="v R115_25" data-id="R115_25">Aşa s'a dus David cu bătrânii lui Israel şi cu căpeteniile peste mii să aducă cu veselie chivotul legământului Domnului din casa lui Obed-Edom.</span>
<span class="v-num v-26">26&nbsp;</span><span class="v R115_26" data-id="R115_26">Şi a fost că după ce Dumnezeu i-a întărit pe leviţi să ridice chivotul legământului Domului, au înjunghiat şapte viţei şi şapte berbeci.</span>
<span class="v-num v-27">27&nbsp;</span><span class="v R115_27" data-id="R115_27">Iar David era îmbrăcat în veşminte de vison; ca el, toţi leviţii care purtau chivotul legământului Domnului, precum şi Chenania, căpetenia cântăreţilor şi muzicanţilor. Iar David purta efod de vison.</span>
<span class="v-num v-28">28&nbsp;</span><span class="v R115_28" data-id="R115_28">Întregul Israel a adus chivotul legământului Domnului cu strigăte şi cu sunete de corn şi cu trâmbiţe şi cu ţimbale, cântând puternic din alăute şi harpe.</span>
<span class="v-num v-29">29&nbsp;</span><span class="v R115_29" data-id="R115_29">Şi a fost că atunci când chivotul legământului Domnului a sosit şi a intrat în cetatea lui David, Micol, fiica lui Saul, s'a aplecat pe fereastră şi l-a văzut pe regele David săltând şi jucând; şi l-a dispreţuit în inima ei.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="R114.html">&lt;</a>
<a class="home" href="index.html">=</a>
<a class="next" href="R116.html">&gt;</a>
</div></div>
</body>
</html>