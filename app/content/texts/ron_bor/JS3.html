<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOSUA NAVI 3 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JS.html">Biblia Ortodoxă Română Sinodală (2006)</a><a class="location" href="JS.html">CARTEA LUI IOSUA NAVI 3</a><a class="prev" href="JS2.html">&lt;</a>
<a class="home" href="index.html">=</a>
<a class="next" href="JS4.html">&gt;</a>
</div></div>
<div class="section chapter JS JS3 ron_bor ron " dir="ltr" lang="ro" data-id="JS3" data-nextid="JS4" data-previd="JS2">
<div class="c">3</div>
<div class="p">
<span class="v-num v-1">1&nbsp;</span><span class="v JS3_1" data-id="JS3_1">Sculându-se apoi Iosua a doua zi dis-de-dimineaţă, a pornit de la Sitim şi a venit până la Iordan, el şi toţi fiii lui Israel, şi au poposit acolo înainte de a-l trece.</span>
<span class="v-num v-2">2&nbsp;</span><span class="v JS3_2" data-id="JS3_2">Iar după trei zile au trecut vestitori prin tabără,</span>
<span class="v-num v-3">3&nbsp;</span><span class="v JS3_3" data-id="JS3_3">Şi au poruncit poporului, zicând: "Când veţi vedea chivotul legământului Domnului Dumnezeului vostru şi preoţii voştri şi pe leviţii cei ce-l duc, atunci să porniţi şi voi de la locul vostru şi să mergeţi după el.</span>
<span class="v-num v-4">4&nbsp;</span><span class="v JS3_4" data-id="JS3_4">Iar depărtarea între voi şi el să fie ca de două mii de coţi; să nu vă apropiaţi prea mult de el, ca să puteţi vedea bine calea pe care aveţi să mergeţi; căci înainte n-aţi mai umblat pe calea aceasta niciodată".</span>
<span class="v-num v-5">5&nbsp;</span><span class="v JS3_5" data-id="JS3_5">Şi a mai zis Iosua către popor: "Sfinţiţi-vă pentru dimineaţă, căci mâine are să facă Domnul minuni între voi".</span>
<span class="v-num v-6">6&nbsp;</span><span class="v JS3_6" data-id="JS3_6">Iar preoţilor le-a zis Iosua: "Ridicaţi chivotul legământului Domnului şi mergeţi înaintea poporului!" Şi au luat preoţii chivotul legământului Domnului şi au purces înaintea poporului.</span>
<span class="v-num v-7">7&nbsp;</span><span class="v JS3_7" data-id="JS3_7">Atunci a zis Domnul către Iosua: "În ziua aceasta voi începe a te preamări înaintea ochilor tuturor fiilor lui Israel, ca să cunoască ei că, precum am fost cu Moise, aşa am să fiu şi cu tine.</span>
<span class="v-num v-8">8&nbsp;</span><span class="v JS3_8" data-id="JS3_8">Tu însă să porunceşti preoţilor care poartă chivotul legământului şi să zici: "Îndată ce veţi intra în mijlocul apelor Iordanului, să vă opriţi în Iordan!"</span>
<span class="v-num v-9">9&nbsp;</span><span class="v JS3_9" data-id="JS3_9">Iar Iosua a zis către fiii lui Israel: "Veniţi încoace şi ascultaţi cuvintele Domnului Dumnezeului vostru.</span>
<span class="v-num v-10">10&nbsp;</span><span class="v JS3_10" data-id="JS3_10">Din aceasta veţi cunoaşte că în mijlocul vostru este Dumnezeul cel viu Care va alunga de la voi pe Canaanei, pe Hetei, pe Hevei, pe Ferezei, pe Gherghesei, pe Amorei şi pe Iebusei.</span>
<span class="v-num v-11">11&nbsp;</span><span class="v JS3_11" data-id="JS3_11">Iată chivotul legământului Domnului a tot pământul va trece înaintea voastră peste Iordan.</span>
<span class="v-num v-12">12&nbsp;</span><span class="v JS3_12" data-id="JS3_12">Să vă alegeţi doisprezece oameni dintre fiii lui Israel, câte un om din fiecare seminţie;</span>
<span class="v-num v-13">13&nbsp;</span><span class="v JS3_13" data-id="JS3_13">Şi îndată ce tălpile picioarelor preoţilor care duc Chivotul Domnului, Stăpânul a tot pământul, vor călca în apa Iordanului, apele Iordanului se vor despărţi: cele de la vale se vor scurge, iar cele care vin din sus se vor opri ca un perete".</span>
<span class="v-num v-14">14&nbsp;</span><span class="v JS3_14" data-id="JS3_14">Deci poporul a pornit de la corturile sale, ca să treacă Iordanul, iar preoţii care duceau chivotul legământului Domnului mergeau înaintea poporului.</span>
<span class="v-num v-15">15&nbsp;</span><span class="v JS3_15" data-id="JS3_15">Îndată ce preoţii cei ce duceau chivotul au intrat în Iordan şi picioarele preoţilor, care duceau chivotul, s-au afundat în apa Iordanului,</span>
<span class="v-num v-16">16&nbsp;</span><span class="v JS3_16" data-id="JS3_16">Apa care curgea din sus s-a oprit şi s-a făcut perete pe o foarte mare depărtare, până la cetatea Adam, care e lângă Ţartan, iar cea care curgea spre marea cea din Arabah, spre Marea Sărată, s-a scurs şi a secat, iar poporul a trecut în fala Ierihonului. Atunci Iordanul umplea matca sa şi ieşea din toate malurile sale, ca în timpul secerişului grâului.</span>
<span class="v-num v-17">17&nbsp;</span><span class="v JS3_17" data-id="JS3_17">Preoţii care duceau chivotul legământului Domnului stăteau ca pe uscat în mijlocul Iordanului, cu picioarele neudate; iar fiii lui Israel au mers ca pe uscat, până ce tot poporul a trecut prin Iordan.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JS2.html">&lt;</a>
<a class="home" href="index.html">=</a>
<a class="next" href="JS4.html">&gt;</a>
</div></div>
</body>
</html>