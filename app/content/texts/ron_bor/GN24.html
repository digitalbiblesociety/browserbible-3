<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FACEREA 24 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="GN.html">Biblia Ortodoxă Română Sinodală (2006)</a><a class="location" href="GN.html">FACEREA 24</a><a class="prev" href="GN23.html">&lt;</a>
<a class="home" href="index.html">=</a>
<a class="next" href="GN25.html">&gt;</a>
</div></div>
<div class="section chapter GN GN24 ron_bor ron " dir="ltr" lang="ro" data-id="GN24" data-nextid="GN25" data-previd="GN23">
<div class="c">24</div>
<div class="p">
<span class="v-num v-1">1&nbsp;</span><span class="v GN24_1" data-id="GN24_1">Avraam era acum bătrân şi vechi de zile şi Domnul binecuvântase pe Avraam cu de toate.</span>
<span class="v-num v-2">2&nbsp;</span><span class="v GN24_2" data-id="GN24_2">Atunci a zis Avraam către sluga cea mai bătrână din casa sa, care cârmuia toate câte avea: "Pune mâna ta sub coapsa mea</span>
<span class="v-num v-3">3&nbsp;</span><span class="v GN24_3" data-id="GN24_3">Şi jură-mi pe Domnul Dumnezeul cerului şi pe Dumnezeul pământului că fiului meu Isaac nu-i vei lua femeie din fetele Canaaneilor, în mijlocul cărora locuiesc eu,</span>
<span class="v-num v-4">4&nbsp;</span><span class="v GN24_4" data-id="GN24_4">Ci vei merge în ţara mea, unde m-am născut eu, la rudele mele, şi vei lua de acolo femeie lui Isaac, fiul meu".</span>
<span class="v-num v-5">5&nbsp;</span><span class="v GN24_5" data-id="GN24_5">Iar sluga a zis către el: "Dar poate nu va vrea femeia să vină cu mine în pământul acesta; întoarce-voi, oare, pe fiul tău în pământul de unde ai ieşit?"</span>
<span class="v-num v-6">6&nbsp;</span><span class="v GN24_6" data-id="GN24_6">Avraam însă a zis către el: "Ia seama să nu întorci pe fiul meu acolo!</span>
<span class="v-num v-7">7&nbsp;</span><span class="v GN24_7" data-id="GN24_7">Domnul Dumnezeul cerului şi Dumnezeul pământului, Cel ce m-a luat din casa tatălui meu şi din pământul în care m-am născut, Care mi-a grăit şi Care mi S-a jurat, zicând: ţie-ţi voi da pământul acesta şi urmaşilor tăi, Acela va trimite pe îngerul Său înaintea ta şi vei lua femeie feciorului meu de acolo.</span>
<span class="v-num v-8">8&nbsp;</span><span class="v GN24_8" data-id="GN24_8">Iar de nu va voi femeia aceea să vină cu tine în pământul acesta, vei fi slobod de jurământul meu, dar pe fiul meu să nu-l întorci acolo!"</span>
<span class="v-num v-9">9&nbsp;</span><span class="v GN24_9" data-id="GN24_9">Şi punându-şi sluga mâna sub coapsa lui Avraam, stăpânul său, i s-a jurat pentru toate acestea.</span>
<span class="v-num v-10">10&nbsp;</span><span class="v GN24_10" data-id="GN24_10">Apoi a luat sluga cu sine zece cămile din cămilele stăpânului său şi tot felul de lucruri scumpe de ale stăpânului său şi, sculându-se, s-a dus în Mesopotamia, în cetatea lui Nahor.</span>
<span class="v-num v-11">11&nbsp;</span><span class="v GN24_11" data-id="GN24_11">Şi, într-o zi, spre seară, când ies femeile să scoată apă, a poposit cu cămilele la o fântână, afară din cetate.</span>
<span class="v-num v-12">12&nbsp;</span><span class="v GN24_12" data-id="GN24_12">Şi a zis: "Doamne Dumnezeul stăpânului meu Avraam, scoate-mi-o în cale astăzi şi fă milă cu stăpânul meu Avraam!</span>
<span class="v-num v-13">13&nbsp;</span><span class="v GN24_13" data-id="GN24_13">Iată, eu stau la fântâna aceasta şi fetele locuitorilor cetăţii au să iasă să scoată apă.</span>
<span class="v-num v-14">14&nbsp;</span><span class="v GN24_14" data-id="GN24_14">Deci fata căreia îi voi zice: Pleacă urciorul tău să beau şi care-mi va răspunde: "Bea! Ba şi cămilele toate le voi adăpa până se vor sătura", aceea să fie pe care Tu ai rânduit-o robului Tău Isaac şi prin aceasta voi cunoaşte că faci milă cu stăpânul meu Avraam.</span>
<span class="v-num v-15">15&nbsp;</span><span class="v GN24_15" data-id="GN24_15">Dar nu sfârşise el încă a cugeta acestea în mintea sa, când iată că ieşi cu urciorul pe umăr Rebeca, fecioara care se născuse lui Batuel, fiul Milcăi, femeia lui Nahor, fratele lui Avraam.</span>
<span class="v-num v-16">16&nbsp;</span><span class="v GN24_16" data-id="GN24_16">Aceasta era foarte frumoasă la chip, fecioară, pe care nu o cunoscuse încă un bărbat. Şi venind ea la fântână, şi-a umplut urciorul şi a pornit înapoi.</span>
<span class="v-num v-17">17&nbsp;</span><span class="v GN24_17" data-id="GN24_17">Atunci sluga lui Avraam a alergat înaintea ei şi i-a zis: "Dă-mi să beau puţină apă din urciorul tău!"</span>
<span class="v-num v-18">18&nbsp;</span><span class="v GN24_18" data-id="GN24_18">Iar ea a zis: "Bea, domnul meu!" Şi îndată şi-a lăsat urciorul pe braţe şi i-a dat să bea apă până a încetat de a mai bea.</span>
<span class="v-num v-19">19&nbsp;</span><span class="v GN24_19" data-id="GN24_19">Apoi a zis: "Şi cămilelor tale am să le scot apă până vor bea toate".</span>
<span class="v-num v-20">20&nbsp;</span><span class="v GN24_20" data-id="GN24_20">Şi îndată şi-a deşertat urciorul în adăpătoare şi a alergat iar la fântână să scoată apă şi a adăpat toate cămilele.</span>
<span class="v-num v-21">21&nbsp;</span><span class="v GN24_21" data-id="GN24_21">Iar omul acela se uita la ea cu mirare şi tăcea, dorind să ştie de i-a binecuvântat Domnul călătoria sau nu.</span>
<span class="v-num v-22">22&nbsp;</span><span class="v GN24_22" data-id="GN24_22">Şi dacă au încetat toate cămilele de a mai bea, a luat omul acela şi i-a dat un inel de aur, în greutate de o jumătate siclu, şi două brăţări la mâinile ei, în greutate de zece sicli de aur.</span>
<span class="v-num v-23">23&nbsp;</span><span class="v GN24_23" data-id="GN24_23">Apoi a întrebat-o şi a zis: "A cui fată eşti tu? Spune-mi, te rog, dacă se află în casa tatălui tău loc, ca să rămânem?"</span>
<span class="v-num v-24">24&nbsp;</span><span class="v GN24_24" data-id="GN24_24">Iar ea i-a zis: "Sunt fata lui Batuel al Milcăi, pe care ea l-a născut lui Nahor".</span>
<span class="v-num v-25">25&nbsp;</span><span class="v GN24_25" data-id="GN24_25">Apoi i-a mai zis: "Avem şi paie şi fân mult şi la noi este şi loc, ca să rămâneţi".</span>
<span class="v-num v-26">26&nbsp;</span><span class="v GN24_26" data-id="GN24_26">Atunci s-a plecat omul acela şi s-a închinat Domnului şi a zis:</span>
<span class="v-num v-27">27&nbsp;</span><span class="v GN24_27" data-id="GN24_27">"Binecuvântat să fie Domnul Dumnezeul stăpânului meu Avraam, Care n-a părăsit pe stăpânul meu cu mila şi bunăvoinţa Sa, de vreme ce m-a adus Domnul drept la casa fratelui stăpânului meu".</span>
<span class="v-num v-28">28&nbsp;</span><span class="v GN24_28" data-id="GN24_28">Iar fata a alergat acasă la mama sa şi a povestit toate acestea.</span>
<span class="v-num v-29">29&nbsp;</span><span class="v GN24_29" data-id="GN24_29">Rebeca însă avea un frate, anume Laban. Şi a alergat Laban afară, la fântână, la omul acela,</span>
<span class="v-num v-30">30&nbsp;</span><span class="v GN24_30" data-id="GN24_30">Căci el văzuse inelul de aur şi brăţările la mâinile surorii sale Rebeca, şi auzise vorbele Rebecăi, sora sa, care spusese: "Aşa şi aşa mi-a vorbit omul acela!" Şi ajungând la el, l-a găsit stând cu cămilele la fântână.</span>
<span class="v-num v-31">31&nbsp;</span><span class="v GN24_31" data-id="GN24_31">Şi i-a zis: "Intră, binecuvântatul Domnului! Pentru ce stai afară? Eu ţi-am gătit casă şi sălaş pentru cămilele tale!"</span>
<span class="v-num v-32">32&nbsp;</span><span class="v GN24_32" data-id="GN24_32">Şi a intrat omul acela în casă. Iar Laban a luat povara de pe cămile şi le-a dat paie şi fân, iar lui şi oamenilor, care erau cu el, le-a dat apă, ca să-şi spele picioarele.</span>
<span class="v-num v-33">33&nbsp;</span><span class="v GN24_33" data-id="GN24_33">Apoi le-a adus de mâncare. Eliezer însă a zis: "Nu voi mânca până nu voi spune la ce am venit". Zis-a Laban: "Spune!"</span>
<span class="v-num v-34">34&nbsp;</span><span class="v GN24_34" data-id="GN24_34">Atunci Eliezer a zis: "Eu sunt sluga lui Avraam.</span>
<span class="v-num v-35">35&nbsp;</span><span class="v GN24_35" data-id="GN24_35">Domnul a binecuvântat foarte pe stăpânul meu şi l-a mărit şi i-a dat oi şi boi, argint şi aur, robi şi roabe, cămile şi asini.</span>
<span class="v-num v-36">36&nbsp;</span><span class="v GN24_36" data-id="GN24_36">Iar Sarra, femeia stăpânului meu, fiind acum bătrână, a născut stăpânului meu un fiu, căruia el i-a dat toate câte are.</span>
<span class="v-num v-37">37&nbsp;</span><span class="v GN24_37" data-id="GN24_37">Şi m-a jurat stăpânul meu, zicând: "Să nu iei femeie feciorului meu din fetele Canaaneilor, în pământul cărora trăiesc,</span>
<span class="v-num v-38">38&nbsp;</span><span class="v GN24_38" data-id="GN24_38">Ci să mergi la casa tatălui meu, la rudele mele şi să iei de acolo femeie pentru feciorul meu!"</span>
<span class="v-num v-39">39&nbsp;</span><span class="v GN24_39" data-id="GN24_39">Iar eu am zis către stăpânul meu: "Dar de nu va vrea femeia să vină cu mine?"</span>
<span class="v-num v-40">40&nbsp;</span><span class="v GN24_40" data-id="GN24_40">El însă mi-a răspuns: "Domnul Dumnezeu, înaintea Căruia umblu, va trimite cu tine pe îngerul Său, va binecuvânta calea ta şi vei lua femeie pentru feciorul meu din rudele mele şi din casa tatălui meu.</span>
<span class="v-num v-41">41&nbsp;</span><span class="v GN24_41" data-id="GN24_41">Atunci vei fi slobod de jurământul meu, când te vei duce la rudele mele şi de nu ţi-o vor da, vei fi dezlegat de jurământul meu.</span>
<span class="v-num v-42">42&nbsp;</span><span class="v GN24_42" data-id="GN24_42">Deci, ajungând eu astăzi la fântână, am zis: "Doamne, Dumnezeul stăpânului meu Avraam, de este să mă faci să izbutesc în calea ce fac,</span>
<span class="v-num v-43">43&nbsp;</span><span class="v GN24_43" data-id="GN24_43">Iată, eu stau la fântână; şi fata căreia eu îi voi zice când va veni să scoată apă: "Dă-mi să beau puţină apă din urciorul tău!"</span>
<span class="v-num v-44">44&nbsp;</span><span class="v GN24_44" data-id="GN24_44">Iar ea îmi va zice: "Bea şi tu, şi cămilele tale le voi adăpa", aceea să fie femeia, pe care Domnul a rânduit-o pentru Isaac, robul Său şi fiul stăpânului meu, şi prin aceasta voi cunoaşte că Te milostiveşti spre stăpânul meu Avraam.</span>
<span class="v-num v-45">45&nbsp;</span><span class="v GN24_45" data-id="GN24_45">Dar nu isprăvisem eu încă a grăi acestea în mintea mea, când iată a ieşit Rebeca, cu urciorul pe umăr; se pogorî la fântână şi scoase apă, şi eu i-am zis: "Dă-mi să beau!"</span>
<span class="v-num v-46">46&nbsp;</span><span class="v GN24_46" data-id="GN24_46">Şi ea şi-a lăsat îndată urciorul de pe umăr, zicând: "Bea tu şi cămilele tale le voi adăpa". Şi am băut şi mi-a adăpat şi cămilele.</span>
<span class="v-num v-47">47&nbsp;</span><span class="v GN24_47" data-id="GN24_47">Apoi am întrebat-o şi am zis: "A cui fată eşti tu? Spune-mi te rog!" Şi ea a zis: "Sunt fata lui Batuel, fiul lui Nahor, pe care i l-a născut Milca". Atunci i-am dat un inel şi brăţări la mâini.</span>
<span class="v-num v-48">48&nbsp;</span><span class="v GN24_48" data-id="GN24_48">După aceea m-am plecat şi m-am închinat Domnului şi am binecuvântat pe Domnul Dumnezeul stăpânului meu Avraam, Care m-a povăţuit de-a dreptul, ca să iau pe fata fratelui stăpânului meu pentru fiul lui.</span>
<span class="v-num v-49">49&nbsp;</span><span class="v GN24_49" data-id="GN24_49">Acum deci spuneţi-mi de vreţi să arătaţi milă şi bunăvoinţă stăpânului meu; iar de nu, să caut alta în dreapta şi în stânga".</span>
<span class="v-num v-50">50&nbsp;</span><span class="v GN24_50" data-id="GN24_50">Şi răspunzând Laban şi Batuel au zis: "De la Domnul vine lucrul acesta şi noi nu-ţi putem spune nimic nici de bine, nici de rău.</span>
<span class="v-num v-51">51&nbsp;</span><span class="v GN24_51" data-id="GN24_51">Iată, Rebeca este înaintea ta, ia-o şi du-te şi să fie soţia fiului stăpânului tău, cum a grăit Domnul!"</span>
<span class="v-num v-52">52&nbsp;</span><span class="v GN24_52" data-id="GN24_52">Şi auzind cuvintele lor, sluga lui Avraam s-a închinat Domnului până la pământ.</span>
<span class="v-num v-53">53&nbsp;</span><span class="v GN24_53" data-id="GN24_53">Apoi a scos sluga lucruri de argint şi lucruri de aur şi haine şi le-a dat Rebecăi. Dat-a de asemenea daruri şi fratelui şi mamei ei.</span>
<span class="v-num v-54">54&nbsp;</span><span class="v GN24_54" data-id="GN24_54">După aceea au mâncat şi au băut, el şi oamenii cei ce erau cu dânsul şi au rămas acolo. Iar dacă s-a sculat dimineaţa, a zis: "Lăsaţi-mă să mă duc la stăpânul meu!"</span>
<span class="v-num v-55">55&nbsp;</span><span class="v GN24_55" data-id="GN24_55">Iar fratele şi mama Rebecăi au zis: "Să mai rămână fata cu noi măcar vreo zece zile şi apoi te vei duce!"</span>
<span class="v-num v-56">56&nbsp;</span><span class="v GN24_56" data-id="GN24_56">El însă le-a zis: "Nu mă zăboviţi! Căci Domnul m-a făcut să izbutesc în calea mea; lăsaţi-mă să mă duc la stăpânul meu!"</span>
<span class="v-num v-57">57&nbsp;</span><span class="v GN24_57" data-id="GN24_57">Răspuns-au ei: "Să chemăm copila şi s-o întrebăm ce gânduri are ea".</span>
<span class="v-num v-58">58&nbsp;</span><span class="v GN24_58" data-id="GN24_58">Şi au chemat pe Rebeca şi i-au zis: "Vrei să te duci oare cu omul acesta?" Şi ea a zis: "Mă duc!"</span>
<span class="v-num v-59">59&nbsp;</span><span class="v GN24_59" data-id="GN24_59">Atunci a lăsat Laban să plece Rebeca, sora sa, şi doica ei, şi sluga lui Avraam şi cei ce erau cu el.</span>
<span class="v-num v-60">60&nbsp;</span><span class="v GN24_60" data-id="GN24_60">Şi au binecuvântat pe Rebeca şi i-au zis: "Sora noastră, să se nască din tine mii şi zeci de mii şi să stăpânească urmaşii tăi porţile vrăjmaşilor lor!"</span>
<span class="v-num v-61">61&nbsp;</span><span class="v GN24_61" data-id="GN24_61">Atunci, sculându-se Rebeca şi slujnicele ei şi suindu-se pe cămile, s-au dus cu omul acela, şi sluga lui Avraam, luând pe Rebeca, a plecat.</span>
<span class="v-num v-62">62&nbsp;</span><span class="v GN24_62" data-id="GN24_62">Isaac însă venise din Beer-Lahai-Roi, căci el locuia în părţile de miazăzi.</span>
<span class="v-num v-63">63&nbsp;</span><span class="v GN24_63" data-id="GN24_63">Iar spre seară a ieşit Isaac la câmp să se plimbe şi, ridicându-şi ochii, a văzut cămilele venind.</span>
<span class="v-num v-64">64&nbsp;</span><span class="v GN24_64" data-id="GN24_64">Rebeca însă, căutând, a văzut pe Isaac şi s-a dat jos de pe cămilă</span>
<span class="v-num v-65">65&nbsp;</span><span class="v GN24_65" data-id="GN24_65">Şi a zis către slugă: "Cine este omul acela care vine pe câmp în întâmpinarea noastră?" Iar sluga i-a zis: "Acesta-i stăpânul meu!" Atunci ea şi-a luat vălul şi s-a acoperit.</span>
<span class="v-num v-66">66&nbsp;</span><span class="v GN24_66" data-id="GN24_66">Şi sluga povesti lui Isaac toate câte făcuse.</span>
<span class="v-num v-67">67&nbsp;</span><span class="v GN24_67" data-id="GN24_67">Şi a dus-o Isaac în cortul mamei sale Sarra şi a luat pe Rebeca şi aceasta s-a făcut femeia lui şi a iubit-o. Şi s-a mângâiat Isaac de pierderea mamei sale, Sarra.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="GN23.html">&lt;</a>
<a class="home" href="index.html">=</a>
<a class="next" href="GN25.html">&gt;</a>
</div></div>
</body>
</html>