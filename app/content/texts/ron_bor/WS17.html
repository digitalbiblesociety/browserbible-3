<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNȚELEPCIUNII LUI SOLOMON 17 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="WS.html">Biblia Ortodoxă Română Sinodală (2006)</a><a class="location" href="WS.html">CARTEA ÎNȚELEPCIUNII LUI SOLOMON 17</a><a class="prev" href="WS16.html">&lt;</a>
<a class="home" href="index.html">=</a>
<a class="next" href="WS18.html">&gt;</a>
</div></div>
<div class="section chapter WS WS17 ron_bor ron " dir="ltr" lang="ron" data-id="WS17" data-nextid="WS18" data-previd="WS16">
<div class="c">17</div>
<div class="p">
<span class="v-num v-1">1&nbsp;</span><span class="v WS17_1" data-id="WS17_1">Judecăţile Tale sunt mari şi anevoie de lămurit, de aceea cugetele fără învăţătură sunt în rătăcire.</span>
<span class="v-num v-2">2&nbsp;</span><span class="v WS17_2" data-id="WS17_2">Nelegiuiţii, având încredinţarea că pot să asuprească neamul sfânt, zăceau închişi sub acoperişurile lor - înlănţuiţi de întuneric şi robii unei nopţi fără ziuă - şi fugari erau de la veşnica Ta purtare de grijă.</span>
<span class="v-num v-3">3&nbsp;</span><span class="v WS17_3" data-id="WS17_3">Şi când socoteau că vor rămâne ascunşi cu tainicele lor păcate, în vălul întunecat al uitării, risipiţi au fost şi înspăimântaţi amarnic şi tulburaţi au fost de năluciri.</span>
<span class="v-num v-4">4&nbsp;</span><span class="v WS17_4" data-id="WS17_4">Adăposturile unde se închideau nu i-au scutit de spaime, căci în jurul lor răsunau zgomote care îi înfricoşau şi arătări posomorâte îi umpleau de groază.</span>
<span class="v-num v-5">5&nbsp;</span><span class="v WS17_5" data-id="WS17_5">Nu era nici un foc care să poată să-i lumineze şi văpăile vii ale stelelor nu puteau să risipească acea noapte înfricoşătoare.</span>
<span class="v-num v-6">6&nbsp;</span><span class="v WS17_6" data-id="WS17_6">Câteodată li se arăta o învâlvorare înspăimântătoare care se aprindea de la sine şi, zguduiţi de această vedenie, cu pricină necunoscută, socoteau arătările şi mai grozave încă.</span>
<span class="v-num v-7">7&nbsp;</span><span class="v WS17_7" data-id="WS17_7">Meşteşugul copilăros al vrăjitorilor nu mai putea nimic şi îngâmfarea lor că ştiu ceva ieşise de ruşine.</span>
<span class="v-num v-8">8&nbsp;</span><span class="v WS17_8" data-id="WS17_8">Ei care ziceau că pot să gonească din inima bolnavă spaimele şi tulburările, chiar ei zăceau acum plini de ruşinoasă spaimă.</span>
<span class="v-num v-9">9&nbsp;</span><span class="v WS17_9" data-id="WS17_9">Şi măcar că nu era prea mare grozăvia care să-i înspăimânteze, totuşi fiarele care treceau şi şerpii care fluierau îi îngrozeau, şi se topeau de frică şi închideau ochii să nu mai vadă prăpădul ce-i pândea din toate părţile.</span>
<span class="v-num v-10">10&nbsp;</span><span class="v WS17_10" data-id="WS17_10">Fiindcă răutatea inimii este plină de temere, ca una ce se ştie vinovată şi mustrată ea de sine însăşi; ea îşi vede mărită nenorocirea,</span>
<span class="v-num v-11">11&nbsp;</span><span class="v WS17_11" data-id="WS17_11">Căci spaima nu este altceva fără numai lepădarea oricărui ajutor care-ţi vine de la dreapta judecată.</span>
<span class="v-num v-12">12&nbsp;</span><span class="v WS17_12" data-id="WS17_12">Şi când scade nădejdea în adâncul inimii, te sperii şi mai mult, dacă nu ştii care este pricina de unde îţi vine chinul.</span>
<span class="v-num v-13">13&nbsp;</span><span class="v WS17_13" data-id="WS17_13">Iar ei - în noaptea aceea când li se tăiaseră orice puteri şi care venise peste ei din iadul priponit - dormind de-a valma,</span>
<span class="v-num v-14">14&nbsp;</span><span class="v WS17_14" data-id="WS17_14">Aci se zbăteau îngroziţi de arătări pocite, aci mureau de golul din inimile lor, căci o groază neaşteptată şi fără de veste pusese stăpânire peste ei.</span>
<span class="v-num v-15">15&nbsp;</span><span class="v WS17_15" data-id="WS17_15">Şi tot aşa ceilalţi, oricare ar fi fost, cădeau vlăguiţi şi rămâneau aşa, închişi ca într-o închisoare fără zăvoare.</span>
<span class="v-num v-16">16&nbsp;</span><span class="v WS17_16" data-id="WS17_16">Şi plugar de era cineva, ori cioban cu oile, ori muncitor prins la muncile câmpului, apucaţi fără de veste, îndurau această nenorocire fără scăpare,</span>
<span class="v-num v-17">17&nbsp;</span><span class="v WS17_17" data-id="WS17_17">Fiindcă toţi erau ferecaţi cu acelaşi lanţ de întuneric. Şi atunci vântul şuierător şi glasul cu bun viers al păsărilor din desişuri şi năvala apelor aprige</span>
<span class="v-num v-18">18&nbsp;</span><span class="v WS17_18" data-id="WS17_18">Şi bubuitul stâncilor care se prăvălesc şi fuga nevăzută a animalelor săritoare şi răcnetul fiarelor cumplite şi sunetul care se frânge şi se răsfrânge în peşterile munţilor - acestea toate îi făceau să-şi dea duhul de frică.</span>
<span class="v-num v-19">19&nbsp;</span><span class="v WS17_19" data-id="WS17_19">Căci în vreme ce toată făptura era luminată cu strălucitoare lumină şi fără împotrivire îşi vedea de lucrul său,</span>
<span class="v-num v-20">20&nbsp;</span><span class="v WS17_20" data-id="WS17_20">Numai peste aceia se întindea o noapte grea, care era chipul întunericului celui ce avea să-i înghită, şi ei pentru ei înşişi erau mai grea povară decât acel întuneric.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="WS16.html">&lt;</a>
<a class="home" href="index.html">=</a>
<a class="next" href="WS18.html">&gt;</a>
</div></div>
</body>
</html>