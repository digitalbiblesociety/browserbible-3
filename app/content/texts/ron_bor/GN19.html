<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FACEREA 19 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="GN.html">Biblia Ortodoxă Română Sinodală (2006)</a><a class="location" href="GN.html">FACEREA 19</a><a class="prev" href="GN18.html">&lt;</a>
<a class="home" href="index.html">=</a>
<a class="next" href="GN20.html">&gt;</a>
</div></div>
<div class="section chapter GN GN19 ron_bor ron " dir="ltr" lang="ro" data-id="GN19" data-nextid="GN20" data-previd="GN18">
<div class="c">19</div>
<div class="p">
<span class="v-num v-1">1&nbsp;</span><span class="v GN19_1" data-id="GN19_1">Cei doi Îngeri au ajuns la Sodoma seara, iar Lot şedea la poarta Sodomei. Şi văzându-I, Lot s-a sculat înaintea Lor şi s-a plecat cu faţa până la pământ</span>
<span class="v-num v-2">2&nbsp;</span><span class="v GN19_2" data-id="GN19_2">Şi a zis: "Stăpânii mei, abateţi-vă pe la casa slugii Voastre, ca să rămâneţi acolo; spălaţi-Vă picioarele, iar dimineaţă, sculându-Vă, Vă veţi duce în drumul Vostru". Ei însă au zis: "Nu, ci vom rămâne în uliţă".</span>
<span class="v-num v-3">3&nbsp;</span><span class="v GN19_3" data-id="GN19_3">Iar el I-a rugat stăruitor şi S-au abătut la el şi au intrat în casa lui. Atunci el Le-a gătit mâncare, Le-a copt azime şi au mâncat.</span>
<span class="v-num v-4">4&nbsp;</span><span class="v GN19_4" data-id="GN19_4">Dar mai înainte de a Se culca Ei, sodomenii, locuitorii cetăţii Sodoma, tot poporul din toate marginile; de la tânăr până la bătrân, au înconjurat casa,</span>
<span class="v-num v-5">5&nbsp;</span><span class="v GN19_5" data-id="GN19_5">Şi au chemat afară pe Lot şi au zis către el: "Unde sunt Oamenii, Care au intrat să mâie la tine? Scoate-I ca să-I cunoaştem!"</span>
<span class="v-num v-6">6&nbsp;</span><span class="v GN19_6" data-id="GN19_6">Şi a ieşit Lot la ei dinaintea uşii şi, închizând uşa după dânsul,</span>
<span class="v-num v-7">7&nbsp;</span><span class="v GN19_7" data-id="GN19_7">A zis către ei: "Nu, fraţii mei, să nu faceţi nici un rău.</span>
<span class="v-num v-8">8&nbsp;</span><span class="v GN19_8" data-id="GN19_8">Am eu două fete, care n-au cunoscut încă bărbat; mai degrabă vi le scot pe acelea, să faceţi cu ele ce veţi vrea, numai Oamenilor acelora să nu le faceţi nimic, de vreme ce au intrat Ei sub acoperişul casei mele!"</span>
<span class="v-num v-9">9&nbsp;</span><span class="v GN19_9" data-id="GN19_9">Iar ei au zis către el: "Pleacă de aici! Eşti un venetic şi acum faci pe judecătorul? Mai rău decât Acelora iţi vom face!" Şi repezindu-se spre Lot, se apropiară să spargă uşa.</span>
<span class="v-num v-10">10&nbsp;</span><span class="v GN19_10" data-id="GN19_10">Atunci Oamenii aceia, care găzduiau în casa lui Lot, întinzându-Şi mâinile, au tras pe Lot în casă la Ei şi au încuiat uşa;</span>
<span class="v-num v-11">11&nbsp;</span><span class="v GN19_11" data-id="GN19_11">Iar pe oamenii, care erau la uşa casei, i-au lovit cu orbire de la mic până la mare, încât în zadar se chinuiau să găsească uşa.</span>
<span class="v-num v-12">12&nbsp;</span><span class="v GN19_12" data-id="GN19_12">Apoi au zis cei doi Oameni către Lot: "Ai tu pe cineva din ai tăi aici? De ai fii, sau fiice, sau gineri, sau pe oricine altul în cetate, scoate-i din locul acesta,</span>
<span class="v-num v-13">13&nbsp;</span><span class="v GN19_13" data-id="GN19_13">Că Noi avem să pierdem locul acesta, pentru că strigarea împotriva lor s-a suit înaintea Domnului şi Domnul Ne-a trimis să-l pierdem".</span>
<span class="v-num v-14">14&nbsp;</span><span class="v GN19_14" data-id="GN19_14">Atunci a ieşit Lot şi a grăit cu ginerii săi, care luaseră pe fetele lui, şi le-a zis: "Sculaţi-vă şi ieşiţi din locul acesta, că va să piardă Domnul cetatea". Ginerilor însă li s-a părut că el glumeşte.</span>
<span class="v-num v-15">15&nbsp;</span><span class="v GN19_15" data-id="GN19_15">Iar în revărsatul zorilor grăbeau îngerii pe Lot, zicând: "Scoală, ia-ţi femeia şi pe cele două fete ale tale, pe care le ai, şi ieşi, ca să nu pieri şi tu pentru nedreptăţile cetăţii!"</span>
<span class="v-num v-16">16&nbsp;</span><span class="v GN19_16" data-id="GN19_16">Dar fiindcă el zăbovea, îngerii, din mila Domnului către el, l-au apucat de mână pe el şi pe femeia lui şi pe cele două fete ale lui</span>
<span class="v-num v-17">17&nbsp;</span><span class="v GN19_17" data-id="GN19_17">Şi, scoţându-l afară, unul din Ei a zis: "Mântuieşte-ţi sufletul tău! Să nu te uiţi înapoi, nici să te opreşti în câmp, ci fugi în munte, ca să nu pieri cu ei!</span>
<span class="v-num v-18">18&nbsp;</span><span class="v GN19_18" data-id="GN19_18">Iar Lot a zis către Dânşii: "Nu, Stăpâne!</span>
<span class="v-num v-19">19&nbsp;</span><span class="v GN19_19" data-id="GN19_19">Iată sluga Ta a aflat bunăvoinţă înaintea Ta şi Tu ai făcut milă mare cu mine, mântuindu-mi viaţa; dar nu voi putea să fug până în munte, ca să nu mă ajungă primejdia şi să nu mor.</span>
<span class="v-num v-20">20&nbsp;</span><span class="v GN19_20" data-id="GN19_20">Iată cetatea aceasta este mai aproape; să fug acolo şi să mă izbăvesc. Ea e mică şi-mi voi scăpa acolo viaţa prin Tine!"</span>
<span class="v-num v-21">21&nbsp;</span><span class="v GN19_21" data-id="GN19_21">Şi i-a zis îngerul: "Iată, îţi cinstesc faţa şi-ţi împlinesc acest cuvânt, să nu pierd cetatea despre care grăieşti.</span>
<span class="v-num v-22">22&nbsp;</span><span class="v GN19_22" data-id="GN19_22">Grăbeşte dar şi fugi acolo; că nu pot să fac nimic până nu vei ajunge tu acolo!" De aceea s-a şi numit cetatea aceea Ţoar.</span>
<span class="v-num v-23">23&nbsp;</span><span class="v GN19_23" data-id="GN19_23">Când s-a ridicat soarele deasupra pământului, a intrat Lot în Ţoar.</span>
<span class="v-num v-24">24&nbsp;</span><span class="v GN19_24" data-id="GN19_24">Atunci Domnul a slobozit peste Sodoma şi Gomora ploaie de pucioasă şi foc din cer de la Domnul</span>
<span class="v-num v-25">25&nbsp;</span><span class="v GN19_25" data-id="GN19_25">Şi a stricat cetăţile acestea, toate împrejurimile lor, pe toţi locuitorii cetăţilor şi toate plantele ţinutului aceluia.</span>
<span class="v-num v-26">26&nbsp;</span><span class="v GN19_26" data-id="GN19_26">Femeia lui Lot însă s-a uitat înapoi şi s-a prefăcut în stâlp de sare.</span>
<span class="v-num v-27">27&nbsp;</span><span class="v GN19_27" data-id="GN19_27">Iar Avraam s-a sculat dis-de-dimineaţă şi s-a dus la locul unde stătuse înaintea Domnului</span>
<span class="v-num v-28">28&nbsp;</span><span class="v GN19_28" data-id="GN19_28">Şi, căutând spre Sodoma şi Gomora şi spre toate împrejurimile lor, a văzut ridicându-se de la pământ fumegare, ca fumul dintr-un cuptor.</span>
<span class="v-num v-29">29&nbsp;</span><span class="v GN19_29" data-id="GN19_29">Dar, când a stricat Dumnezeu toate cetăţile din părţile acelea, şi-a adus aminte Dumnezeu de Avraam şi a scos pe Lot afară din prăpădul cu care a stricat Dumnezeu cetăţile, unde trăia Lot.</span>
<span class="v-num v-30">30&nbsp;</span><span class="v GN19_30" data-id="GN19_30">Apoi a ieşit Lot din Ţoar şi sa aşezat în munte, împreună cu cele două fete ale sale, căci se temea să locuiască în Ţoar, şi a locuit într-o peşteră, împreună cu cele două fete ale sale.</span>
<span class="v-num v-31">31&nbsp;</span><span class="v GN19_31" data-id="GN19_31">Atunci a zis fata cea mai mare către cea mai mică: "Tatăl nostru e bătrân şi nu-i nimeni în ţinutul acesta, care să intre la noi, cum e obiceiul pământului.</span>
<span class="v-num v-32">32&nbsp;</span><span class="v GN19_32" data-id="GN19_32">Haidem dar să îmbătăm pe tatăl nostru cu vin şi să ne culcăm cu el şi să ne ridicăm urmaşi dintr-însul!"</span>
<span class="v-num v-33">33&nbsp;</span><span class="v GN19_33" data-id="GN19_33">Şi au îmbătat pe tatăl lor cu vin în noaptea aceea; şi în noaptea aceea, intrând fata cea mai în vârstă, a dormit cu tatăl ei şi acesta n-a simţit când s-a culcat şi când s-a sculat ea.</span>
<span class="v-num v-34">34&nbsp;</span><span class="v GN19_34" data-id="GN19_34">Iar a doua zi a zis cea mai în vârstă către cea mai tânără: "Iată, eu am dormit astă-noapte cu tatăl meu; să-l îmbătăm cu vin şi în noaptea aceasta şi să intri şi tu să dormi cu el ca să ne ridicăm urmaşi din tatăl nostru!"</span>
<span class="v-num v-35">35&nbsp;</span><span class="v GN19_35" data-id="GN19_35">Şi l-au îmbătat cu vin şi în noaptea aceasta şi a intrat şi cea mai mică şi a dormit cu el; şi el n-a ştiut când s-a culcat ea, nici când s-a sculat ea.</span>
<span class="v-num v-36">36&nbsp;</span><span class="v GN19_36" data-id="GN19_36">Şi au rămas amândouă fetele lui Lot grele de la tatăl lor.</span>
<span class="v-num v-37">37&nbsp;</span><span class="v GN19_37" data-id="GN19_37">Şi a născut cea mai mare un fiu, şi i-a pus numele Moab, zicând: "Este din tatăl meu". Acesta e tatăl Moabiţilor, care sunt şi astăzi.</span>
<span class="v-num v-38">38&nbsp;</span><span class="v GN19_38" data-id="GN19_38">Şi a născut şi cea mai mică un fiu şi i-a pus numele Ben-Ammi, zicând: "Acesta-i fiul neamului meu". Acesta e tatăl Amoniţilor, care sunt şi astăzi.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="GN18.html">&lt;</a>
<a class="home" href="index.html">=</a>
<a class="next" href="GN20.html">&gt;</a>
</div></div>
</body>
</html>