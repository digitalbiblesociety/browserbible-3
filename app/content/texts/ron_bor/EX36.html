<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEȘIREA 36 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EX.html">Biblia Ortodoxă Română Sinodală (2006)</a><a class="location" href="EX.html">IEȘIREA 36</a><a class="prev" href="EX35.html">&lt;</a>
<a class="home" href="index.html">=</a>
<a class="next" href="EX37.html">&gt;</a>
</div></div>
<div class="section chapter EX EX36 ron_bor ron " dir="ltr" lang="ro" data-id="EX36" data-nextid="EX37" data-previd="EX35">
<div class="c">36</div>
<div class="p">
<span class="v-num v-1">1&nbsp;</span><span class="v EX36_1" data-id="EX36_1">Şi Beţaleel, Oholiab şi toţi cei cu minte iscusită, cărora Domnul le dăduse înţelepciune şi pricepere, ca să ştie să facă tot felul de lucruri trebuitoare la locaşul cel sfânt, vor trebui să facă după cum poruncise Domnul.</span>
<span class="v-num v-2">2&nbsp;</span><span class="v EX36_2" data-id="EX36_2">Iar Moise a chemat pe Beţaleel, pe Oholiab şi pe toţi cei cu minte iscusită, cărora le dăduse Domnul iscusinţă şi pe toţi cei ce-i trăgea inima să vină la lucru de bună voie, ca să ajute la acestea.</span>
<span class="v-num v-3">3&nbsp;</span><span class="v EX36_3" data-id="EX36_3">Şi au luat ei de la Moise toate prinoasele, pe care le aduseseră fiii lui Israel pentru toate cele trebuincioase locaşului sfânt, ca să le lucreze. Atunci tot se mai aduceau încă la el daruri de bună voie în fiecare dimineaţă.</span>
<span class="v-num v-4">4&nbsp;</span><span class="v EX36_4" data-id="EX36_4">Deci toţi cei cu minte iscusită, care împlineau tot felul de lucrări la locaşul sfânt, au venit fiecare, de la lucru cu care se îndeletnicea,</span>
<span class="v-num v-5">5&nbsp;</span><span class="v EX36_5" data-id="EX36_5">Şi ei au spus lui Moise, zicând: "Poporul aduce mult mai mult decât trebuie pentru lucrurile ce a poruncit Domnul să se facă".</span>
<span class="v-num v-6">6&nbsp;</span><span class="v EX36_6" data-id="EX36_6">Atunci a poruncit Moise şi s-a strigat în tabără, că nici bărbat, nici femeie să nu mai facă nimic pentru dăruit la locaşul sfânt. Şi a încetat poporul de a mai aduce.</span>
<span class="v-num v-7">7&nbsp;</span><span class="v EX36_7" data-id="EX36_7">Căci material adunat era destul pentru toate lucrurile ce trebuiau făcute, ba mai şi prisosea.</span>
<span class="v-num v-8">8&nbsp;</span><span class="v EX36_8" data-id="EX36_8">Atunci toţi cei cu minte iscusită, care se îndeletniceau cu facerea locaşului sfânt, au făcut pentru cort zece covoare de în răsucit şi de mătase violetă, stacojie şi vişinie; şi în ţesătura lor au făcut chipuri de heruvimi, alese cu iscusinţă.</span>
<span class="v-num v-9">9&nbsp;</span><span class="v EX36_9" data-id="EX36_9">Lungimea unui covor era de douăzeci şi opt de coţi şi lăţimea unui covor era de patru coţi. Toate covoarele aveau aceeaşi măsură.</span>
<span class="v-num v-10">10&nbsp;</span><span class="v EX36_10" data-id="EX36_10">Cinci covoare au fost prinse unul de altul şi celelalte cinci iar au fost prinse unul de altul; şi aşa s-au făcut două jumătăţi de acoperiş.</span>
<span class="v-num v-11">11&nbsp;</span><span class="v EX36_11" data-id="EX36_11">Apoi au făcut cheotori de mătase violetă pe marginea covorului din marginea jumătăţii întâi de acoperiş, unde trebuia unită cu jumătatea a doua; de asemenea au făcut şi pe marginea jumătăţii a doua, unde aceasta trebuia unită cu cea dintâi;</span>
<span class="v-num v-12">12&nbsp;</span><span class="v EX36_12" data-id="EX36_12">Cincizeci de cheotori au făcut la o jumătate de acoperământ şi cincizeci de cheotori au făcut la cealaltă şi cheotorile acestea erau unele în dreptul altora.</span>
<span class="v-num v-13">13&nbsp;</span><span class="v EX36_13" data-id="EX36_13">După aceea au făcut cincizeci de copci de aur şi cu copcile acestea au unit cele două jumătăţi de acoperiş una cu alta şi s-a făcut un acoperiş întreg al cortului.</span>
<span class="v-num v-14">14&nbsp;</span><span class="v EX36_14" data-id="EX36_14">Apoi au făcut covoare de păr de capră pentru acoperit cortul peste cele de mai sus. Unsprezece covoare de acestea au făcut.</span>
<span class="v-num v-15">15&nbsp;</span><span class="v EX36_15" data-id="EX36_15">Lungimea unui covor era de treizeci de coti, iar lăţimea de patru coti; şi cele unsprezece covoare aveau toate aceeaşi măsură.</span>
<span class="v-num v-16">16&nbsp;</span><span class="v EX36_16" data-id="EX36_16">Şi au unit cinci covoare la un loc şi pe celelalte şase covoare iar le-au unit la un loc.</span>
<span class="v-num v-17">17&nbsp;</span><span class="v EX36_17" data-id="EX36_17">Apoi au făcut cincizeci de cheotori pe marginea covorului celui din marginea unei jumătăţi, unde aceasta trebuia să se unească cu cealaltă jumătate, iar cincizeci de cheotori le-au făcut pe marginea covorului din marginea celeilalte jumătăţi, care trebuia să se unească cu cea dintâi.</span>
<span class="v-num v-18">18&nbsp;</span><span class="v EX36_18" data-id="EX36_18">Şi au făcut cincizeci de copci de aramă ca să unească covoarele spre a se face un singur acoperiş de cort.</span>
<span class="v-num v-19">19&nbsp;</span><span class="v EX36_19" data-id="EX36_19">Apoi au mai făcut pentru cort un acoperiş de piei de berbec vopsite în roşu şi un acoperiş, pe deasupra, de piei vinete.</span>
<span class="v-num v-20">20&nbsp;</span><span class="v EX36_20" data-id="EX36_20">După aceea au făcut pentru cort scânduri din lemn de salcâm de pus în picioare.</span>
<span class="v-num v-21">21&nbsp;</span><span class="v EX36_21" data-id="EX36_21">Fiecare scândură era lungă de zece coţi şi lată de un cot şi jumătate.</span>
<span class="v-num v-22">22&nbsp;</span><span class="v EX36_22" data-id="EX36_22">Fiecare scândură avea două cepuri, aşezate unul în dreptul celuilalt.</span>
<span class="v-num v-23">23&nbsp;</span><span class="v EX36_23" data-id="EX36_23">Aşa au făcut toate scândurile cortului şi anume: douăzeci de scânduri pentru latura de miazăzi;</span>
<span class="v-num v-24">24&nbsp;</span><span class="v EX36_24" data-id="EX36_24">Şi sub aceste douăzeci de scânduri au făcut patruzeci de postamente de argint, câte două postamente la fiecare scândură, pentru cele două cepuri ale ei.</span>
<span class="v-num v-25">25&nbsp;</span><span class="v EX36_25" data-id="EX36_25">Pentru latura a doua, dinspre miazănoapte, au făcut alte douăzeci de scânduri</span>
<span class="v-num v-26">26&nbsp;</span><span class="v EX36_26" data-id="EX36_26">Şi patruzeci de postamente de argint, câte două postamente de fiecare scândură, pentru cele două cepuri ale ei;</span>
<span class="v-num v-27">27&nbsp;</span><span class="v EX36_27" data-id="EX36_27">Iar pentru partea dindărăt a cortului, dinspre asfinţit, au făcut şase scânduri.</span>
<span class="v-num v-28">28&nbsp;</span><span class="v EX36_28" data-id="EX36_28">Au mai făcut două scânduri pentru unghiurile de la fundul cortului.</span>
<span class="v-num v-29">29&nbsp;</span><span class="v EX36_29" data-id="EX36_29">Acestea erau prinse jos şi sus prin câte un inel.</span>
<span class="v-num v-30">30&nbsp;</span><span class="v EX36_30" data-id="EX36_30">şi aşa, cu cele două scânduri de la cele două colţuri erau la partea dindărăt a cortului opt scânduri, iar postamente de argint şaisprezece, câte două postamente sub fiecare scândură.</span>
<span class="v-num v-31">31&nbsp;</span><span class="v EX36_31" data-id="EX36_31">Apoi au făcut cinci pârghii din lemn de salcâm pentru scândurile de pe o latură a cortului,</span>
<span class="v-num v-32">32&nbsp;</span><span class="v EX36_32" data-id="EX36_32">Şi cinci pârghii pentru scândurile de pe cealaltă latură;</span>
<span class="v-num v-33">33&nbsp;</span><span class="v EX36_33" data-id="EX36_33">Iar pârghia din mijloc au făcut-o aşa, ca să treacă prin scânduri, de la un capăt la celălalt al peretelui.</span>
<span class="v-num v-34">34&nbsp;</span><span class="v EX36_34" data-id="EX36_34">Scândurile le-au îmbrăcat cu aur; inelele, prin care se vârau pârghiile, le-au făcut de aur şi tot cu aur au îmbrăcat şi pârghiile.</span>
<span class="v-num v-35">35&nbsp;</span><span class="v EX36_35" data-id="EX36_35">După aceea au făcut o perdea de mătase violetă, stacojie şi vişinie şi de în răsucit şi pe ea au făcut chipuri de heruvimi cu iscusinţă alese, ca să o pună între sfânta şi Sfânta Sfintelor.</span>
<span class="v-num v-36">36&nbsp;</span><span class="v EX36_36" data-id="EX36_36">Pentru ea au făcut patru stâlpi, din lemn de salcâm, i-au îmbrăcat cu aur, le-au făcut cârlige de aur şi sub ei au turnat patru postamente de argint.</span>
<span class="v-num v-37">37&nbsp;</span><span class="v EX36_37" data-id="EX36_37">Apoi la uşa cortului au făcut o perdea de mătase violetă, stacojie şi vişinie şi de în răsucit, cu alesături.</span>
<span class="v-num v-38">38&nbsp;</span><span class="v EX36_38" data-id="EX36_38">Pentru ea au făcut cinci stâlpi cu cârligele lor şi i-au îmbrăcat cu aur, turnând pentru ei cinci postamente de aramă.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EX35.html">&lt;</a>
<a class="home" href="index.html">=</a>
<a class="next" href="EX37.html">&gt;</a>
</div></div>
</body>
</html>