<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>LUCA 1 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="LK.html">Biblia Ortodoxă Română Sinodală (2006)</a><a class="location" href="LK.html">LUCA 1</a><a class="prev" href="MK16.html">&lt;</a>
<a class="home" href="index.html">=</a>
<a class="next" href="LK2.html">&gt;</a>
</div></div>
<div class="section chapter LK LK1 ron_bor ron " dir="ltr" lang="ro" data-id="LK1" data-nextid="LK2" data-previd="MK16">
<div class="mt">SFÂNTA EVANGHELIE DUPĂ LUCA</div>
<div class="c">1</div>
<div class="p">
<span class="v-num v-1">1&nbsp;</span><span class="v LK1_1" data-id="LK1_1">Deoarece mulţi s-au încercat să alcătuiască o istorisire despre faptele deplin adeverite între noi,</span>
<span class="v-num v-2">2&nbsp;</span><span class="v LK1_2" data-id="LK1_2">Aşa cum ni le-au lăsat cei ce le-au văzut de la început şi au fost slujitori ai Cuvântului,</span>
<span class="v-num v-3">3&nbsp;</span><span class="v LK1_3" data-id="LK1_3">Am găsit şi eu cu cale, preaputernice Teofile, după ce am urmărit toate cu de-amănuntul de la început, să ţi le scriu pe rând,</span>
<span class="v-num v-4">4&nbsp;</span><span class="v LK1_4" data-id="LK1_4">Ca să te încredinţezi despre temenicia învăţăturii pe care ai primit-o.</span>
<span class="v-num v-5">5&nbsp;</span><span class="v LK1_5" data-id="LK1_5">Era în zilele lui Irod, regele Iudeii, un preot cu numele Zaharia din ceata preoţească a lui Abia, iar femeia lui era din fiicele lui Aaron şi se numea Elisabeta.</span>
<span class="v-num v-6">6&nbsp;</span><span class="v LK1_6" data-id="LK1_6">Şi erau amândoi drepţi înaintea lui Dumnezeu, umblând fără prihană în toate poruncile şi rânduielile Domnului.</span>
<span class="v-num v-7">7&nbsp;</span><span class="v LK1_7" data-id="LK1_7">Dar nu aveau nici un copil, deoarece Elisabeta era stearpă şi amândoi erau înaintaţi în zilele lor.</span>
<span class="v-num v-8">8&nbsp;</span><span class="v LK1_8" data-id="LK1_8">Şi pe când Zaharia slujea înaintea lui Dumnezeu, în rândul săptămânii sale,</span>
<span class="v-num v-9">9&nbsp;</span><span class="v LK1_9" data-id="LK1_9">A ieşit la sorţi, după obiceiul preoţiei, să tămâieze intrând în templul Domnului.</span>
<span class="v-num v-10">10&nbsp;</span><span class="v LK1_10" data-id="LK1_10">Iar toată mulţimea poporului, în ceasul tămâierii, era afară şi se ruga.</span>
<span class="v-num v-11">11&nbsp;</span><span class="v LK1_11" data-id="LK1_11">Şi i s-a arătat îngerul Domnului, stând de-a dreapta altarului tămâierii.</span>
<span class="v-num v-12">12&nbsp;</span><span class="v LK1_12" data-id="LK1_12">Şi văzându-l, Zaharia s-a tulburat şi frică a căzut peste el.</span>
<span class="v-num v-13">13&nbsp;</span><span class="v LK1_13" data-id="LK1_13">Iar îngerul a zis către el: Nu te teme, Zaharia, pentru că rugăciunea ta a fost ascultată şi Elisabeta, femeia ta, îţi va naşte un fiu şi-l vei numi Ioan.</span>
<span class="v-num v-14">14&nbsp;</span><span class="v LK1_14" data-id="LK1_14">Şi bucurie şi veselie vei avea şi, de naşterea lui, mulţi se vor bucura.</span>
<span class="v-num v-15">15&nbsp;</span><span class="v LK1_15" data-id="LK1_15">Căci va fi mare înaintea Domnului; nu va bea vin, nici altă băutură ameţitoare şi încă din pântecele mamei sale se va umple de Duhul Sfânt.</span>
<span class="v-num v-16">16&nbsp;</span><span class="v LK1_16" data-id="LK1_16">Şi pe mulţi din fiii lui Israel îi va întoarce la Domnul Dumnezeul lor.</span>
<span class="v-num v-17">17&nbsp;</span><span class="v LK1_17" data-id="LK1_17">Şi va merge înaintea Lui cu duhul şi puterea lui Ilie, ca să întoarcă inimile părinţilor spre copii şi pe cei neascultători la înţelepciunea drepţilor, ca să gătească Domnului un popor pregătit.</span>
<span class="v-num v-18">18&nbsp;</span><span class="v LK1_18" data-id="LK1_18">Şi a zis Zaharia către înger: După ce voi cunoaşte aceasta? Căci eu sunt bătrân şi femeia mea înaintată în zilele ei.</span>
<span class="v-num v-19">19&nbsp;</span><span class="v LK1_19" data-id="LK1_19">Şi îngerul, răspunzând, i-a zis: Eu sunt Gavriil, cel ce stă înaintea lui Dumnezeu. Şi am fost trimis să grăiesc către tine şi să-ţi binevestesc acestea.</span>
<span class="v-num v-20">20&nbsp;</span><span class="v LK1_20" data-id="LK1_20">Şi iată vei fi mut şi nu vei putea să vorbeşti până în ziua când vor fi acestea, pentru că n-ai crezut în cuvintele mele, care se vor împlini la timpul lor.</span>
<span class="v-num v-21">21&nbsp;</span><span class="v LK1_21" data-id="LK1_21">Şi poporul aştepta pe Zaharia şi se mira că întârzie în templu.</span>
<span class="v-num v-22">22&nbsp;</span><span class="v LK1_22" data-id="LK1_22">Şi ieşind, nu putea să vorbească. Şi ei au înţeles că a văzut vedenie în templu; şi el le făcea semne şi a rămas mut.</span>
<span class="v-num v-23">23&nbsp;</span><span class="v LK1_23" data-id="LK1_23">Şi când s-au împlinit zilele slujirii lui la templu, s-a dus la casa sa.</span>
<span class="v-num v-24">24&nbsp;</span><span class="v LK1_24" data-id="LK1_24">Iar după aceste zile, Elisabeta, femeia lui, a zămislit şi cinci luni s-a tăinuit pe sine, zicând:</span>
<span class="v-num v-25">25&nbsp;</span><span class="v LK1_25" data-id="LK1_25">Că aşa mi-a făcut mie Domnul în zilele în care a socotit să ridice dintre oameni ocara mea.</span>
<span class="v-num v-26">26&nbsp;</span><span class="v LK1_26" data-id="LK1_26">Iar în a şasea lună a fost trimis îngerul Gavriil de la Dumnezeu, într-o cetate din Galileea, al cărei nume era Nazaret,</span>
<span class="v-num v-27">27&nbsp;</span><span class="v LK1_27" data-id="LK1_27">Către o fecioară logodită cu un bărbat care se chema Iosif, din casa lui David; iar numele fecioarei era Maria.</span>
<span class="v-num v-28">28&nbsp;</span><span class="v LK1_28" data-id="LK1_28">Şi intrând îngerul la ea, a zis: Bucură-te, ceea ce eşti plină de har, Domnul este cu tine. Binecuvântată eşti tu între femei.</span>
<span class="v-num v-29">29&nbsp;</span><span class="v LK1_29" data-id="LK1_29">Iar ea, văzându-l, s-a tulburat de cuvântul lui şi cugeta în sine: Ce fel de închinăciune poate să fie aceasta?</span>
<span class="v-num v-30">30&nbsp;</span><span class="v LK1_30" data-id="LK1_30">Şi îngerul i-a zis: Nu te teme, Marie, căci ai aflat har la Dumnezeu.</span>
<span class="v-num v-31">31&nbsp;</span><span class="v LK1_31" data-id="LK1_31">Şi iată vei lua în pântece şi vei naşte fiu şi vei chema numele lui Iisus.</span>
<span class="v-num v-32">32&nbsp;</span><span class="v LK1_32" data-id="LK1_32">Acesta va fi mare şi Fiul Celui Preaînalt se va chema şi Domnul Dumnezeu Îi va da Lui tronul lui David, părintele Său.</span>
<span class="v-num v-33">33&nbsp;</span><span class="v LK1_33" data-id="LK1_33">Şi va împărăţi peste casa lui Iacov în veci şi împărăţia Lui nu va avea sfârşit.</span>
<span class="v-num v-34">34&nbsp;</span><span class="v LK1_34" data-id="LK1_34">Şi a zis Maria către înger: Cum va fi aceasta, de vreme ce eu nu ştiu de bărbat?</span>
<span class="v-num v-35">35&nbsp;</span><span class="v LK1_35" data-id="LK1_35">Şi răspunzând, îngerul i-a zis: Duhul Sfânt Se va pogorî peste tine şi puterea Celui Preaînalt te va umbri; pentru aceea şi Sfântul care Se va naşte din tine, Fiul lui Dumnezeu se va chema.</span>
<span class="v-num v-36">36&nbsp;</span><span class="v LK1_36" data-id="LK1_36">Şi iată Elisabeta, rudenia ta, a zămislit şi ea fiu la bătrâneţea ei şi aceasta este a şasea lună pentru ea, cea numită stearpă.</span>
<span class="v-num v-37">37&nbsp;</span><span class="v LK1_37" data-id="LK1_37">Că la Dumnezeu nimic nu este cu neputinţă.</span>
<span class="v-num v-38">38&nbsp;</span><span class="v LK1_38" data-id="LK1_38">Şi a zis Maria: Iată roaba Domnului. Fie mie după cuvântul tău! Şi îngerul a plecat de la ea.</span>
<span class="v-num v-39">39&nbsp;</span><span class="v LK1_39" data-id="LK1_39">Şi în acele zile, sculându-se Maria, s-a dus în grabă în ţinutul muntos, într-o cetate a seminţiei lui Iuda.</span>
<span class="v-num v-40">40&nbsp;</span><span class="v LK1_40" data-id="LK1_40">Şi a intrat în casa lui Zaharia şi a salutat pe Elisabeta.</span>
<span class="v-num v-41">41&nbsp;</span><span class="v LK1_41" data-id="LK1_41">Iar când a auzit Elisabeta salutarea Mariei, pruncul a săltat în pântecele ei şi Elisabeta s-a umplut de Duh Sfânt,</span>
<span class="v-num v-42">42&nbsp;</span><span class="v LK1_42" data-id="LK1_42">Şi cu glas mare a strigat şi a zis: Binecuvântată eşti tu între femei şi binecuvântat este rodul pântecelui tău.</span>
<span class="v-num v-43">43&nbsp;</span><span class="v LK1_43" data-id="LK1_43">Şi de unde mie aceasta, ca să vină la mine Maica Domnului meu?</span>
<span class="v-num v-44">44&nbsp;</span><span class="v LK1_44" data-id="LK1_44">Că iată, cum veni la urechile mele glasul salutării tale, pruncul a săltat de bucurie în pântecele meu.</span>
<span class="v-num v-45">45&nbsp;</span><span class="v LK1_45" data-id="LK1_45">Şi fericită este aceea care a crezut că se vor împlini cele spuse ei de la Domnul.</span>
<span class="v-num v-46">46&nbsp;</span><span class="v LK1_46" data-id="LK1_46">Şi a zis Maria: Măreşte sufletul meu pe Domnul.</span>
<span class="v-num v-47">47&nbsp;</span><span class="v LK1_47" data-id="LK1_47">Şi s-a bucurat duhul meu de Dumnezeu, Mântuitorul meu,</span>
<span class="v-num v-48">48&nbsp;</span><span class="v LK1_48" data-id="LK1_48">Că a căutat spre smerenia roabei Sale. Că, iată, de acum mă vor ferici toate neamurile.</span>
<span class="v-num v-49">49&nbsp;</span><span class="v LK1_49" data-id="LK1_49">Că mi-a făcut mie mărire Cel Puternic şi sfânt este numele Lui.</span>
<span class="v-num v-50">50&nbsp;</span><span class="v LK1_50" data-id="LK1_50">Şi mila Lui în neam şi în neam spre cei ce se tem de El.</span>
<span class="v-num v-51">51&nbsp;</span><span class="v LK1_51" data-id="LK1_51">Făcut-a tărie cu braţul Său, risipit-a pe cei mândri în cugetul inimii lor.</span>
<span class="v-num v-52">52&nbsp;</span><span class="v LK1_52" data-id="LK1_52">Coborât-a pe cei puternici de pe tronuri şi a înălţat pe cei smeriţi,</span>
<span class="v-num v-53">53&nbsp;</span><span class="v LK1_53" data-id="LK1_53">Pe cei flămânzi i-a umplut de bunătăţi şi pe cei bogaţi i-a scos afară deşerţi.</span>
<span class="v-num v-54">54&nbsp;</span><span class="v LK1_54" data-id="LK1_54">A sprijinit pe Israel, slujitorul Său, ca să-Şi aducă aminte de mila Sa,</span>
<span class="v-num v-55">55&nbsp;</span><span class="v LK1_55" data-id="LK1_55">Precum a grăit către părinţii noştri, lui Avraam şi seminţiei lui, în veac.</span>
<span class="v-num v-56">56&nbsp;</span><span class="v LK1_56" data-id="LK1_56">Şi a rămas Maria împreună cu ea ca la trei luni; şi s-a înapoiat la casa sa.</span>
<span class="v-num v-57">57&nbsp;</span><span class="v LK1_57" data-id="LK1_57">Şi după ce s-a împlinit vremea să nască, Elisabeta a născut un fiu.</span>
<span class="v-num v-58">58&nbsp;</span><span class="v LK1_58" data-id="LK1_58">Şi au auzit vecinii şi rudele ei că Domnul a mărit mila Sa faţă de ea şi se bucurau împreună cu ea.</span>
<span class="v-num v-59">59&nbsp;</span><span class="v LK1_59" data-id="LK1_59">Iar când a fost în ziua a opta, au venit să taie împrejur pruncul şi-l numeau Zaharia, după numele tatălui său.</span>
<span class="v-num v-60">60&nbsp;</span><span class="v LK1_60" data-id="LK1_60">Şi răspunzând, mama lui a zis: Nu! Ci se va chema Ioan.</span>
<span class="v-num v-61">61&nbsp;</span><span class="v LK1_61" data-id="LK1_61">Şi au zis către ea: Nimeni din rudenia ta nu se cheamă cu numele acesta.</span>
<span class="v-num v-62">62&nbsp;</span><span class="v LK1_62" data-id="LK1_62">Şi au făcut semn tatălui său cum ar vrea el să fie numit.</span>
<span class="v-num v-63">63&nbsp;</span><span class="v LK1_63" data-id="LK1_63">Şi cerând o tăbliţă, el a scris, zicând: Ioan este numele lui. Şi toţi s-au mirat.</span>
<span class="v-num v-64">64&nbsp;</span><span class="v LK1_64" data-id="LK1_64">Şi îndată i s-a deschis gura şi limba şi vorbea, binecuvântând pe Dumnezeu.</span>
<span class="v-num v-65">65&nbsp;</span><span class="v LK1_65" data-id="LK1_65">Şi frica i-a cuprins pe toţi care locuiau împrejurul lor; şi în tot ţinutul muntos al Iudeii s-au vestit toate aceste cuvinte.</span>
<span class="v-num v-66">66&nbsp;</span><span class="v LK1_66" data-id="LK1_66">Şi toţi care le auzeau le puneau la inimă, zicând: Ce va fi, oare, acest copil? Căci mâna Domnului era cu el.</span>
<span class="v-num v-67">67&nbsp;</span><span class="v LK1_67" data-id="LK1_67">Şi Zaharia, tatăl lui, s-a umplut de Duh Sfânt şi a proorocit, zicând:</span>
<span class="v-num v-68">68&nbsp;</span><span class="v LK1_68" data-id="LK1_68">Binecuvântat este Domnul Dumnezeul lui Israel, că a cercetat şi a făcut răscumpărare poporului Său;</span>
<span class="v-num v-69">69&nbsp;</span><span class="v LK1_69" data-id="LK1_69">Şi ne-a ridicat putere de mântuire în casa lui David, slujitorul Său,</span>
<span class="v-num v-70">70&nbsp;</span><span class="v LK1_70" data-id="LK1_70">Precum a grăit prin gura sfinţilor Săi prooroci din veac;</span>
<span class="v-num v-71">71&nbsp;</span><span class="v LK1_71" data-id="LK1_71">Mântuire de vrăjmaşii noştri şi din mâna tuturor celor ce ne urăsc pe noi.</span>
<span class="v-num v-72">72&nbsp;</span><span class="v LK1_72" data-id="LK1_72">Şi să facă milă cu părinţii noştri, ca ei să-şi aducă aminte de legământul Său cel sfânt;</span>
<span class="v-num v-73">73&nbsp;</span><span class="v LK1_73" data-id="LK1_73">De jurământul cu care S-a jurat către Avraam, părintele nostru,</span>
<span class="v-num v-74">74&nbsp;</span><span class="v LK1_74" data-id="LK1_74">Ca, fiind izbăviţi din mâna vrăjmaşilor, să ne dea nouă fără frică,</span>
<span class="v-num v-75">75&nbsp;</span><span class="v LK1_75" data-id="LK1_75">Să-I slujim în sfinţenie şi în dreptate, înaintea feţei Sale, în toate zilele vieţii noastre.</span>
<span class="v-num v-76">76&nbsp;</span><span class="v LK1_76" data-id="LK1_76">Iar tu, pruncule, prooroc al Celui Preaînalt te vei chema, că vei merge înaintea feţei Domnului, ca să găteşti căile Lui,</span>
<span class="v-num v-77">77&nbsp;</span><span class="v LK1_77" data-id="LK1_77">Să dai poporului Său cunoştinţa mântuirii întru iertarea păcatelor lor,</span>
<span class="v-num v-78">78&nbsp;</span><span class="v LK1_78" data-id="LK1_78">Prin milostivirea milei Dumnezeului nostru, cu care ne-a cercetat pe noi Răsăritul cel de Sus,</span>
<span class="v-num v-79">79&nbsp;</span><span class="v LK1_79" data-id="LK1_79">Ca să lumineze pe cei care şed în întuneric şi în umbra morţii şi să îndrepte picioarele noastre pe calea păcii.</span>
<span class="v-num v-80">80&nbsp;</span><span class="v LK1_80" data-id="LK1_80">Iar copilul creştea şi se întărea cu duhul. Şi a fost în pustie până în ziua arătării lui către Israel.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="MK16.html">&lt;</a>
<a class="home" href="index.html">=</a>
<a class="next" href="LK2.html">&gt;</a>
</div></div>
</body>
</html>