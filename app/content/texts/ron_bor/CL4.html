<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>COLOSENI 4 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="CL.html">Biblia Ortodoxă Română Sinodală (2006)</a><a class="location" href="CL.html">COLOSENI 4</a><a class="prev" href="CL3.html">&lt;</a>
<a class="home" href="index.html">=</a>
<a class="next" href="H11.html">&gt;</a>
</div></div>
<div class="section chapter CL CL4 ron_bor ron " dir="ltr" lang="ro" data-id="CL4" data-nextid="H11" data-previd="CL3">
<div class="c">4</div>
<div class="p">
<span class="v-num v-1">1&nbsp;</span><span class="v CL4_1" data-id="CL4_1">Stăpânilor, daţi slugilor voastre ce este drept şi potrivit, ştiind că şi voi aveţi Stăpân în ceruri.</span>
<span class="v-num v-2">2&nbsp;</span><span class="v CL4_2" data-id="CL4_2">Stăruiţi în rugăciune, priveghind în ea cu mulţumire,</span>
<span class="v-num v-3">3&nbsp;</span><span class="v CL4_3" data-id="CL4_3">Rugându-vă totodată şi pentru noi, ca Dumnezeu să ne deschidă uşa cuvântului, spre a vesti taina lui Hristos, pentru care mă şi găsesc în lanţuri,</span>
<span class="v-num v-4">4&nbsp;</span><span class="v CL4_4" data-id="CL4_4">Ca să o arăt aşa cum se cuvine să grăiesc.</span>
<span class="v-num v-5">5&nbsp;</span><span class="v CL4_5" data-id="CL4_5">Umblaţi cu înţelepciune faţă de cei ce sunt afară (de Biserică), preţuind vremea.</span>
<span class="v-num v-6">6&nbsp;</span><span class="v CL4_6" data-id="CL4_6">Vorba voastră să fie totdeauna plăcută, dreasă cu sare, ca să ştiţi cum trebuie să răspundeţi fiecăruia.</span>
<span class="v-num v-7">7&nbsp;</span><span class="v CL4_7" data-id="CL4_7">Toate câte mă privesc pe mine le va face cunoscute Tihic, iubitul frate, credincios slujitor şi împreună-rob cu mine în Domnul.</span>
<span class="v-num v-8">8&nbsp;</span><span class="v CL4_8" data-id="CL4_8">L-am trimis pe el la voi tocmai pentru aceasta, ca să ştiţi cum ne aflăm şi ca să mângâie inimile voastre,</span>
<span class="v-num v-9">9&nbsp;</span><span class="v CL4_9" data-id="CL4_9">Împreună cu Onisim, credinciosul şi iubitul frate, care este dintre voi; ei vă vor aduce la cunoştinţă toate cele de aici.</span>
<span class="v-num v-10">10&nbsp;</span><span class="v CL4_10" data-id="CL4_10">Vă îmbrăţişează Aristarh, cel întemniţat împreună cu mine, şi Marcu, vărul lui Barnaba - în privinţa căruia aţi primit porunci; de va veni la voi primiţi-l -,</span>
<span class="v-num v-11">11&nbsp;</span><span class="v CL4_11" data-id="CL4_11">Asemenea şi Iisus, cel ce se numeşte Iustus, care sunt din tăierea împrejur; numai aceştia au lucrat împreună cu mine pentru împărăţia lui Dumnezeu. Ei au fost cei ce mi-au adus mângâiere.</span>
<span class="v-num v-12">12&nbsp;</span><span class="v CL4_12" data-id="CL4_12">Vă îmbrăţişează Epafras, care este dintre voi, rob al lui Iisus Hristos, pururea luptând pentru voi în rugăciunile sale, ca să staţi desăvârşiţi şi plini de tot ce este voinţa lui Dumnezeu.</span>
<span class="v-num v-13">13&nbsp;</span><span class="v CL4_13" data-id="CL4_13">Căci martor îi sunt că are multă râvnă pentru voi şi pentru cei din Laodiceea şi din Ierapole.</span>
<span class="v-num v-14">14&nbsp;</span><span class="v CL4_14" data-id="CL4_14">Vă îmbrăţişează Luca, doctorul cel iubit, şi Dima.</span>
<span class="v-num v-15">15&nbsp;</span><span class="v CL4_15" data-id="CL4_15">Îmbrăţişaţi pe fraţii din Laodiceea şi pe Nimfas şi pe Biserica din casa lui.</span>
<span class="v-num v-16">16&nbsp;</span><span class="v CL4_16" data-id="CL4_16">Şi după ce scrisoarea aceasta se va citi de către voi, faceţi să se citească şi în Biserica laodiceenilor, iar pe cea din Laodiceea să o citiţi şi voi.</span>
<span class="v-num v-17">17&nbsp;</span><span class="v CL4_17" data-id="CL4_17">Şi spuneţi lui Arhip: Vezi de slujba pe care ai primit-o întru Domnul, ca să o îndeplineşti.</span>
<span class="v-num v-18">18&nbsp;</span><span class="v CL4_18" data-id="CL4_18">Salutarea cu mâna mea, a lui Pavel. Aduceţi-vă aminte de lanţurile mele. Harul fie cu voi! Amin.</span>
</div>
</div>
<div class="footnotes">

</div>

<div class="footer"><div class="nav">
<a class="prev" href="CL3.html">&lt;</a>
<a class="home" href="index.html">=</a>
<a class="next" href="H11.html">&gt;</a>
</div></div>
</body>
</html>