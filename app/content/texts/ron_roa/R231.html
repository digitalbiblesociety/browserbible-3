<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A DOUA PARALIPOMENA 31 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="R2.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="R2.html">CARTEA A DOUA PARALIPOMENA 31</a><a class="prev" href="R230.html">&lt;</a>
<a class="home" href="index.html">=</a>
<a class="next" href="R232.html">&gt;</a>
</div></div>
<div class="section chapter R2 R231 ron_roa ron " dir="ltr" lang="ron" data-id="R231" data-nextid="R232" data-previd="R230">
<div class="c">31</div>
<div class="p">
<span class="v-num v-1">1&nbsp;</span><span class="v R231_1" data-id="R231_1">Şi după ce toate acestea au luat sfârşit, a ieşit tot Israelul - cei ce se aflau în cetăţile lui Iuda - şi au sfărâmat stâlpii şi au tăiat tufişurile şi au doborât înălţimile şi capiştile din toată Iudeea şi din Veniamin şi din Efraim şi din Manase, până ce au terminat cu ele. Apoi întregul Israel s'a întors, fiecare la moşia lui şi în cetatea lui.</span>
<span class="v-num v-2">2&nbsp;</span><span class="v R231_2" data-id="R231_2">Iar Iezechia a rânduit cetele zilnice ale preoţilor şi ale leviţilor, rânduielile fiecăruia după slujba lui de preot sau levit, pentru arderea-de-tot şi pentru jertfa de mântuire şi pentru a aduce laude şi a mărturisi şi a sluji la porţile de la curtea templului Domnului,</span>
<span class="v-num v-3">3&nbsp;</span><span class="v R231_3" data-id="R231_3">precum şi partea regelui, din averea lui, la arderea-de-tot de dimineaţa şi de seara şi la arderile-de-tot pentru ziua odihnei şi pentru lunile noi şi pentru sărbători, aşa cum s'a scris în legea Domnului.</span>
<span class="v-num v-4">4&nbsp;</span><span class="v R231_4" data-id="R231_4">Şi a zis către popor - către cei ce locuiau în Ierusalim - să le dea preoţilor şi leviţilor partea ce li se cuvine, pentru ca ei să se întremeze în slujirea templului Domnului.</span>
<span class="v-num v-5">5&nbsp;</span><span class="v R231_5" data-id="R231_5">Şi după ce el a dat porunca, fiii lui Israel au adus din belşug pârgă de grâu şi de vin şi de untdelemn şi de miere şi din fiece roadă a ţarinii;</span>
<span class="v-num v-6">6&nbsp;</span><span class="v R231_6" data-id="R231_6">fiii lui Israel şi ai lui Iuda au adus zeciuieli din belşug, iar cei ce locuiau în cetăţile lui Iuda au adus şi ei zeciuială din viţei şi din oi şi din capre, afierosindu-le Domnului, Dumnezeului lor; le-au adus şi le-au pus grămezi-grămezi.</span>
<span class="v-num v-7">7&nbsp;</span><span class="v R231_7" data-id="R231_7">Grămezile au început a se face în luna a treia şi le-au isprăvit în luna a şaptea.</span>
<span class="v-num v-8">8&nbsp;</span><span class="v R231_8" data-id="R231_8">Atunci a venit Iezechia cu dregătorii săi şi au văzut grămezile şi au binecuvântat pe Domnul şi poporul lui Israel.</span>
<span class="v-num v-9">9&nbsp;</span><span class="v R231_9" data-id="R231_9">Iezechia i-a întrebat pe preoţi şi pe leviţi asupra grămezilor.</span>
<span class="v-num v-10">10&nbsp;</span><span class="v R231_10" data-id="R231_10">Şi a răspuns preotul Azaria, mai-marele neamului lui Ţadoc, şi a zis: "De când s'a început a se aduce prinoase în templul Domnului, noi am mâncat şi am băut şi a mai şi rămas din belşug; căci Domnul Şi-a binecuvântat poporul: iată, aceasta este ceea ce prisoseşte".</span>
<span class="v-num v-11">11&nbsp;</span><span class="v R231_11" data-id="R231_11">Şi a zis Iezechia: "Să se pregătească în templul Domnului cămări!" Şi le-au pregătit;</span>
<span class="v-num v-12">12&nbsp;</span><span class="v R231_12" data-id="R231_12">şi au pus în ele, fără nici o sminteală, pârga şi zeciuielile; iar Conania levitul era ispravnic peste ele, precum şi fratele său Şimei, ca al doilea.</span>
<span class="v-num v-13">13&nbsp;</span><span class="v R231_13" data-id="R231_13">Din porunca regelui Iezechia şi a lui Azaria, căpetenia templului Domnului, Conania şi fratele său Şimei i-au numit supraveghetori pe Iehiel, Azazia, Nahat, Asael, Ierimot, Iozabad, Eliel, Ismachia, Mahat şi Benaia.</span>
<span class="v-num v-14">14&nbsp;</span><span class="v R231_14" data-id="R231_14">Iar Core, fiul levitului Imna, portarul din partea de răsărit, era supraveghetor al prinoaselor, ca să împartă pârga şi lucrurile cele mai sfinte.</span>
<span class="v-num v-15">15&nbsp;</span><span class="v R231_15" data-id="R231_15">Sub mâna lui se aflau Eden, Miniamin, Iosua, Şemaia, Amaria şi Şecania, preoţi meniţi să împartă cu credincioşie părţile ce li se cuveneau fraţilor lor din cetăţi, atât celui mare, cât şi celui mic,</span>
<span class="v-num v-16">16&nbsp;</span><span class="v R231_16" data-id="R231_16">în afara celor de parte bărbătească de la trei ani în sus: fiecăruia din cei ce intră în templul Domnului, potrivit cu slujba lui zilnică, cu rangul şi cu rândul lui de fiecare zi.</span>
<span class="v-num v-17">17&nbsp;</span><span class="v R231_17" data-id="R231_17">Aceasta este împărţeala preoţilor, după familiile lor: leviţii, întru rânduielile lor, de la douăzeci de ani în sus, fiecare în rândul lui,</span>
<span class="v-num v-18">18&nbsp;</span><span class="v R231_18" data-id="R231_18">ţinându-se seamă, la fiecare neam, de fiii şi fiicele lor, de toţi la un loc; fiindcă ei cu credincioşie făceau curăţenia sfântului locaş.</span>
<span class="v-num v-19">19&nbsp;</span><span class="v R231_19" data-id="R231_19">Iar pentru fiii lui Aaron care săvârşeau slujba preoţiei şi care locuiau în cetăţi au fost puşi bărbaţi anume rânduiţi să-i dea porţie fiecărui ins de parte bărbătească dintre preoţi şi fiecăruia dintre leviţii avuţi în vedere.</span>
<span class="v-num v-20">20&nbsp;</span><span class="v R231_20" data-id="R231_20">Aşa a făcut Iezechia în întregul Iuda: a făcut ceea ce era drept şi bun în ochii Domnului, Dumnezeului său.</span>
<span class="v-num v-21">21&nbsp;</span><span class="v R231_21" data-id="R231_21">În fiece lucru pe care el l-a început în slujba templului Domnului, precum şi în lege şi în porunci, el a căutat spre Dumnezeul său din tot sufletul său; şi a făcut şi a sporit.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="R230.html">&lt;</a>
<a class="home" href="index.html">=</a>
<a class="next" href="R232.html">&gt;</a>
</div></div>
</body>
</html>