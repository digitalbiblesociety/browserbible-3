<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>LEVITICUL A TREIA CARTE A LUI MOISE 9 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="LV.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="LV.html">LEVITICUL A TREIA CARTE A LUI MOISE 9</a><a class="prev" href="LV8.html">&lt;</a>
<a class="home" href="index.html">=</a>
<a class="next" href="LV10.html">&gt;</a>
</div></div>
<div class="section chapter LV LV9 ron_roa ron " dir="ltr" lang="ro" data-id="LV9" data-nextid="LV10" data-previd="LV8">
<div class="c">9</div>
<div class="p">
<span class="v-num v-1">1&nbsp;</span><span class="v LV9_1" data-id="LV9_1">În ziua a opta a chemat Moise pe Aaron, pe fiii acestuia şi pe bătrânii lui Israel.</span>
<span class="v-num v-2">2&nbsp;</span><span class="v LV9_2" data-id="LV9_2">Şi a zis Moise către Aaron: "Ia-ţi din cireadă un viţel spre jertfă pentru păcat, şi un berbec spre ardere-de-tot, amândoi fără meteahnă, şi adu-i înaintea Domnului.</span>
<span class="v-num v-3">3&nbsp;</span><span class="v LV9_3" data-id="LV9_3">Iar bătrânilor lui Israel grăieşte-le aşa: - Luaţi din turma de capre un ţap, ca jertfă pentru păcat, un berbec, un viţel şi un miel, de un an, toţi fără meteahnă, ca să fie aduşi ardere-de-tot,</span>
<span class="v-num v-4">4&nbsp;</span><span class="v LV9_4" data-id="LV9_4">precum şi un bou şi un berbec pentru jertfă de mulţumire înaintea Domnului, şi făinuţă de grâu amestecată cu untdelemn, căci astăzi Se va arăta Domnul întru voi".</span>
<span class="v-num v-5">5&nbsp;</span><span class="v LV9_5" data-id="LV9_5">Ei au luat ceea ce poruncise Moise [spre a fi adus] înaintea cortului mărturiei; şi a venit toată obştea şi a stat înaintea Domnului.</span>
<span class="v-num v-6">6&nbsp;</span><span class="v LV9_6" data-id="LV9_6">Atunci a zis Moise: "Iată lucrul pe care vi l-a poruncit Domnul; faceţi-l, şi slava Domnului se va arăta întru voi".</span>
<span class="v-num v-7">7&nbsp;</span><span class="v LV9_7" data-id="LV9_7">Şi a zis Moise către Aaron: "Apropie-te de jertfelnic şi adu jertfă pentru păcatul tău şi adu-ţi arderea-de-tot, şi roagă-te pentru tine şi pentru casa ta; apoi adu darurile poporului şi roagă-te pentru ei, aşa cum a poruncit Domnul!"</span>
<span class="v-num v-8">8&nbsp;</span><span class="v LV9_8" data-id="LV9_8">Şi s'a apropiat Aaron de jertfelnic şi a'njunghiat viţelul menit să fie jertfă pentru păcatul său.</span>
<span class="v-num v-9">9&nbsp;</span><span class="v LV9_9" data-id="LV9_9">Fiii lui Aaron i-au adus sângele, iar el şi-a muiat degetul în sânge şi a uns coarnele jertfelnicului, iar sângele rămas l-a vărsat la temelia jertfelnicului.</span>
<span class="v-num v-10">10&nbsp;</span><span class="v LV9_10" data-id="LV9_10">Grăsimea, rinichii şi seul de pe ficatul jertfei pentru păcat le-a adus pe jertfelnic, aşa cum Domnul îi poruncise lui Moise,</span>
<span class="v-num v-11">11&nbsp;</span><span class="v LV9_11" data-id="LV9_11">iar carnea şi pielea le-a ars cu foc în afara taberei.</span>
<span class="v-num v-12">12&nbsp;</span><span class="v LV9_12" data-id="LV9_12">Apoi a'njunghiat jertfa cea pentru arderea-de-tot; fiii lui Aaron i-au adus sângele, iar el l-a turnat pe jertfelnic de jur-împrejur.</span>
<span class="v-num v-13">13&nbsp;</span><span class="v LV9_13" data-id="LV9_13">I-au adus apoi jertfa menită arderii-de-tot, ale cărei bucăţi le-a pus, împreună cu căpăţâna, pe jertfelnic,</span>
<span class="v-num v-14">14&nbsp;</span><span class="v LV9_14" data-id="LV9_14">iar măruntaiele şi picioarele, spălate cu apă, le-a pus peste arderea-de-tot, pe jertfelnic.</span>
<span class="v-num v-15">15&nbsp;</span><span class="v LV9_15" data-id="LV9_15">Apoi a adus prinosul poporului: a luat ţapul menit spre jertfă pentru păcatul poporului, l-a înjunghiat şi l-a adus ca jertfă pentru păcat, aşa cum făcuse şi cu [jertfa] cea dinainte .</span>
<span class="v-num v-16">16&nbsp;</span><span class="v LV9_16" data-id="LV9_16">A adus arderea-de-tot, şi a făcut-o după rânduială .</span>
<span class="v-num v-17">17&nbsp;</span><span class="v LV9_17" data-id="LV9_17">A adus, de asemenea, prinos de pâine: luând din el o mână plină, l-a ars pe jertfelnic, pe lângă arderea-de-tot cea de dimineaţă.</span>
<span class="v-num v-18">18&nbsp;</span><span class="v LV9_18" data-id="LV9_18">Apoi a'njunghiat boul şi berbecul pentru jertfa de mulţumire a poporului; fiii lui Aaron i-au adus sângele, iar el l-a vărsat de jur-împrejurul jertfelnicului.</span>
<span class="v-num v-19">19&nbsp;</span><span class="v LV9_19" data-id="LV9_19">Grăsimea boului şi a berbecului, şalele şi grăsimea de pe măruntaie, amândoi rinichii cu grăsimea lor şi seul de pe ficat,</span>
<span class="v-num v-20">20&nbsp;</span><span class="v LV9_20" data-id="LV9_20">grăsimile acestea le-a pus pe piepturi şi a aşezat grăsimile pe jertfelnic;</span>
<span class="v-num v-21">21&nbsp;</span><span class="v LV9_21" data-id="LV9_21">iar pieptul şi şoldul drept le-a ridicat Aaron ca aducere înaintea Domnului, aşa cum Domnul îi poruncise lui Moise.</span>
<span class="v-num v-22">22&nbsp;</span><span class="v LV9_22" data-id="LV9_22">Şi ridicându-şi Aaron mâinile asupra poporului, i-a binecuvântat; apoi s'a coborât, după ce săvârşise jertfa pentru păcat, arderea-de-tot şi jertfa de mulţumire.</span>
<span class="v-num v-23">23&nbsp;</span><span class="v LV9_23" data-id="LV9_23">Au intrat apoi Moise şi Aaron în cortul mărturiei, iar când au ieşit au binecuvântat poporul întreg. Şi slava Domnului i s'a arătat întregului popor:</span>
<span class="v-num v-24">24&nbsp;</span><span class="v LV9_24" data-id="LV9_24">foc a ieşit de dinaintea Domnului şi a mistuit arderile-de-tot şi grăsimile de pe jertfelnic. Şi'ntregul popor a văzut şi s'a uimit şi a căzut cu faţa la pământ .</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="LV8.html">&lt;</a>
<a class="home" href="index.html">=</a>
<a class="next" href="LV10.html">&gt;</a>
</div></div>
</body>
</html>