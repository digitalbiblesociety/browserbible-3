<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>DANIEL 3 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="DN.html">Biblia Ortodoxă Română Sinodală (2006)</a><a class="location" href="DN.html">DANIEL 3</a><a class="prev" href="DN2.html">&lt;</a>
<a class="home" href="index.html">=</a>
<a class="next" href="DN4.html">&gt;</a>
</div></div>
<div class="section chapter DN DN3 ron_bor ron " dir="ltr" lang="ron" data-id="DN3" data-nextid="DN4" data-previd="DN2">
<div class="c">3</div>
<div class="p">
<span class="v-num v-1">1&nbsp;</span><span class="v DN3_1" data-id="DN3_1">Regele Nabucodonosor a făcut un chip de aur înalt de şaizeci de coţi, lat de şase coţi şi 1-a aşezat în câmpia Dura (Deir) din ţinutul Babilonului.</span>
<span class="v-num v-2">2&nbsp;</span><span class="v DN3_2" data-id="DN3_2">Şi regele Nabucodonosor a trimis să adune pe satrapi, pe mai-marii dregători, pe cârmuitori, pe conducătorii oştirilor, pe vistiernici, pe cunoscătorii de legi, pe judecători şi pe toţi ceilalţi dregători ai ţinuturilor, ca să vină la sfinţirea chipului pe care îl ridicase regele Nabucodonosor.</span>
<span class="v-num v-3">3&nbsp;</span><span class="v DN3_3" data-id="DN3_3">Atunci s-au adunat satrapii, dregătorii cei mari, cârmuitorii, conducătorii oştirilor, vistiernicii, legiuitorii, judecătorii şi toţi ceilalţi dregători ai ţinuturilor la sfinţirea chipului pe care îl ridicase Nabucodonosor şi au stat înaintea chipului ridicat de Nabucodonosor.</span>
<span class="v-num v-4">4&nbsp;</span><span class="v DN3_4" data-id="DN3_4">Şi îndată un crainic a strigat cu glas tare: "Iată ce vi se porunceşte vouă, popoarelor, neamurilor şi limbilor:</span>
<span class="v-num v-5">5&nbsp;</span><span class="v DN3_5" data-id="DN3_5">De îndată ce veţi auzi glasul trâmbiţei, flautului, chitarei, harpei, psalterionului, cimpoiului şi al tuturor instrumentelor muzicale, veţi cădea la pământ şi vă veţi închina chipului de aur pe care 1-a ridicat regele Nabucodonosor;</span>
<span class="v-num v-6">6&nbsp;</span><span class="v DN3_6" data-id="DN3_6">Iar cine nu va cădea la pământ şi nu se va închina, chiar în acea clipă va fi aruncat în mijlocul unui cuptor cu foc arzător!"</span>
<span class="v-num v-7">7&nbsp;</span><span class="v DN3_7" data-id="DN3_7">De aceea, când toate popoarele au auzit glasul trâmbiţei, al flautului, al chitarei, al harpei, al psalterionului şi al tuturor instrumentelor muzicale, toate popoarele, neamurile şi limbile au căzut la pământ şi s-au închinat chipului de aur pe care îl ridicase regele Nabucodonosor.</span>
<span class="v-num v-8">8&nbsp;</span><span class="v DN3_8" data-id="DN3_8">În acelaşi timp s-au apropiat câţiva bărbaţi caldei, care au pârât pe iudei.</span>
<span class="v-num v-9">9&nbsp;</span><span class="v DN3_9" data-id="DN3_9">Ei au început să spună regelui Nabucodonosor: "O, rege, să trăieşti în veac!</span>
<span class="v-num v-10">10&nbsp;</span><span class="v DN3_10" data-id="DN3_10">Tu poruncă ai dat, ca oricine va auzi glasul trâmbiţei, al flautului, al chitarei, al harpei, al psalterionului, al cimpoiului şi al altor instrumente muzicale, să cadă la pământ şi să se închine chipului de aur.</span>
<span class="v-num v-11">11&nbsp;</span><span class="v DN3_11" data-id="DN3_11">Iar cine nu va cădea la pământ, nici se va închina, să fie aruncat în mijlocul unui cuptor cu foc arzător.</span>
<span class="v-num v-12">12&nbsp;</span><span class="v DN3_12" data-id="DN3_12">Dar sunt nişte iudei, pe care i-ai pus cârmuitori peste ţinutul Babilonului: Şadrac, Meşac şi Abed-Nego. Aceşti bărbaţi, nici că au luat în seamă porunca ta, o, rege; dumnezeului tău nu-i slujesc şi chipului de aur pe care tu l-ai înălţat nu-i aduc închinare!"</span>
<span class="v-num v-13">13&nbsp;</span><span class="v DN3_13" data-id="DN3_13">Atunci regele Nabucodonosor, plin de mânie şi de zbucium, a poruncit să i se aducă înainte Şadrac, Meşac şi Abed-Nego. Îndată au adus pe aceşti bărbaţi înaintea regelui.</span>
<span class="v-num v-14">14&nbsp;</span><span class="v DN3_14" data-id="DN3_14">Nabucodonosor le-a zis: "Este, oare, adevărat, Şadrac, Meşac şi Abed-Nego, că voi nu slujiţi dumnezeului meu şi chipului de aur pe care eu l-am aşezat şi nu-i cădeţi la pământ cu rugăciuni?</span>
<span class="v-num v-15">15&nbsp;</span><span class="v DN3_15" data-id="DN3_15">Acum, fiţi gata şi atunci când veţi auzi glasul trâmbiţei, al flautului, al chitarei, al harpei, al psalterionului, al cimpoiului şi al altor instrumente muzicale, să cădeţi la pământ şi să vă închinaţi chipului pe care eu l-am făcut; iar dacă nu vreţi să vă închinaţi, într-o clipă veţi fi aruncaţi în mijlocul unui cuptor cu foc arzător. Şi care dumnezeu vă va scăpa din mâna mea?"</span>
<span class="v-num v-16">16&nbsp;</span><span class="v DN3_16" data-id="DN3_16">Răspuns-au Şadrac, Meşac şi Abed-Nego şi au zis regelui: O, Nabucodonosor, noi n-avem nevoie ca la aceasta să-ţi dăm un răspuns!</span>
<span class="v-num v-17">17&nbsp;</span><span class="v DN3_17" data-id="DN3_17">Dacă, într-adevăr, Dumnezeul nostru Căruia Îi slujim poate să ne scape, El ne va scăpa din cuptorul cel cu foc arzător şi din mâna ta, o, rege!</span>
<span class="v-num v-18">18&nbsp;</span><span class="v DN3_18" data-id="DN3_18">Şi chiar dacă nu ne va scăpa, ştiut să fie de tine, o, rege, că noi nu vom sluji dumnezeilor tăi şi înaintea chipului de aur pe care tu l-ai aşezat nu vom cădea la pământ!"</span>
<span class="v-num v-19">19&nbsp;</span><span class="v DN3_19" data-id="DN3_19">Atunci Nabucodonosor s-a umplut de mânie şi şi-a schimbat înfăţişarea feţei sale faţă de Şadrac, Meşac şi Abed-Nego. Şi începând iarăşi a grăi, a poruncit să încălzească cuptorul de şapte ori mai mult decât era de obicei.</span>
<span class="v-num v-20">20&nbsp;</span><span class="v DN3_20" data-id="DN3_20">Şi a poruncit celor mai puternici oameni din oştirea lui să lege pe Şadrac, Meşac şi Abed-Nego şi să-i arunce în cuptorul cel cu foc arzător.</span>
<span class="v-num v-21">21&nbsp;</span><span class="v DN3_21" data-id="DN3_21">Atunci aceşti oameni, îmbrăcaţi cum erau, cu mantie, încălţăminte, pălărie şi cu toată îmbrăcămintea lor, au fost legaţi şi aruncaţi în mijlocul cuptorului cu foc arzător.</span>
<span class="v-num v-22">22&nbsp;</span><span class="v DN3_22" data-id="DN3_22">Fiindcă porunca regelui era grabnică şi cuptorul foarte înfierbântat, acei oameni care au aruncat pe Şadrac, Meşac şi Abed-Nego au fost mistuiţi de văpaia focului.</span>
<span class="v-num v-23">23&nbsp;</span><span class="v DN3_23" data-id="DN3_23">Şi aceşti trei bărbaţi, Şadrac, Meşac şi Abed-Nego au căzut legaţi în mijlocul cuptorului cu foc arzător.</span>
<span class="v-num v-24">24&nbsp;</span><span class="v DN3_24" data-id="DN3_24">Atunci regele Nabucodonosor a fost cuprins de spaimă şi s-a sculat în grabă. El a început a grăi şi a zis către sfetnicii săi: "Oare, n-am aruncat noi trei bărbaţi legaţi în mijlocul cuptorului cu foc arzător?" Răspuns-au şi i-au zis: "Cu adevărat, aşa este, o, rege!"</span>
<span class="v-num v-25">25&nbsp;</span><span class="v DN3_25" data-id="DN3_25">Şi începând din nou a grăi, a zis: "Iată, eu văd patru bărbaţi dezlegaţi, umblând prin mijlocul cuptorului, nevătămaţi, iar chipul celui de al patrulea, ca faţa unuia dintre fiii zeilor".</span>
<span class="v-num v-26">26&nbsp;</span><span class="v DN3_26" data-id="DN3_26">Atunci s-a apropiat Nabucodonosor de gura cuptorului cu foc arzător şi, începând a grăi, a zis: "Şadrac, Meşac şi Abed-Nego, slujitorii mei, ieşiţi afară şi veniţi la mine!" Atunci Şadrac, Meşac şi Abed-Nego au ieşit dinăuntrul cuptorului.</span>
<span class="v-num v-27">27&nbsp;</span><span class="v DN3_27" data-id="DN3_27">Şi adunându-se satrapii, dregătorii cei mai mari, cârmuitorii şi sfetnicii regelui, au văzut că focul nu pricinuise nici o vătămare trupului acestor oameni, că nici perii capului nu se pârliseră şi că hainele lor erau neschimbate şi că nici măcar nu miroseau a foc.</span>
<span class="v-num v-28">28&nbsp;</span><span class="v DN3_28" data-id="DN3_28">Răspuns-a Nabucodonosor şi a zis: "Binecuvântat să fie Dumnezeul lui Şadrac, Meşac şi Abed-Nego, Care a trimis pe îngerul Său şi a izbăvit pe servii Săi, care îşi puseseră nădejdea în El şi care au călcat porunca regelui şi şi-au dat trupurile lor ca să nu slujească şi să nu se închine altor dumnezei decât Dumnezeului lor.</span>
<span class="v-num v-29">29&nbsp;</span><span class="v DN3_29" data-id="DN3_29">Şi poruncesc: Popoare, neamuri şi limbi, toţi aceia care ar vorbi de rău pe Dumnezeul lui Şadrac, Meşac şi Abed-Nego, să fie tăiaţi în bucăţi şi casele lor să fie nimicite, fiindcă nu este un alt dumnezeu care să-i poată izbăvi într-acest chip".</span>
<span class="v-num v-30">30&nbsp;</span><span class="v DN3_30" data-id="DN3_30">După aceasta a întărit regele în slujbele lor pe Şadrac, Meşac şi Abed-Nego, peste ţinutul Babilonului.</span>
<span class="v-num v-31">31&nbsp;</span><span class="v DN3_31" data-id="DN3_31">Regele Nabucodonosor a dat hrisov către toate popoarele, neamurile şi limbile care locuiesc pe tot pământul: "Pacea voastră să sporească!</span>
<span class="v-num v-32">32&nbsp;</span><span class="v DN3_32" data-id="DN3_32">Plăcutu-mi-a să vestesc minunile şi faptele cele peste fire, pe care le-a făcut mie Dumnezeul cel Preaînalt.</span>
<span class="v-num v-33">33&nbsp;</span><span class="v DN3_33" data-id="DN3_33">Cât de mari sunt minunile Lui şi cât de puternice sunt faptele cele peste fire! Împărăţia Lui este împărăţie veşnică şi stăpânirea Lui ţine din neam în neam!</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="DN2.html">&lt;</a>
<a class="home" href="index.html">=</a>
<a class="next" href="DN4.html">&gt;</a>
</div></div>
</body>
</html>