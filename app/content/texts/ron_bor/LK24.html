<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>LUCA 24 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="LK.html">Biblia Ortodoxă Română Sinodală (2006)</a><a class="location" href="LK.html">LUCA 24</a><a class="prev" href="LK23.html">&lt;</a>
<a class="home" href="index.html">=</a>
<a class="next" href="JN1.html">&gt;</a>
</div></div>
<div class="section chapter LK LK24 ron_bor ron " dir="ltr" lang="ron" data-id="LK24" data-nextid="JN1" data-previd="LK23">
<div class="c">24</div>
<div class="p">
<span class="v-num v-1">1&nbsp;</span><span class="v LK24_1" data-id="LK24_1">Iar în prima zi după sâmbătă, foarte de dimineaţă, au venit ele la mormânt, aducând miresmele pe care le pregătiseră.</span>
<span class="v-num v-2">2&nbsp;</span><span class="v LK24_2" data-id="LK24_2">Şi au găsit piatra răsturnată de pe mormânt.</span>
<span class="v-num v-3">3&nbsp;</span><span class="v LK24_3" data-id="LK24_3">Şi intrând, nu au găsit trupul Domnului Iisus.</span>
<span class="v-num v-4">4&nbsp;</span><span class="v LK24_4" data-id="LK24_4">Şi fiind ele încă nedumerite de aceasta, iată doi bărbaţi au stat înaintea lor, în veşminte strălucitoare.</span>
<span class="v-num v-5">5&nbsp;</span><span class="v LK24_5" data-id="LK24_5">Şi, înfricoşându-se ele şi plecându-şi feţele la pământ, au zis aceia către ele: De ce căutaţi pe Cel viu între cei morţi?</span>
<span class="v-num v-6">6&nbsp;</span><span class="v LK24_6" data-id="LK24_6">Nu este aici, ci S-a sculat. Aduceţi-vă aminte cum v-a vorbit, fiind încă în Galileea,</span>
<span class="v-num v-7">7&nbsp;</span><span class="v LK24_7" data-id="LK24_7">Zicând că Fiul Omului trebuie să fie dat în mâinile oamenilor păcătoşi şi să fie răstignit, iar a treia zi să învieze.</span>
<span class="v-num v-8">8&nbsp;</span><span class="v LK24_8" data-id="LK24_8">Şi ele şi-au adus aminte de cuvântul Lui.</span>
<span class="v-num v-9">9&nbsp;</span><span class="v LK24_9" data-id="LK24_9">Şi întorcându-se de la mormânt, au vestit toate acestea celor unsprezece şi tuturor celorlalţi.</span>
<span class="v-num v-10">10&nbsp;</span><span class="v LK24_10" data-id="LK24_10">Iar ele erau: Maria Magdalena, şi Ioana şi Maria lui Iacov şi celelalte împreună cu ele, care ziceau către apostoli acestea.</span>
<span class="v-num v-11">11&nbsp;</span><span class="v LK24_11" data-id="LK24_11">Şi cuvintele acestea au părut înaintea lor ca o aiurare şi nu le-au crezut.</span>
<span class="v-num v-12">12&nbsp;</span><span class="v LK24_12" data-id="LK24_12">Şi Petru, sculându-se, a alergat la mormânt şi, plecându-se, a văzut giulgiurile singure zăcând. Şi a plecat, mirându-se în sine de ceea ce se întâmplase.</span>
<span class="v-num v-13">13&nbsp;</span><span class="v LK24_13" data-id="LK24_13">Şi iată, doi dintre ei mergeau în aceeaşi zi la un sat care era departe de Ierusalim, ca la şaizeci de stadii, al cărui nume era Emaus.</span>
<span class="v-num v-14">14&nbsp;</span><span class="v LK24_14" data-id="LK24_14">Şi aceia vorbeau între ei despre toate întâmplările acestea.</span>
<span class="v-num v-15">15&nbsp;</span><span class="v LK24_15" data-id="LK24_15">Şi pe când vorbeau şi se întrebau între ei. şi Iisus Însuşi, apropiindu-Se, mergea împreună cu ei.</span>
<span class="v-num v-16">16&nbsp;</span><span class="v LK24_16" data-id="LK24_16">Dar ochii lor erau ţinuţi ca să nu-L cunoască.</span>
<span class="v-num v-17">17&nbsp;</span><span class="v LK24_17" data-id="LK24_17">Şi El a zis către ei: Ce sunt cuvintele acestea pe care le schimbaţi unul cu altul în drumul vostru? Iar ei s-au oprit, cuprinşi de întristare.</span>
<span class="v-num v-18">18&nbsp;</span><span class="v LK24_18" data-id="LK24_18">Răspunzând, unul cu numele Cleopa a zis către El: Tu singur eşti străin în Ierusalim şi nu ştii cele ce s-au întâmplat în el în zilele acestea?</span>
<span class="v-num v-19">19&nbsp;</span><span class="v LK24_19" data-id="LK24_19">El le-a zis: Care? Iar ei I-au răspuns: Cele despre Iisus Nazarineanul, Care era prooroc puternic în faptă şi în cuvânt înaintea lui Dumnezeu şi a întregului popor.</span>
<span class="v-num v-20">20&nbsp;</span><span class="v LK24_20" data-id="LK24_20">Cum L-au osândit la moarte şi L-au răstignit arhiereii şi mai-marii noştri;</span>
<span class="v-num v-21">21&nbsp;</span><span class="v LK24_21" data-id="LK24_21">Iar noi nădăjduiam că El este Cel ce avea să izbăvească pe Israel; şi, cu toate acestea, astăzi este a treia zi de când s-au petrecut acestea.</span>
<span class="v-num v-22">22&nbsp;</span><span class="v LK24_22" data-id="LK24_22">Dar şi nişte femei de ale noastre ne-au spăimântat ducându-se dis-de-dimineaţă la mormânt,</span>
<span class="v-num v-23">23&nbsp;</span><span class="v LK24_23" data-id="LK24_23">Şi, negăsind trupul Lui, au venit zicând că au văzut arătare de îngeri, care le-au spus că El este viu.</span>
<span class="v-num v-24">24&nbsp;</span><span class="v LK24_24" data-id="LK24_24">Iar unii dintre noi s-au dus la mormânt şi au găsit aşa precum spuseseră femeile, dar pe El nu L-au văzut.</span>
<span class="v-num v-25">25&nbsp;</span><span class="v LK24_25" data-id="LK24_25">Şi El a zis către ei: O, nepricepuţilor şi zăbavnici cu inima ca să credeţi toate câte au spus proorocii!</span>
<span class="v-num v-26">26&nbsp;</span><span class="v LK24_26" data-id="LK24_26">Nu trebuia oare, ca Hristos să pătimească acestea şi să intre în slava Sa?</span>
<span class="v-num v-27">27&nbsp;</span><span class="v LK24_27" data-id="LK24_27">Şi începând de la Moise şi de la toţi proorocii, le-a tâlcuit lor, din toate Scripturile cele despre El.</span>
<span class="v-num v-28">28&nbsp;</span><span class="v LK24_28" data-id="LK24_28">Şi s-au apropiat de satul unde se duceau, iar El se făcea că merge mai departe.</span>
<span class="v-num v-29">29&nbsp;</span><span class="v LK24_29" data-id="LK24_29">Dar ei Îl rugau stăruitor, zicând: Rămâi cu noi că este spre seară şi s-a plecat ziua. Şi a intrat să rămână cu ei.</span>
<span class="v-num v-30">30&nbsp;</span><span class="v LK24_30" data-id="LK24_30">Şi, când a stat împreună cu ei la masă, luând El pâinea, a binecuvântat şi, frângând, le-a dat lor.</span>
<span class="v-num v-31">31&nbsp;</span><span class="v LK24_31" data-id="LK24_31">Şi s-au deschis ochii lor şi L-au cunoscut; şi El s-a făcut nevăzut de ei.</span>
<span class="v-num v-32">32&nbsp;</span><span class="v LK24_32" data-id="LK24_32">Şi au zis unul către altul: Oare, nu ardea în noi inima noastră, când ne vorbea pe cale şi când ne tâlcuia Scripturile?</span>
<span class="v-num v-33">33&nbsp;</span><span class="v LK24_33" data-id="LK24_33">Şi, în ceasul acela sculându-se, s-au întors la Ierusalim şi au găsit adunaţi pe cei unsprezece şi pe cei ce erau împreună cu ei,</span>
<span class="v-num v-34">34&nbsp;</span><span class="v LK24_34" data-id="LK24_34">Care ziceau că a înviat cu adevărat Domnul şi S-a arătat lui Simon.</span>
<span class="v-num v-35">35&nbsp;</span><span class="v LK24_35" data-id="LK24_35">Şi ei au istorisit cele petrecute pe cale şi cum a fost cunoscut de ei la frângerea pâinii.</span>
<span class="v-num v-36">36&nbsp;</span><span class="v LK24_36" data-id="LK24_36">Şi pe când vorbeau ei acestea, El a stat în mijlocul lor şi le-a zis: Pace vouă.</span>
<span class="v-num v-37">37&nbsp;</span><span class="v LK24_37" data-id="LK24_37">Iar ei, înspăimântându-se şi înfricoşându-se, credeau că văd duh.</span>
<span class="v-num v-38">38&nbsp;</span><span class="v LK24_38" data-id="LK24_38">Şi Iisus le-a zis: De ce sunteţi tulburaţi şi pentru ce se ridică astfel de gânduri în inima voastră?</span>
<span class="v-num v-39">39&nbsp;</span><span class="v LK24_39" data-id="LK24_39">Vedeţi mâinile Mele şi picioarele Mele, că Eu Însumi sunt; pipăiţi-Mă şi vedeţi, că duhul nu are carne şi oase, precum Mă vedeţi pe Mine că am.</span>
<span class="v-num v-40">40&nbsp;</span><span class="v LK24_40" data-id="LK24_40">Şi zicând acestea, le-a arătat mâinile şi picioarele Sale.</span>
<span class="v-num v-41">41&nbsp;</span><span class="v LK24_41" data-id="LK24_41">Iar ei încă necrezând de bucurie şi minunându-se, El le-a zis: Aveţi aici ceva de mâncare?</span>
<span class="v-num v-42">42&nbsp;</span><span class="v LK24_42" data-id="LK24_42">Iar ei i-au dat o bucată de peşte fript şi dintr-un fagure de miere.</span>
<span class="v-num v-43">43&nbsp;</span><span class="v LK24_43" data-id="LK24_43">Şi luând, a mâncat înaintea lor.</span>
<span class="v-num v-44">44&nbsp;</span><span class="v LK24_44" data-id="LK24_44">Şi le-a zis: Acestea sunt cuvintele pe care le-am grăit către voi fiind încă împreună cu voi, că trebuie să se împlinească toate cele scrise despre Mine în Legea lui Moise, în prooroci şi în psalmi.</span>
<span class="v-num v-45">45&nbsp;</span><span class="v LK24_45" data-id="LK24_45">Atunci le-a deschis mintea ca să priceapă Scripturile.</span>
<span class="v-num v-46">46&nbsp;</span><span class="v LK24_46" data-id="LK24_46">Şi le-a spus că aşa este scris şi aşa trebuie să pătimească Hristos şi aşa să învieze din morţi a treia zi.</span>
<span class="v-num v-47">47&nbsp;</span><span class="v LK24_47" data-id="LK24_47">Şi să se propovăduiască în numele Său pocăinţa spre iertarea păcatelor la toate neamurile, începând de la Ierusalim.</span>
<span class="v-num v-48">48&nbsp;</span><span class="v LK24_48" data-id="LK24_48">Voi sunteţi martorii acestora.</span>
<span class="v-num v-49">49&nbsp;</span><span class="v LK24_49" data-id="LK24_49">Şi iată, Eu trimit peste voi făgăduinţa Tatălui Meu; voi însă şedeţi în cetate, până ce vă veţi îmbrăca cu putere de sus.</span>
<span class="v-num v-50">50&nbsp;</span><span class="v LK24_50" data-id="LK24_50">Şi i-a dus afară până spre Betania şi, ridicându-Şi mâinile, i-a binecuvântat.</span>
<span class="v-num v-51">51&nbsp;</span><span class="v LK24_51" data-id="LK24_51">Şi pe când îi binecuvânta, S-a despărţit de ei şi S-a înălţat la cer.</span>
<span class="v-num v-52">52&nbsp;</span><span class="v LK24_52" data-id="LK24_52">Iar ei, închinându-se Lui, s-au întors în Ierusalim cu bucurie mare.</span>
<span class="v-num v-53">53&nbsp;</span><span class="v LK24_53" data-id="LK24_53">Şi erau în toată vremea în templu, lăudând şi binecuvântând pe Dumnezeu. Amin.</span>
</div>
</div>
<div class="footnotes">

</div>

<div class="footer"><div class="nav">
<a class="prev" href="LK23.html">&lt;</a>
<a class="home" href="index.html">=</a>
<a class="next" href="JN1.html">&gt;</a>
</div></div>
</body>
</html>