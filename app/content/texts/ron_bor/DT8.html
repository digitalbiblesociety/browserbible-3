<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>DEUTERONOMUL 8 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="DT.html">Biblia Ortodoxă Română Sinodală (2006)</a><a class="location" href="DT.html">DEUTERONOMUL 8</a><a class="prev" href="DT7.html">&lt;</a>
<a class="home" href="index.html">=</a>
<a class="next" href="DT9.html">&gt;</a>
</div></div>
<div class="section chapter DT DT8 ron_bor ron " dir="ltr" lang="ron" data-id="DT8" data-nextid="DT9" data-previd="DT7">
<div class="c">8</div>
<div class="p">
<span class="v-num v-1">1&nbsp;</span><span class="v DT8_1" data-id="DT8_1">"Siliţi-vă să împliniţi toate poruncile acestea pe care vi le dau eu astăzi, ca să fiţi vii şi să vă înmulţiţi şi să vă duceţi să luaţi în stăpânire pământul cel bun pe care cu jurământ 1-a făgăduit Domnul Dumnezeul părinţilor voştri.</span>
<span class="v-num v-2">2&nbsp;</span><span class="v DT8_2" data-id="DT8_2">Să-ţi aduci aminte de toată calea pe care te-a povăţuit Domnul Dumnezeul tău prin pustie de acum patruzeci de ani, ca să te smerească, ca să te încerce şi ca să afle ce este în inima ta şi de ai să păzeşti sau nu poruncile Lui.</span>
<span class="v-num v-3">3&nbsp;</span><span class="v DT8_3" data-id="DT8_3">Te-a smerit, te-a pedepsit cu foamea şi te-a hrănit cu mana pe care nu o cunoşteai şi pe care nu o cunoşteau nici părinţii tăi, ca să-ţi arate că nu numai cu pâine trăieşte omul, ci că omul trăieşte şi cu tot Cuvântul ce iese din gura Domnului.</span>
<span class="v-num v-4">4&nbsp;</span><span class="v DT8_4" data-id="DT8_4">Haina ta nu s-a învechit pe tine şi piciorul tău n-a căpătat bătături în aceşti patruzeci de ani.</span>
<span class="v-num v-5">5&nbsp;</span><span class="v DT8_5" data-id="DT8_5">Dar să ştii în inima ta că Domnul Dumnezeul tău te învaţă, cum învaţă omul pe fiul său.</span>
<span class="v-num v-6">6&nbsp;</span><span class="v DT8_6" data-id="DT8_6">Păzeşte dar poruncile Domnului Dumnezeului tău, umblând în căile Lui şi temându-te de El.</span>
<span class="v-num v-7">7&nbsp;</span><span class="v DT8_7" data-id="DT8_7">Că Domnul Dumnezeul tău te va duce într-o ţară bună, ţară de curgeri de apă, de izvoare şi de ape adânci, care ţâşnesc în văi şi în munţi;</span>
<span class="v-num v-8">8&nbsp;</span><span class="v DT8_8" data-id="DT8_8">Ţară în care se află: grâu, orz, viţă de vie, smochine şi rodii;</span>
<span class="v-num v-9">9&nbsp;</span><span class="v DT8_9" data-id="DT8_9">Într-o ţară unde sunt măslini, untdelemn şi miere, în care fără lipsă vei mânca pâinea ta şi nu vei duce lipsă de nimic; în care pietrele au fier şi din munţii căreia vei scoate aramă.</span>
<span class="v-num v-10">10&nbsp;</span><span class="v DT8_10" data-id="DT8_10">Când însă vei mânca şi te vei sătura, să binecuvântezi pe Domnul Dumnezeul tău pentru tara cea bună pe care ţi-a dat-o.</span>
<span class="v-num v-11">11&nbsp;</span><span class="v DT8_11" data-id="DT8_11">Fereşte-te de a uita pe Domnul Dumnezeul tău şi de a nu păzi poruncile Lui, legile Lui şi hotărârile Lui pe care ti le spun eu astăzi.</span>
<span class="v-num v-12">12&nbsp;</span><span class="v DT8_12" data-id="DT8_12">Când vei mânca şi te vei sătura şi îţi vei face case frumoase şi vei trăi în ele;</span>
<span class="v-num v-13">13&nbsp;</span><span class="v DT8_13" data-id="DT8_13">Când vei avea multe vite mari şi mărunte şi mult argint şi aur şi vei avea de toate la tine,</span>
<span class="v-num v-14">14&nbsp;</span><span class="v DT8_14" data-id="DT8_14">Vezi să nu se mândrească inima ta şi să nu uiţi pe Domnul Dumnezeul tău Care te-a scos din Egipt, din casa robiei;</span>
<span class="v-num v-15">15&nbsp;</span><span class="v DT8_15" data-id="DT8_15">Care te-a povăţuit prin pustiul cel mare şi groaznic, unde sunt şerpi veninoşi, scorpioni şi locuri arse de soare şi fără de apă;</span>
<span class="v-num v-16">16&nbsp;</span><span class="v DT8_16" data-id="DT8_16">Care a scos pentru tine izvor din stânca de cremene, te-a hrănit în pustie cu mana pe care tu n-o cunoşteai şi n-o cunoşteau nici părinţii tăi, ca să te smerească şi să te încerce,</span>
<span class="v-num v-17">17&nbsp;</span><span class="v DT8_17" data-id="DT8_17">Ca să-ţi facă bine în urmă şi ca să nu zici în inima ta: Puterea mea şi tăria mâinii mele mi-au adus bogăţia aceasta;</span>
<span class="v-num v-18">18&nbsp;</span><span class="v DT8_18" data-id="DT8_18">Ci ca să-ţi aduci aminte de Domnul Dumnezeul tău, că El îţi dă putere să faci bogăţie, ca să-Şi ţină, ca acum, legământul Lui, pe care cu jurământ l-a întărit cu părinţii tăi.</span>
<span class="v-num v-19">19&nbsp;</span><span class="v DT8_19" data-id="DT8_19">Iar dacă vei uita pe Domnul Dumnezeul tău şi vei merge după dumnezeii altora, vei sluji acelora şi te vei închina lor, vă mărturisesc astăzi pe cer şi pe pământ că veţi pieri.</span>
<span class="v-num v-20">20&nbsp;</span><span class="v DT8_20" data-id="DT8_20">Cum pier popoarele, pe care Domnul Dumnezeu le pierde dinaintea voastră, aşa veţi pieri şi voi, de nu veţi asculta glasul Domnului Dumnezeului vostru!"</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="DT7.html">&lt;</a>
<a class="home" href="index.html">=</a>
<a class="next" href="DT9.html">&gt;</a>
</div></div>
</body>
</html>