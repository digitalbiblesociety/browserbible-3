<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FACEREA ÎNTÂIA CARTE A LUI MOISE 22 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="GN.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="GN.html">FACEREA ÎNTÂIA CARTE A LUI MOISE 22</a><a class="prev" href="GN21.html">&lt;</a>
<a class="home" href="index.html">=</a>
<a class="next" href="GN23.html">&gt;</a>
</div></div>
<div class="section chapter GN GN22 ron_roa ron " dir="ltr" lang="ro" data-id="GN22" data-nextid="GN23" data-previd="GN21">
<div class="c">22</div>
<div class="p">
<span class="v-num v-1">1&nbsp;</span><span class="v GN22_1" data-id="GN22_1">Şi a fost că după toate acestea l-a încercat Dumnezeu pe Avraam şi i-a zis: "Avraame, Avraame!" Iar el a răspuns: "Iată-mă!"</span>
<span class="v-num v-2">2&nbsp;</span><span class="v GN22_2" data-id="GN22_2">Şi [Dumnezeu] i-a zis: "Ia-l pe fiul tău cel dorit, Isaac, cel pe care-l iubeşti, şi du-te în ţinutul Moria şi adu-l acolo ardere-de-tot pe un munte pe care ţi-l voi spune Eu!"</span>
<span class="v-num v-3">3&nbsp;</span><span class="v GN22_3" data-id="GN22_3">Iar Avraam s'a sculat dis-de-dimineaţă, a pus samarul pe asinul său şi a luat cu sine două slugi şi pe Isaac, fiul său; şi după ce-a tăiat lemnele pentru jertfă s'a ridicat şi a plecat spre locul de care-i vorbise Dumnezeu.</span>
<span class="v-num v-4">4&nbsp;</span><span class="v GN22_4" data-id="GN22_4">Iar în cea de-a treia zi, ridicându-şi Avraam ochii, a văzut locul de departe.</span>
<span class="v-num v-5">5&nbsp;</span><span class="v GN22_5" data-id="GN22_5">Şi le-a zis Avraam slugilor sale: "Voi rămâneţi aici, cu asinul; eu şi băieţelul ne ducem pân'acolo, ne vom închina şi ne vom întoarce la voi".</span>
<span class="v-num v-6">6&nbsp;</span><span class="v GN22_6" data-id="GN22_6">Avraam a luat lemnele cele pentru jertfă şi le-a pus pe umerii lui Isaac, fiul său, iar el a luat în mâini focul şi cuţitul, şi amândoi au plecat împreună.</span>
<span class="v-num v-7">7&nbsp;</span><span class="v GN22_7" data-id="GN22_7">Dar Isaac i-a grăit lui Avraam, tatăl său; i-a zis: "Tată!" Iar acesta a răspuns: "Ce este, fiule?" [Isaac] a zis: "Iată focul şi lemnele; dar mielul pentru jertfă unde este?"</span>
<span class="v-num v-8">8&nbsp;</span><span class="v GN22_8" data-id="GN22_8">Iar Avraam a răspuns: "Dumnezeu va vedea El Însuşi de mielul pentru jertfă, fiule!" Şi s'au dus amândoi mai departe, împreună.</span>
<span class="v-num v-9">9&nbsp;</span><span class="v GN22_9" data-id="GN22_9">Iar dacă au ajuns la locul de care-i vorbise Dumnezeu, Avraam a ridicat acolo jertfelnic; a aşezat lemnele pe el, l-a legat pe Isaac, fiul său, şi l-a pus pe jertfelnic, deasupra lemnelor.</span>
<span class="v-num v-10">10&nbsp;</span><span class="v GN22_10" data-id="GN22_10">Apoi Avraam şi-a întins mâna şi a luat cuţitul ca să-şi înjunghie fiul.</span>
<span class="v-num v-11">11&nbsp;</span><span class="v GN22_11" data-id="GN22_11">Atunci îngerul Domnului a strigat către el din cer şi a zis: "Avraame, Avraame!" El a zis: "Iată-mă!"</span>
<span class="v-num v-12">12&nbsp;</span><span class="v GN22_12" data-id="GN22_12">[Îngerul] a zis: "Să nu-ţi ridici mâna asupra băiatului, nici să-i faci vreun rău, căci acum ştiu că te temi de Dumnezeu şi că de dragul Meu nu l-ai cruţat nici pe fiul tău cel iubit!"</span>
<span class="v-num v-13">13&nbsp;</span><span class="v GN22_13" data-id="GN22_13">Şi ridicându-şi Avraam ochii, a privit; şi iată un berbec încurcat cu coarnele într'un tufiş. Şi ducându-se, Avraam a luat berbecul şi l-a adus ca ardere-de-tot în locul lui Isaac, fiul său.</span>
<span class="v-num v-14">14&nbsp;</span><span class="v GN22_14" data-id="GN22_14">Avraam a numit locul acela Iahvé-irč, adică "Domnul vede" , şi de aceea i se zice astăzi: "În munte Domnul va fi văzut" .</span>
<span class="v-num v-15">15&nbsp;</span><span class="v GN22_15" data-id="GN22_15">Şi îngerul Domnului a strigat a doua oară din cer către Avraam</span>
<span class="v-num v-16">16&nbsp;</span><span class="v GN22_16" data-id="GN22_16">şi a zis: "Juratu-M'am pe Mine Însumi - zice Domnul: de vreme ce tu ai făcut aceasta, şi de dragul Meu nu l-ai cruţat nici pe fiul tău cel iubit,</span>
<span class="v-num v-17">17&nbsp;</span><span class="v GN22_17" data-id="GN22_17">cu binecuvântare te voi binecuvânta, iar pe urmaşii tăi îi voi face numeroşi ca stelele cerului şi ca nisipul de pe ţărmul mării, şi urmaşii tăi vor stăpâni cetăţile duşmanilor lor;</span>
<span class="v-num v-18">18&nbsp;</span><span class="v GN22_18" data-id="GN22_18">şi prin urmaşul tău se vor binecuvânta toate neamurile pământului, pentru că tu ai ascultat de glasul Meu".</span>
<span class="v-num v-19">19&nbsp;</span><span class="v GN22_19" data-id="GN22_19">Astfel Avraam s'a întors la slugile sale; şi s'au sculat şi au mers împreună la Beer-Şeba; şi a locuit Avraam în Beer-Şeba.</span>
<span class="v-num v-20">20&nbsp;</span><span class="v GN22_20" data-id="GN22_20">Şi a fost că după ce s'au petrecut acestea, i s'a vestit lui Avraam, spunându-i-se: "Iată că şi Milca i-a născut fii lui Nahor, fratele tău:</span>
<span class="v-num v-21">21&nbsp;</span><span class="v GN22_21" data-id="GN22_21">pe Uţ, întâiul născut, pe Buz, fratele acestuia, şi pe Chemuel, tatăl lui Aram;</span>
<span class="v-num v-22">22&nbsp;</span><span class="v GN22_22" data-id="GN22_22">pe Chesed, pe Hazo, pe Pildaş, pe Idlaf şi pe Batuel.</span>
<span class="v-num v-23">23&nbsp;</span><span class="v GN22_23" data-id="GN22_23">Iar lui Batuel i s'a născut Rebeca". Aceştia sunt cei opt fii pe care Milca i-a născut lui Nahor, fratele lui Avraam.</span>
<span class="v-num v-24">24&nbsp;</span><span class="v GN22_24" data-id="GN22_24">Iar ţiitoarea lui, al cărei nume era Reuma, i-a născut şi ea pe Tebah, pe Gaham, pe Tahaş şi pe Maaca.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="GN21.html">&lt;</a>
<a class="home" href="index.html">=</a>
<a class="next" href="GN23.html">&gt;</a>
</div></div>
</body>
</html>