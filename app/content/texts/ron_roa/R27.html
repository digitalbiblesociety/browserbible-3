<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A DOUA PARALIPOMENA 7 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="R2.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="R2.html">CARTEA A DOUA PARALIPOMENA 7</a><a class="prev" href="R26.html">&lt;</a>
<a class="home" href="index.html">=</a>
<a class="next" href="R28.html">&gt;</a>
</div></div>
<div class="section chapter R2 R27 ron_roa ron " dir="ltr" lang="ro" data-id="R27" data-nextid="R28" data-previd="R26">
<div class="c">7</div>
<div class="p">
<span class="v-num v-1">1&nbsp;</span><span class="v R27_1" data-id="R27_1">Când Solomon şi-a isprăvit rugăciunea, atunci foc s'a pogorât din cer şi a mistuit arderile-de-tot şi jertfele; şi s'a umplut templul de slava Domnului.</span>
<span class="v-num v-2">2&nbsp;</span><span class="v R27_2" data-id="R27_2">Şi la vremea aceea nu puteau preoţii să intre în templul Domnului, fiindcă templul se umpluse de slava Domnului.</span>
<span class="v-num v-3">3&nbsp;</span><span class="v R27_3" data-id="R27_3">Iar fiii lui Israel, toţi, când au văzut focul şi slava Domnului pogorându-se peste templu, au căzut cu faţa la pământ, pe lespezile de piatră, şi s'au închinat şi L-au lăudat pe Domnul - "că e bun, că în veac este mila Lui".</span>
<span class="v-num v-4">4&nbsp;</span><span class="v R27_4" data-id="R27_4">Iar regele şi poporul întreg aduceau jertfe în faţa Domnului.</span>
<span class="v-num v-5">5&nbsp;</span><span class="v R27_5" data-id="R27_5">Atunci a jertfit regele Solomon douăzeci şi două de mii de viţei şi o sută douăzeci de mii de oi; aşa a fost sfinţit templul lui Dumnezeu de către regele Solomon şi întregul popor.</span>
<span class="v-num v-6">6&nbsp;</span><span class="v R27_6" data-id="R27_6">Preoţii stăteau la locurile lor de pază, în timp ce leviţii, cu instrumentele muzicale ale Domnului - pe care le făcuse regele David spre a se mărturisi Domnului ("că în veac este mila Lui") -, cântau imnurile pe care însuşi David [le cânta] prin mâinile lor; iar preoţii sunau din trâmbiţe înaintea lor; şi întregul Israel stătea de faţă.</span>
<span class="v-num v-7">7&nbsp;</span><span class="v R27_7" data-id="R27_7">Şi a sfinţit Solomon mijlocul curţii din templul Domnului, căci acolo a adus el arderile-de-tot şi grăsimile şi jertfele de mântuire, de vreme ce jertfelnicul de aramă pe care-l făcuse Solomon nu ajungea să cuprindă arderile-de-tot şi jertfele şi grăsimile.</span>
<span class="v-num v-8">8&nbsp;</span><span class="v R27_8" data-id="R27_8">În vremea aceea a făcut Solomon un praznic de şapte zile, şi tot Israelul împreună cu el, o foarte mare adunare, [venită] de la intrarea Hamatului până la râul Egiptului.</span>
<span class="v-num v-9">9&nbsp;</span><span class="v R27_9" data-id="R27_9">Iar în ziua a opta a făcut încheierea, căci sfinţirea jertfelnicului durase şapte zile, şi tot şapte zile serbarea.</span>
<span class="v-num v-10">10&nbsp;</span><span class="v R27_10" data-id="R27_10">Iar în douăzeci şi trei din luna a şaptea a dat drumul poporului [să meargă] la sălaşele lor, veseli şi cu inimă bună pentru toate bunătăţile pe care Domnul le-a făcut lui David şi lui Solomon şi lui Israel, poporul Său.</span>
<span class="v-num v-11">11&nbsp;</span><span class="v R27_11" data-id="R27_11">Aşa a isprăvit Solomon templul Domnului şi casa regelui, precum şi tot ceea ce Solomon şi-a dorit în inima lui să facă în casa Domnului şi în propria sa casă; [întru toate] a avut spor.</span>
<span class="v-num v-12">12&nbsp;</span><span class="v R27_12" data-id="R27_12">Iar Dumnezeu i S'a arătat lui Solomon noaptea şi i-a zis: "Ţi-am auzit rugăciunea şi Mi-am ales locul acesta drept casă de jertfă.</span>
<span class="v-num v-13">13&nbsp;</span><span class="v R27_13" data-id="R27_13">Dacă voi închide cerul şi nu va ploua, şi dacă-i voi porunci lăcustei să mănânce vegetaţia, şi dacă'n poporul Meu voi trimite molimă,</span>
<span class="v-num v-14">14&nbsp;</span><span class="v R27_14" data-id="R27_14">atunci, dacă poporul Meu - cel peste care numele Meu este chemat - dacă se vor smeri şi se vor ruga şi vor căuta spre faţa Mea şi se vor întoarce din căile lor cele rele, Eu voi auzi din cer, şi milostiv voi fi cu păcatele lor şi le voi vindeca ţara.</span>
<span class="v-num v-15">15&nbsp;</span><span class="v R27_15" data-id="R27_15">Şi acum, ochii Mei vor fi deschişi şi auzul Meu va lua aminte la rugăciunile ce se vor face în acest loc.</span>
<span class="v-num v-16">16&nbsp;</span><span class="v R27_16" data-id="R27_16">Şi acum, Eu am ales şi am sfinţit templul acesta, pentru ca numele Meu să fie pe veci într'însul; şi acolo fără încetare fi-vor ochii Mei şi inima Mea.</span>
<span class="v-num v-17">17&nbsp;</span><span class="v R27_17" data-id="R27_17">Iar tu, dacă vei umbla înaintea Mea aşa cum a umblat David, părintele tău, şi dacă vei face tot ceea ce Eu ţi-am poruncit şi dacă vei păzi toate poruncile şi judecăţile Mele,</span>
<span class="v-num v-18">18&nbsp;</span><span class="v R27_18" data-id="R27_18">atunci tronul regatului tău îl voi ridica aşa cum i-am făgăduit lui David, părintele tău, zicând: "Nu va lipsi din tine bărbat care să domnească în Israel".</span>
<span class="v-num v-19">19&nbsp;</span><span class="v R27_19" data-id="R27_19">Dar dacă voi vă veţi abate pe-alături şi veţi părăsi poruncile şi rânduielile Mele, cele pe care Eu le-am dat înaintea voastră, şi dacă veţi merge la alţi dumnezei şi le veţi sluji şi vă veţi închina lor,</span>
<span class="v-num v-20">20&nbsp;</span><span class="v R27_20" data-id="R27_20">atunci vă voi strămuta din ţara pe care Eu le-am dat-o [părinţilor voştri], iar templul acesta, pe care Eu i l-am sfinţit numelui Meu, îl voi lepăda de la faţa Mea şi-l voi face de pomină şi de poveste la toate neamurile.</span>
<span class="v-num v-21">21&nbsp;</span><span class="v R27_21" data-id="R27_21">Şi tot omul care va trece pe lângă această casă, care acum este înaltă, se va înspăimânta şi va zice: "De ce a făcut Domnul aşa cu această ţară şi cu acest templu?...".</span>
<span class="v-num v-22">22&nbsp;</span><span class="v R27_22" data-id="R27_22">Şi i se va răspunde: "Fiindcă ei L-au părăsit pe Domnul, Dumnezeul părinţilor lor, Cel ce i-a scos din ţara Egiptului, şi s'au lipit de alţi dumnezei şi li s'au închinat şi le-au slujit; de aceea a adus El asupră-le tot răul acesta"".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="R26.html">&lt;</a>
<a class="home" href="index.html">=</a>
<a class="next" href="R28.html">&gt;</a>
</div></div>
</body>
</html>