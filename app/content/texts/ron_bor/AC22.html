<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FAPTE 22 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="AC.html">Biblia Ortodoxă Română Sinodală (2006)</a><a class="location" href="AC.html">FAPTE 22</a><a class="prev" href="AC21.html">&lt;</a>
<a class="home" href="index.html">=</a>
<a class="next" href="AC23.html">&gt;</a>
</div></div>
<div class="section chapter AC AC22 ron_bor ron " dir="ltr" lang="ro" data-id="AC22" data-nextid="AC23" data-previd="AC21">
<div class="c">22</div>
<div class="p">
<span class="v-num v-1">1&nbsp;</span><span class="v AC22_1" data-id="AC22_1">Bărbaţi fraţi şi părinţi, ascultaţi acum, apărarea mea faţă de voi!</span>
<span class="v-num v-2">2&nbsp;</span><span class="v AC22_2" data-id="AC22_2">Şi auzind că le vorbea în limba evreiască, au făcut mai multă linişte, şi el le-a zis:</span>
<span class="v-num v-3">3&nbsp;</span><span class="v AC22_3" data-id="AC22_3">Eu sunt bărbat iudeu, născut în Tarsul Ciliciei şi crescut în cetatea aceasta, învăţând la picioarele lui Gamaliel în chip amănunţit Legea părintească, plin fiind de râvnă pentru Dumnezeu, precum şi voi toţi sunteţi astăzi.</span>
<span class="v-num v-4">4&nbsp;</span><span class="v AC22_4" data-id="AC22_4">Eu am prigonit până la moarte această cale, legând şi dând la închisoare şi bărbaţi şi femei,</span>
<span class="v-num v-5">5&nbsp;</span><span class="v AC22_5" data-id="AC22_5">Precum mărturiseşte pentru mine şi arhiereul şi tot sfatul bătrânilor, de la care primind şi scrisori către fraţi, mergeam la Damasc, ca să-i aduc legaţi la Ierusalim şi pe cei ce erau acolo, spre a fi pedepsiţi.</span>
<span class="v-num v-6">6&nbsp;</span><span class="v AC22_6" data-id="AC22_6">Dar pe când mergeam eu şi mă apropiam de Damasc, pe la amiază, deodată o lumină puternică din cer m-a învăluit ca un fulger.</span>
<span class="v-num v-7">7&nbsp;</span><span class="v AC22_7" data-id="AC22_7">Şi am căzut la pământ şi am auzit un glas, zicându-mi: Saule, Saule, de ce Mă prigoneşti?</span>
<span class="v-num v-8">8&nbsp;</span><span class="v AC22_8" data-id="AC22_8">Iar eu am răspuns: Cine eşti, Doamne? Zis-a către mine: Eu sunt Iisus Nazarineanul, pe Care tu Îl prigoneşti.</span>
<span class="v-num v-9">9&nbsp;</span><span class="v AC22_9" data-id="AC22_9">Iar cei ce erau cu mine au văzut lumina şi s-au înfricoşat, dar glasul Celui care îmi vorbea ei nu l-au auzit.</span>
<span class="v-num v-10">10&nbsp;</span><span class="v AC22_10" data-id="AC22_10">Şi am zis: Ce să fac, Doamne? Iar Domnul a zis către mine: Ridică-te şi mergi în Damasc şi acolo ţi se va spune despre toate cele ce ţi s-au rânduit să faci.</span>
<span class="v-num v-11">11&nbsp;</span><span class="v AC22_11" data-id="AC22_11">Şi pentru că nu mai vedeam, din cauza strălucirii acelei lumini, am venit în Damasc, fiind dus de mână de către cei ce erau împreună cu mine.</span>
<span class="v-num v-12">12&nbsp;</span><span class="v AC22_12" data-id="AC22_12">Iar un oarecare Anania, bărbat evlavios, după Lege, mărturisit de toţi iudeii care locuiau în Damasc,</span>
<span class="v-num v-13">13&nbsp;</span><span class="v AC22_13" data-id="AC22_13">Venind la mine şi stând alături, mi-a zis: Frate Saule, vezi iarăşi! Şi eu în ceasul acela l-am văzut.</span>
<span class="v-num v-14">14&nbsp;</span><span class="v AC22_14" data-id="AC22_14">Iar el a zis: Dumnezeul părinţilor noştri te-a ales de mai înainte pe tine ca să cunoşti voia Lui şi să vezi pe Cel Drept şi să auzi glas din gura Lui;</span>
<span class="v-num v-15">15&nbsp;</span><span class="v AC22_15" data-id="AC22_15">Că martor vei fi Lui, în faţa tuturor oamenilor, despre cele ce ai văzut şi auzit.</span>
<span class="v-num v-16">16&nbsp;</span><span class="v AC22_16" data-id="AC22_16">Şi acum de ce zăboveşti? Sculându-te, botează-te şi spală-ţi păcatele, chemând numele Lui.</span>
<span class="v-num v-17">17&nbsp;</span><span class="v AC22_17" data-id="AC22_17">Şi s-a întâmplat, când m-am întors la Ierusalim şi mă rugam în templu, să fiu în extaz,</span>
<span class="v-num v-18">18&nbsp;</span><span class="v AC22_18" data-id="AC22_18">Şi să-L văd zicându-mi: Grăbeşte-te, şi ieşi degrabă din Ierusalim, pentru că nu vor primi mărturia ta despre Mine.</span>
<span class="v-num v-19">19&nbsp;</span><span class="v AC22_19" data-id="AC22_19">Şi eu am zis: Doamne, ei ştiu că eu duceam la închisoare şi băteam, prin sinagogi, pe cei care credeau în Tine;</span>
<span class="v-num v-20">20&nbsp;</span><span class="v AC22_20" data-id="AC22_20">Şi când se vărsa sângele lui Ştefan, mucenicul Tău, eram şi eu de faţă şi încuviinţam uciderea lui şi păzeam hainele celor care îl ucideau.</span>
<span class="v-num v-21">21&nbsp;</span><span class="v AC22_21" data-id="AC22_21">Şi a zis către mine: Mergi, că Eu te voi trimite departe, la neamuri.</span>
<span class="v-num v-22">22&nbsp;</span><span class="v AC22_22" data-id="AC22_22">Şi l-au ascultat până la acest cuvânt, şi au ridicat glasul lor, zicând: Ia-l de pe pământ pe unul ca acesta! Căci nu se cuvine ca el să mai trăiască.</span>
<span class="v-num v-23">23&nbsp;</span><span class="v AC22_23" data-id="AC22_23">Şi strigând ei şi aruncând hainele şi azvârlind pulbere în aer,</span>
<span class="v-num v-24">24&nbsp;</span><span class="v AC22_24" data-id="AC22_24">Comandantul a poruncit să-l ducă în fortăreaţă, spunând să-l ia la cercetare, cu biciul, ca să cunoască pentru care pricină strigau aşa împotriva lui.</span>
<span class="v-num v-25">25&nbsp;</span><span class="v AC22_25" data-id="AC22_25">Şi când l-au întins ca să-l biciuiască, Pavel a zis către sutaşul care era de faţă: Oare vă este îngăduit să biciuiţi un cetăţean roman şi nejudecat?</span>
<span class="v-num v-26">26&nbsp;</span><span class="v AC22_26" data-id="AC22_26">Şi auzind sutaşul s-a dus la comandant să-i vestească, zicând: Ce ai de gând să faci? Că omul acesta este (cetăţean) roman.</span>
<span class="v-num v-27">27&nbsp;</span><span class="v AC22_27" data-id="AC22_27">Şi venind la el, comandantul i-a zis: Spune-mi, eşti tu (cetăţean) roman? Iar el a zis: Da!</span>
<span class="v-num v-28">28&nbsp;</span><span class="v AC22_28" data-id="AC22_28">Şi a răspuns comandantul: Eu am dobândit această cetăţenie cu multă cheltuială. Iar Pavel a zis: Eu însă m-am şi născut.</span>
<span class="v-num v-29">29&nbsp;</span><span class="v AC22_29" data-id="AC22_29">Deci cei ce erau gata să-l ia la cercetare s-au depărtat îndată de la el, iar comandantul s-a temut, aflând că el este (cetăţean) roman şi că a fost legat.</span>
<span class="v-num v-30">30&nbsp;</span><span class="v AC22_30" data-id="AC22_30">Şi a doua zi, voind să cunoască adevărul, pentru care era pârât de iudei, l-a dezlegat şi a poruncit să se adune arhiereii şi tot sinedriul şi, aducând pe Pavel, l-a pus înaintea lor.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="AC21.html">&lt;</a>
<a class="home" href="index.html">=</a>
<a class="next" href="AC23.html">&gt;</a>
</div></div>
</body>
</html>