<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A PATRA A REGILOR 3 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="K2.html">Biblia Ortodoxă Română Sinodală (2006)</a><a class="location" href="K2.html">CARTEA A PATRA A REGILOR 3</a><a class="prev" href="K212.html">&lt;</a>
<a class="home" href="index.html">=</a>
<a class="next" href="K214.html">&gt;</a>
</div></div>
<div class="section chapter K2 K23 ron_bor ron " dir="ltr" lang="ro" data-id="K23" data-nextid="K214" data-previd="K212">
<div class="c">3</div>
<div class="p">
<span class="v-num v-1">1&nbsp;</span><span class="v K23_1" data-id="K23_1">În anul al douăzeci şi treilea al lui Ioaş, fiul lui Ohozia, regele lui Iuda, s-a făcut rege peste Israel în Samaria Ioahaz, fiul lui Iehu, şi a domnit şaptesprezece ani.</span>
<span class="v-num v-2">2&nbsp;</span><span class="v K23_2" data-id="K23_2">Acesta a făcut rele în ochii Domnului şi a umblat în păcatele lui Ieroboam, fiul lui Nabat, care a dus pe Israel în ispită şi nu s-a lăsat de ele.</span>
<span class="v-num v-3">3&nbsp;</span><span class="v K23_3" data-id="K23_3">De aceea s-a aprins mânia Domnului asupra lui Israel şi l-a dat pentru totdeauna în mâna lui Hazael, regele Siriei, şi în mâna lui Benhadad, fiul lui Hazael.</span>
<span class="v-num v-4">4&nbsp;</span><span class="v K23_4" data-id="K23_4">Atunci s-a rugat Ioahaz Domnului şi Domnul l-a auzit, pentru că vedea necazul Izraeliţilor şi cum îi strâmtora regele Siriei.</span>
<span class="v-num v-5">5&nbsp;</span><span class="v K23_5" data-id="K23_5">Şi a dat Domnul Israeliţilor izbăvitor şi au ieşit de sub mâna Sirienilor şi au trăit fiii lui Israel în cetăţile lor ca şi mai înainte.</span>
<span class="v-num v-6">6&nbsp;</span><span class="v K23_6" data-id="K23_6">Dar tot nu s-au depărtat de păcatele casei lui Ieroboam, care a dus pe Israel în ispită, ci au umblat în ele şi Aşera a rămas mai departe în Samaria,</span>
<span class="v-num v-7">7&nbsp;</span><span class="v K23_7" data-id="K23_7">Lui Ioahaz nu-i rămăsese din oştire decât numai cincizeci de călăreţi, zece care şi zece mii de pedestraşi, căci îi nimicise regele Siriei şi-i prefăcuse în pulbere de călcat cu picioarele.</span>
<span class="v-num v-8">8&nbsp;</span><span class="v K23_8" data-id="K23_8">Celelalte ştiri despre Ioahaz, despre vitejiile lui şi despre tot ceea ce a făcut el, sunt scrise în cartea Cronicilor regilor lui Israel.</span>
<span class="v-num v-9">9&nbsp;</span><span class="v K23_9" data-id="K23_9">Apoi a răposat Ioahaz cu părinţii săi şi l-au îngropat în Samaria, iar în locul lui s-a făcut rege Ioaş.</span>
<span class="v-num v-10">10&nbsp;</span><span class="v K23_10" data-id="K23_10">În anul al treizeci şi şaptelea al lui Ioaş, regele Iudei, s-a făcut rege peste Israel în Samaria Ioaş, fiul lui Ioahaz, domnind şaisprezece ani.</span>
<span class="v-num v-11">11&nbsp;</span><span class="v K23_11" data-id="K23_11">Şi a făcut fapte netrebnice înaintea Domnului şi nu s-a abătut de la toate păcatele lui Ieroboam, fiul lui Nabat, care a dus pe Israel în ispită, ci a umblat în ele.</span>
<span class="v-num v-12">12&nbsp;</span><span class="v K23_12" data-id="K23_12">Celelalte ştiri despre Ioaş, tot ceea ce a făcut el, isprăvile lui, războiul avut cu Amasia, regele Iudei, sunt scrise în cartea Cronicilor regilor lui Israel.</span>
<span class="v-num v-13">13&nbsp;</span><span class="v K23_13" data-id="K23_13">Apoi a adormit Ioaş cu părinţii săi, iar pe scaunul lui s-a suit Ieroboam. Ioaş a fost îngropat în Samaria, lângă regii lui Israel.</span>
<span class="v-num v-14">14&nbsp;</span><span class="v K23_14" data-id="K23_14">În vremea lui Ioaş s-a îmbolnăvit Elisei de o boală de care apoi a şi murit. Atunci a venit la el Ioaş, regele lui Israel şi, plângând deasupra lui, a zis: "Părinte, părinte, carul lui Israel şi călăreţul lui!"</span>
<span class="v-num v-15">15&nbsp;</span><span class="v K23_15" data-id="K23_15">Iar Elisei a zis către el: "Ia un arc şi nişte săgeţi! "</span>
<span class="v-num v-16">16&nbsp;</span><span class="v K23_16" data-id="K23_16">Şi a luat regele un arc şi nişte săgeţi. Apoi Elisei a zis către regele lui Israel: "Pune mâna pe arc!" şi a pus regele mâna pe arc, şi şi-a pus şi Elisei mâinile sale pe mâinile regelui,</span>
<span class="v-num v-17">17&nbsp;</span><span class="v K23_17" data-id="K23_17">Şi a zis: "Deschide fereastra dinspre răsărit!" Şi regele a deschis-o. Şi a zis Elisei: "Săgetează!". şi a săgetat regele. Elisei a zis: "Aceasta este săgeata izbăvirii ce vine de la Domnul şi săgeata izbăvirii de Sirieni, căci vei bate pe Sirieni cu desăvârşire, la Afec".</span>
<span class="v-num v-18">18&nbsp;</span><span class="v K23_18" data-id="K23_18">Apoi iarăşi a zis Elisei: "Ia nişte săgeţi!" şi regele a luat. şi a zis Elisei către regele lui Israel: "Loveşte în pământ!" Şi a lovit de trei ori şi s-a oprit.</span>
<span class="v-num v-19">19&nbsp;</span><span class="v K23_19" data-id="K23_19">Iar omul lui Dumnezeu s-a mâniat pe el, şi a zis: "Trebuia să loveşti de cinci sau de şapte ori, căci atunci ai fi bătut cu desăvârşire pe Sirieni; acum însă vei bate pe Sirieni numai de trei ori".</span>
<span class="v-num v-20">20&nbsp;</span><span class="v K23_20" data-id="K23_20">Apoi a murit Elisei şi l-au îngropat, iar în anul următor au intrat în ţară cete de Moabiţi.</span>
<span class="v-num v-21">21&nbsp;</span><span class="v K23_21" data-id="K23_21">Dar iată, odată, când îngropau un mort, s-a întâmplat ca cei ce-l îngropau să vadă una din aceste cete şi, speriindu-se, au aruncat mortul în mormântul lui Elisei. Căzând acela, s-a atins de oasele lui Elisei şi a înviat şi s-a sculat pe picioarele sale.</span>
<span class="v-num v-22">22&nbsp;</span><span class="v K23_22" data-id="K23_22">Iar Hazael, regele Siriei, a strâmtorat pe Israeliţi în toate zilele lui Ioahaz.</span>
<span class="v-num v-23">23&nbsp;</span><span class="v K23_23" data-id="K23_23">Domnul însă S-a milostivit asupra lor de i-a iertat şi S-a întors spre ei pentru legământul Său cel încheiat cu Avraam, Isaac şi Iacov şi n-a voit să-i piardă, nici nu i-a lepădat de la faţa Sa, până astăzi.</span>
<span class="v-num v-24">24&nbsp;</span><span class="v K23_24" data-id="K23_24">După ce a murit Hazael, regele Siriei, în locul lui a fost făcut rege Benhadad, fiul său.</span>
<span class="v-num v-25">25&nbsp;</span><span class="v K23_25" data-id="K23_25">Atunci Ioaş, fiul lui Ioahaz, a luat înapoi din mâinile lui Benhadad, fiul lui Hazael, cetăţile pe care le luase acela cu război din mâinile tatălui său, Ioahaz. De trei ori l-a bătut Ioaş şi a întors cetăţile lui Israel.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="K212.html">&lt;</a>
<a class="home" href="index.html">=</a>
<a class="next" href="K214.html">&gt;</a>
</div></div>
</body>
</html>