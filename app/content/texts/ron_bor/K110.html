<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A TREIA A REGILOR 10 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="K1.html">Biblia Ortodoxă Română Sinodală (2006)</a><a class="location" href="K1.html">CARTEA A TREIA A REGILOR 10</a><a class="prev" href="K19.html">&lt;</a>
<a class="home" href="index.html">=</a>
<a class="next" href="K111.html">&gt;</a>
</div></div>
<div class="section chapter K1 K110 ron_bor ron " dir="ltr" lang="ro" data-id="K110" data-nextid="K111" data-previd="K19">
<div class="c">10</div>
<div class="p">
<span class="v-num v-1">1&nbsp;</span><span class="v K110_1" data-id="K110_1">Regina din Saba însă, auzind de slava lui Solomon cea în numele Domnului, a venit să-i încerce înţelepciunea cu cuvinte greu de înţeles.</span>
<span class="v-num v-2">2&nbsp;</span><span class="v K110_2" data-id="K110_2">Venind ea la Ierusalim cu foarte mare bogăţie, cu cămile încărcate cu aromate, cu foarte mult aur şi pietre scumpe, a mers la Solomon şi s-a sfătuit cu el pentru tot ce avea ea pe inimă.</span>
<span class="v-num v-3">3&nbsp;</span><span class="v K110_3" data-id="K110_3">Şi i-a dezlegat Solomon toate vorbele ei şi n-a fost vorbă adâncă pe care să n-o cunoască regele şi să nu i-o dezlege.</span>
<span class="v-num v-4">4&nbsp;</span><span class="v K110_4" data-id="K110_4">Văzând deci regina din Saba toată înţelepciunea lui Solomon, casa care a zidit-o el,</span>
<span class="v-num v-5">5&nbsp;</span><span class="v K110_5" data-id="K110_5">Bucatele de la masa lui, locuinţa robilor lui, rânduiala slugilor lui, îmbrăcămintea lor, paharnicii lui şi arderile de tot ale lui care le aducea în templul Domnului, nu a putut să se mai stăpânească</span>
<span class="v-num v-6">6&nbsp;</span><span class="v K110_6" data-id="K110_6">Şi a zis regelui: "Adevărat este ce am auzit eu în tara mea de lucrurile tale şi de înţelepciunea ta;</span>
<span class="v-num v-7">7&nbsp;</span><span class="v K110_7" data-id="K110_7">Însă eu nu credeam vorbele, până n-am venit şi n-am văzut cu ochii mei şi iată, nici pe jumătate nu mi se spusese; tu ai înţelepciune şi bogăţie mult mai mare decât am auzit eu.</span>
<span class="v-num v-8">8&nbsp;</span><span class="v K110_8" data-id="K110_8">Ferice de oamenii tăi şi de aceste slugi ale tale, care totdeauna îţi stau înainte şi ascultă înţelepciunea ta!</span>
<span class="v-num v-9">9&nbsp;</span><span class="v K110_9" data-id="K110_9">Binecuvântat să fie Domnul Dumnezeul tău Care a binevoit să te pună pe tronul lui Israel! Domnul, din dragostea cea veşnică a Lui către Israel, te-a pus rege să faci judecată şi dreptate".</span>
<span class="v-num v-10">10&nbsp;</span><span class="v K110_10" data-id="K110_10">Şi a dăruit ea regelui o sută douăzeci de talanţi de aur şi o mulţime de aromate şi de pietre scumpe; niciodată însă nu i s-a adus atât de multe aromate, câte a dăruit regina din Saba regelui Solomon.</span>
<span class="v-num v-11">11&nbsp;</span><span class="v K110_11" data-id="K110_11">Iar corăbiile lui Hiram, care aduceau aur de la Ofir, au adus foarte mult lemn roşu şl pietre scumpe.</span>
<span class="v-num v-12">12&nbsp;</span><span class="v K110_12" data-id="K110_12">Şi a făcut regele din acest lemn roşu balustrade pentru templul Domnului şi pentru casa regelui şi de asemenea chitare şi harpe pentru cântăreţi. Niciodată nu i s-a adus lui atâta lemn roşu, nici nu s-a mai văzut până în ziua de azi.</span>
<span class="v-num v-13">13&nbsp;</span><span class="v K110_13" data-id="K110_13">Iar regele Solomon a dat reginei din Saba tot ce a dorit şi a cerut, pe lângă ce i-a dăruit regele Solomon cu mâna lui. şi s-a întors ea înapoi la ţara ei, ea şi toate slugile ei.</span>
<span class="v-num v-14">14&nbsp;</span><span class="v K110_14" data-id="K110_14">Greutatea aurului care i se aducea pe fiecare an lui Solomon era de şase sute şaizeci de talanţi de aur,</span>
<span class="v-num v-15">15&nbsp;</span><span class="v K110_15" data-id="K110_15">Afară de ce primea el de la aducătorii de mărfuri şi de la negustori, de la toţi regii arabi şi de la căpeteniile ţinuturilor.</span>
<span class="v-num v-16">16&nbsp;</span><span class="v K110_16" data-id="K110_16">Şi a făcut regele Solomon două sute de scuturi de aur ciocănit, câte şase sute de sicli pentru fiecare scut,</span>
<span class="v-num v-17">17&nbsp;</span><span class="v K110_17" data-id="K110_17">Şi trei sute de scuturi mai mici tot din aur ciocănit; câte trei mine de aur intra în fiecare scut; şi le-a pus regele în casa numită Pădurea Libanului.</span>
<span class="v-num v-18">18&nbsp;</span><span class="v K110_18" data-id="K110_18">Şi a mai făcut regele un tron mare de os de fildeş, ferecându-l cu aur curat.</span>
<span class="v-num v-19">19&nbsp;</span><span class="v K110_19" data-id="K110_19">Tronul avea şase trepte, iar vârful spetezei tronului era rotund; şi avea de o parte şi de alta a locului de şedere rezemători, pe care stăteau doi lei.</span>
<span class="v-num v-20">20&nbsp;</span><span class="v K110_20" data-id="K110_20">Şi mai erau încă doisprezece lei care stăteau de o parte şi de alta a tronului, pe cele şase trepte. Asemenea tron nu mai era în nici un regat.</span>
<span class="v-num v-21">21&nbsp;</span><span class="v K110_21" data-id="K110_21">Toate vasele de băut ale regelui Solomon erau de aur; lighenele lui tot de aur şi toate vasele din casa Pădurea Libanului erau de aur curat; de argint nu era nimic făcut; argintul nu valora în zilele lui Solomon,</span>
<span class="v-num v-22">22&nbsp;</span><span class="v K110_22" data-id="K110_22">Căci regele avea pe mare corăbii care mergeau la Tarsis cu corăbiile lui Hiram şi la trei ani o dată veneau corăbiile din Tarsis şi îi aduceau aur, argint, fildeş, maimuţe şi păuni.</span>
<span class="v-num v-23">23&nbsp;</span><span class="v K110_23" data-id="K110_23">Regele Solomon a întrecut pe toţi regii pământului în bogăţie şi în înţelepciune.</span>
<span class="v-num v-24">24&nbsp;</span><span class="v K110_24" data-id="K110_24">Şi toţi regii de pe pământ căutau să vadă pe Solomon, ca să-i asculte înţelepciunea pe care i-o pusese Dumnezeu în inima lui.</span>
<span class="v-num v-25">25&nbsp;</span><span class="v K110_25" data-id="K110_25">Şi-i aduceau fiecare de la ei, ca dar în fiecare an, vase de aur şi argint, haine, arme, aromate, cai şi catâri.</span>
<span class="v-num v-26">26&nbsp;</span><span class="v K110_26" data-id="K110_26">Şi şi-a adunat Solomon care şi călăreţi; şi avea el o mie patru sute de care şi douăsprezece mii de călăreţi; şi i-a aşezat în cetăţile unde ţinea carele şi pe lângă rege, în Ierusalim. Şi e! era domn peste toţi regii de la râul Eufrat până la pământul Filistenilor şi până în hotarul Egiptului.</span>
<span class="v-num v-27">27&nbsp;</span><span class="v K110_27" data-id="K110_27">El a făcut ca argintul să fie tot aşa de preţuit la Ierusalim ca pietrele, iar cedrii, prin mulţimea lor i-a făcut să fie preţuiţi ca şi smochinii cei sălbatici care cresc prin locuri joase.</span>
<span class="v-num v-28">28&nbsp;</span><span class="v K110_28" data-id="K110_28">Iar caii pentru regele Solomon se aduceau din Egipt şi din Coa. Negustorii regelui luau cai din Coa (Cheve) cu bani.</span>
<span class="v-num v-29">29&nbsp;</span><span class="v K110_29" data-id="K110_29">Un car din Egipt se cumpăra şi se aducea cu şase sute sicli de argint, iar un cal, cu o sută cincizeci de sicli. Tot astfel aduceau ei toate acestea şi pentru regii Heteilor şi regii Siriei.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="K19.html">&lt;</a>
<a class="home" href="index.html">=</a>
<a class="next" href="K111.html">&gt;</a>
</div></div>
</body>
</html>