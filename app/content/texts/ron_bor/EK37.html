<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEZECHIEL 37 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EK.html">Biblia Ortodoxă Română Sinodală (2006)</a><a class="location" href="EK.html">IEZECHIEL 37</a><a class="prev" href="EK36.html">&lt;</a>
<a class="home" href="index.html">=</a>
<a class="next" href="EK38.html">&gt;</a>
</div></div>
<div class="section chapter EK EK37 ron_bor ron " dir="ltr" lang="ron" data-id="EK37" data-nextid="EK38" data-previd="EK36">
<div class="c">37</div>
<div class="p">
<span class="v-num v-1">1&nbsp;</span><span class="v EK37_1" data-id="EK37_1">Fost-a mâna Domnului peste mine şi m-a dus Domnul cu Duhul şi m-a aşezat în mijlocul unui câmp plin de oase omeneşti,</span>
<span class="v-num v-2">2&nbsp;</span><span class="v EK37_2" data-id="EK37_2">Şi m-a purtat împrejurul lor; dar iată oasele acestea erau foarte multe pe faţa pământului şi uscate de tot.</span>
<span class="v-num v-3">3&nbsp;</span><span class="v EK37_3" data-id="EK37_3">Şi mi-a zis Domnul: "Fiul omului, vor învia, oasele acestea?" Iar eu am zis: "Dumnezeule, numai Tu ştii aceasta".</span>
<span class="v-num v-4">4&nbsp;</span><span class="v EK37_4" data-id="EK37_4">Domnul însă mi-a zis: "Prooroceşte asupra oaselor acestora şi le spune: Oase uscate, ascultaţi cuvântul Domnului!</span>
<span class="v-num v-5">5&nbsp;</span><span class="v EK37_5" data-id="EK37_5">Aşa grăieşte Domnul Dumnezeu oaselor acestora: Iată Eu voi face să intre în voi duh şi veţi învia.</span>
<span class="v-num v-6">6&nbsp;</span><span class="v EK37_6" data-id="EK37_6">Voi pune pe voi vine şi carne va creşte pe voi; vă voi acoperi cu piele, voi face să intre în voi duh şi veţi învia şi veţi şti că Eu sunt Domnul".</span>
<span class="v-num v-7">7&nbsp;</span><span class="v EK37_7" data-id="EK37_7">Proorocit-am deci cum mi se poruncise. şi când am proorocit, iată s-a făcut un vuiet şi o mişcare şi oasele au început să se apropie, fiecare os la încheietura sa.</span>
<span class="v-num v-8">8&nbsp;</span><span class="v EK37_8" data-id="EK37_8">Şi am privit şi eu şi iată erau pe ele vine şi crescuse carne şi pielea le acoperea pe deasupra, iar duh nu era în ele.</span>
<span class="v-num v-9">9&nbsp;</span><span class="v EK37_9" data-id="EK37_9">Atunci mi-a zis Domnul: "Fiul omului, prooroceşte duhului, prooroceşte şi spune duhului: Aşa grăieşte Domnul Dumnezeu: Duhule, vino din cele patru vânturi şi suflă peste morţii aceştia şi vor învia!"</span>
<span class="v-num v-10">10&nbsp;</span><span class="v EK37_10" data-id="EK37_10">Deci am proorocit eu, cum mi se poruncise, şi a intrat în ei duhul şi au, înviat şi mulţime multă foarte de oameni s-au ridicat pe picioarele lor.</span>
<span class="v-num v-11">11&nbsp;</span><span class="v EK37_11" data-id="EK37_11">Şi mi-a zis iarăşi Domnul: "Fiul omului, oasele acestea sunt toată casa lui Israel. Iată ei zic: "S-au uscat oasele noastre şi nădejdea noastră a pierit; suntem smulşi din rădăcină".</span>
<span class="v-num v-12">12&nbsp;</span><span class="v EK37_12" data-id="EK37_12">De aceea prooroceşte şi le spune: Aşa grăieşte Domnul Dumnezeu: Iată, Eu voi deschide mormintele voastre şi vă voi scoate pe voi, poporul Meu, din mormintele voastre şi vă voi duce în ţara lui Israel.</span>
<span class="v-num v-13">13&nbsp;</span><span class="v EK37_13" data-id="EK37_13">Astfel veţi şti că Eu sunt Domnul, când voi deschide mormintele voastre şi vă voi scoate pe voi, poporul Meu, din mormintele voastre.</span>
<span class="v-num v-14">14&nbsp;</span><span class="v EK37_14" data-id="EK37_14">Şi voi pune în voi Duhul Meu şi veţi învia şi vă voi aşeza în ţara voastră şi veţi şti că Eu, Domnul, am zis aceasta şi am făcut", zice Domnul.</span>
<span class="v-num v-15">15&nbsp;</span><span class="v EK37_15" data-id="EK37_15">Fost-a iarăşi către mine cuvântul Domnului şi mi-a zis:</span>
<span class="v-num v-16">16&nbsp;</span><span class="v EK37_16" data-id="EK37_16">"Iar tu, fiul omului, ia-ţi un toiag şi scrie pe el: "Lui Iuda şi fiilor lui Israel, care sunt uniţi cu el". şi să mai iei un toiag şi să scrii pe el: "Lui Iosif". Acesta este toiagul lui Efraim şi a toată casa lui Israel, care este unită cu el.</span>
<span class="v-num v-17">17&nbsp;</span><span class="v EK37_17" data-id="EK37_17">Apoi să le apropii unul de altul încât ele să fie în mâna ta ca un singur toiag.</span>
<span class="v-num v-18">18&nbsp;</span><span class="v EK37_18" data-id="EK37_18">Iar când te vor întreba fiii poporului tău: "Nu ne vei tălmăci oare şi nouă ce înseamnă ceea ce ai în mână?</span>
<span class="v-num v-19">19&nbsp;</span><span class="v EK37_19" data-id="EK37_19">Tu să le spui: Aşa grăieşte Domnul Dumnezeu: Iată Eu voi lua toiagul lui Iosif, care este în mâna lui Efraim şi a seminţiilor lui Israel unite cu el şi le voi împreuna cu toiagul lui Iuda şi voi face din ele un singur toiag şi vor fi în mâna Mea una.</span>
<span class="v-num v-20">20&nbsp;</span><span class="v EK37_20" data-id="EK37_20">Când însă amândouă toiegele pe care vei scrie vor fi în mâna ta înaintea ochilor lor,</span>
<span class="v-num v-21">21&nbsp;</span><span class="v EK37_21" data-id="EK37_21">Atunci să le spui: Aşa grăieşte Domnul Dumnezeu: Iată, Eu voi lua pe fiii lui Israel din mijlocul neamurilor, printre care se află, îi voi aduna din toate părţile şi-i voi aduce în ţara lor;</span>
<span class="v-num v-22">22&nbsp;</span><span class="v EK37_22" data-id="EK37_22">Iar în ţara aceasta, pe munţii lui Israel, îi voi face un singur neam şi un singur rege va fi peste toţi; nu vor mai fi două neamuri şi în viitor nu se vor mai împărţi în două regate;</span>
<span class="v-num v-23">23&nbsp;</span><span class="v EK37_23" data-id="EK37_23">Nu se vor mai pângări cu idolii lor, cu urâciunile lor şi cu toate păcatele lor. şi voi izbăvi de toate fărădelegile pe care le-au săvârşit, îi voi curăţi şi vor fi poporul Meu, iar Eu voi fi Dumnezeul lor.</span>
<span class="v-num v-24">24&nbsp;</span><span class="v EK37_24" data-id="EK37_24">Iar robul Meu David va fi rege peste ei şi păstorul lor al tuturor, şi ei se vor purta după cum cer poruncile Mele şi legile Mele le vor păzi şi le vor împlini.</span>
<span class="v-num v-25">25&nbsp;</span><span class="v EK37_25" data-id="EK37_25">Vor locui ţara pe care am dat-o Eu robului Meu Iacov, unde au trăit părinţii lor; acolo vor locui ei şi copiii lor în veci; iar robul Meu David va fi peste ei rege în veac.</span>
<span class="v-num v-26">26&nbsp;</span><span class="v EK37_26" data-id="EK37_26">Voi încheia cu ei un legământ al păcii, legământ veşnic voi avea cu ei. Voi pune rânduială la ei, îi voi înmulţi şi voi aşeza în mijlocul lor locaşul Meu pe veci.</span>
<span class="v-num v-27">27&nbsp;</span><span class="v EK37_27" data-id="EK37_27">Fi-va locaşul Meu la ei şi voi fi Dumnezeul lor, iar ei vor fi poporul Meu.</span>
<span class="v-num v-28">28&nbsp;</span><span class="v EK37_28" data-id="EK37_28">Atunci vor şti popoarele că Eu sunt Domnul Care sfinţeşte pe Israel, când locaşul Meu va fi veşnic în mijlocul lor".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EK36.html">&lt;</a>
<a class="home" href="index.html">=</a>
<a class="next" href="EK38.html">&gt;</a>
</div></div>
</body>
</html>