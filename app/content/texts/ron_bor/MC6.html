<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>MIHEIA 6 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="MC.html">Biblia Ortodoxă Română Sinodală (2006)</a><a class="location" href="MC.html">MIHEIA 6</a><a class="prev" href="MC5.html">&lt;</a>
<a class="home" href="index.html">=</a>
<a class="next" href="MC7.html">&gt;</a>
</div></div>
<div class="section chapter MC MC6 ron_bor ron " dir="ltr" lang="ro" data-id="MC6" data-nextid="MC7" data-previd="MC5">
<div class="c">6</div>
<div class="p">
<span class="v-num v-1">1&nbsp;</span><span class="v MC6_1" data-id="MC6_1">Ascultaţi deci ce zice Domnul: "Scoală-te! Fă judecată cu munţii, iar colinele să audă glasul tău".</span>
<span class="v-num v-2">2&nbsp;</span><span class="v MC6_2" data-id="MC6_2">Ascultaţi, voi munţilor, certarea Domnului şi voi, neclintite temelii ale pământului! Că Domnul este în judecată cu poporul Său şi va grăi împotriva lui Israel.</span>
<span class="v-num v-3">3&nbsp;</span><span class="v MC6_3" data-id="MC6_3">Poporul Meu! Ce ţi-am făcut şi cu ce te-am împovărat? Răspunde-Mi!</span>
<span class="v-num v-4">4&nbsp;</span><span class="v MC6_4" data-id="MC6_4">Eu sunt Cel care te-am scos din ţara Egiptului şi din casa robiei te-am răscumpărat şi ţi-am trimis înainte pe Moise, pe Aaron şi pe Mariam!</span>
<span class="v-num v-5">5&nbsp;</span><span class="v MC6_5" data-id="MC6_5">Poporul Meu! Adu-ţi aminte de sfatul lui Balac, regele Moabului, şi ce i-a răspuns lui Balaam, feciorul lui Peor - când tu ai mers de la Şitim până la Ghilgal - ca să cunoşti dreptatea lui Dumnezeu".</span>
<span class="v-num v-6">6&nbsp;</span><span class="v MC6_6" data-id="MC6_6">"Cu ce mă voi înfăţişa înaintea Domnului şi mă voi pleca înaintea Dumnezeului celui Preaînalt? Înfăţişa-mă-voi cu arderi de tot, cu viţei de un an?</span>
<span class="v-num v-7">7&nbsp;</span><span class="v MC6_7" data-id="MC6_7">Dar, oare, Domnului Îi vor plăcea miile de berbeci, zecile de mii de râuri de untdelemn? Oare Îi voi da pe cel dintâi născut al meu ca preţ pentru fărădelegea mea şi rodul pântecelui meu pentru păcatul sufletului meu?"</span>
<span class="v-num v-8">8&nbsp;</span><span class="v MC6_8" data-id="MC6_8">Ţi s-a arătat, omule, ceea ce este bun şi ceea ce Dumnezeu cere de la tine: dreptate, iubire şi milostivire şi cu smerenie să mergi înaintea Domnului Dumnezeului tău!</span>
<span class="v-num v-9">9&nbsp;</span><span class="v MC6_9" data-id="MC6_9">Glasul Domnului strigă către cetate - şi este înţelept cine se teme de numele Tău -: "Ascultaţi, voi seminţii şi tu obşte a cetăţii!</span>
<span class="v-num v-10">10&nbsp;</span><span class="v MC6_10" data-id="MC6_10">Oare voi scăpa din vedere casa celui fără de lege, comorile celui păcătos şi efa cea mică blestemată?</span>
<span class="v-num v-11">11&nbsp;</span><span class="v MC6_11" data-id="MC6_11">Oare voi ierta pe cel cu cântare nedrepte şi cu greutăţi înşelătoare în sac?</span>
<span class="v-num v-12">12&nbsp;</span><span class="v MC6_12" data-id="MC6_12">Că bogaţii din cetate sunt plini de silnicie şi locuitorii grăiesc cuvinte mincinoase şi limba lor este numai viclenie în gura lor.</span>
<span class="v-num v-13">13&nbsp;</span><span class="v MC6_13" data-id="MC6_13">Şi Eu am început să te bat şi să te pustiesc din pricina păcatelor tale.</span>
<span class="v-num v-14">14&nbsp;</span><span class="v MC6_14" data-id="MC6_14">Vei mânca, dar nu te vei sătura şi foamea va roade lăuntrul tău; vei pune la o parte, dar nu vei putea scăpa nimic, şi ceea ce vei scăpa, voi trece prin ascuţişul sabiei.</span>
<span class="v-num v-15">15&nbsp;</span><span class="v MC6_15" data-id="MC6_15">Tu vei semăna, dar nu vei secera; vei călca în teasc smochine, dar nu te vei unge cu untdelemn; vei face must, dar nu vei bea vin.</span>
<span class="v-num v-16">16&nbsp;</span><span class="v MC6_16" data-id="MC6_16">Căci voi aţi luat aminte la rânduielile lui Omri şi la toate faptele casei lui Ahab şi v-aţi purtat după sfaturile lor, ca să vă dau pustiirii şi pe locuitorii tăi, batjocurii. Pentru aceasta veţi avea în sarcina voastră ocara poporului Meu!"</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="MC5.html">&lt;</a>
<a class="home" href="index.html">=</a>
<a class="next" href="MC7.html">&gt;</a>
</div></div>
</body>
</html>