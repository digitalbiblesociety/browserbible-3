<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOSUA NAVI 9 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JS.html">Biblia Ortodoxă Română Sinodală (2006)</a><a class="location" href="JS.html">CARTEA LUI IOSUA NAVI 9</a><a class="prev" href="JS8.html">&lt;</a>
<a class="home" href="index.html">=</a>
<a class="next" href="JS10.html">&gt;</a>
</div></div>
<div class="section chapter JS JS9 ron_bor ron " dir="ltr" lang="ron" data-id="JS9" data-nextid="JS10" data-previd="JS8">
<div class="c">9</div>
<div class="p">
<span class="v-num v-1">1&nbsp;</span><span class="v JS9_1" data-id="JS9_1">Auzind acestea toţi regii Amoreilor, cei de peste Iordan, cei din munte şi de la şes, cei de pe tot malul mării celei mari şi cei din apropierea Libanului: Heteii, Amoreii, Ghergheseii, Canaaneii, Ferezeii, Heveii şi Ibuseii,</span>
<span class="v-num v-2">2&nbsp;</span><span class="v JS9_2" data-id="JS9_2">S-au adunat împreună ca să se te toţi cu Iosua şi cu Israel.</span>
<span class="v-num v-3">3&nbsp;</span><span class="v JS9_3" data-id="JS9_3">Iar locuitorii Ghibeonului, auzind a făcut Iosua cu Ierihonul şi cu Ai,</span>
<span class="v-num v-4">4&nbsp;</span><span class="v JS9_4" data-id="JS9_4">Au pus la cale un vicleşug, căci s-au dus şi au strâns merinde de drum şi au pus pe asinii lor saci vechi cu pâine şi vin în burdufuri vechi, rupte şi cârpite</span>
<span class="v-num v-5">5&nbsp;</span><span class="v JS9_5" data-id="JS9_5">Şi în picioarele lor încălţăminte şi sandale vechi şi peticite, iar pe ei haine rele; pâinea lor de drum era uscată, mucedă şi sfărâmată.</span>
<span class="v-num v-6">6&nbsp;</span><span class="v JS9_6" data-id="JS9_6">Aşa au venit ei la Iosua în tabăra Israeliţilor de la Ghilgal şi au zis către el şi către toţi Israeliţii: "Noi am venit dintr-o ţară foarte depărtată; încheiaţi dar legământ cu noi".</span>
<span class="v-num v-7">7&nbsp;</span><span class="v JS9_7" data-id="JS9_7">Fiii lui Israel însă au zis către Hevei: "Poate că locuiţi aproape de noi? Cum să încheiem legământ cu voi?"</span>
<span class="v-num v-8">8&nbsp;</span><span class="v JS9_8" data-id="JS9_8">Iar ei au zis către Iosua: "Noi suntem robii tăi". Iosua le-a zis: "Cine sunteţi voi şi de unde aţi venit?"</span>
<span class="v-num v-9">9&nbsp;</span><span class="v JS9_9" data-id="JS9_9">Şi ei au răspuns: "Robii tăi au venit dintr-o ţară foarte depărtată, în numele Domnului Dumnezeului tău, că am auzit de numele Lui şi de câte a făcut El în Egipt</span>
<span class="v-num v-10">10&nbsp;</span><span class="v JS9_10" data-id="JS9_10">Şi de câte a făcut El celor doi regi ai Amoreilor, care erau dincolo de Iordan, lui Sihon, regele Heşbonului şi lui Og, regele Vasanului, care locuia în Aştarot şi Edrea.</span>
<span class="v-num v-11">11&nbsp;</span><span class="v JS9_11" data-id="JS9_11">Şi auzind acestea, bătrânii noştri şi toţi locuitorii ţării noastre ne-au grăit şi au zis: Luaţi-vă merinde de drum şi duceţi-vă în întâmpinarea lor şi le spuneţi: Noi suntem robii voştri. încheiaţi dar legământ cu noi!</span>
<span class="v-num v-12">12&nbsp;</span><span class="v JS9_12" data-id="JS9_12">Pâinile acestea erau calde în ziua când am plecat să venim la voi, iar acum iată s-au uscat şi s-au mucezit.</span>
<span class="v-num v-13">13&nbsp;</span><span class="v JS9_13" data-id="JS9_13">Aceste burdufuri de vin, pe care le-am umplut noi, iată-le s-au învechit; şi îmbrăcămintea noastră şi încălţămintea noastră s-au tocit de drumul cel foarte lung".</span>
<span class="v-num v-14">14&nbsp;</span><span class="v JS9_14" data-id="JS9_14">Căpeteniile Israeliţilor au luat din merindele lor, dar n-au întrebat pe Domnul.</span>
<span class="v-num v-15">15&nbsp;</span><span class="v JS9_15" data-id="JS9_15">Şi a făcut Iosua pace cu ei şi a încheiat cu ei legământ, ca să nu fie ucişi, iar căpeteniile obştii s-au legat faţă de ei cu jurământ.</span>
<span class="v-num v-16">16&nbsp;</span><span class="v JS9_16" data-id="JS9_16">La trei zile însă, după ce au încheiat legământ cu dânşii, au auzit că sunt aproape de ei şi că trăiesc în ţinuturile cuvenite lor,</span>
<span class="v-num v-17">17&nbsp;</span><span class="v JS9_17" data-id="JS9_17">Căci fiii lui Israel, plecând la drum, a treia zi au ajuns la cetăţile lor; iar cetăţile lor erau Ghibeonul, Chefira, Beerot şi Chiriat-Iearim.</span>
<span class="v-num v-18">18&nbsp;</span><span class="v JS9_18" data-id="JS9_18">Iar Iosua şi fiii lui Israel nu i-au ucis, pentru că toate căpeteniile obştii li se juraseră pe Domnul Dumnezeul lui Israel. De aceea toată obştea lui Israel a început a cârti împotriva căpeteniilor.</span>
<span class="v-num v-19">19&nbsp;</span><span class="v JS9_19" data-id="JS9_19">şi toate căpeteniile au zis către întreaga obşte: "Noi ne-am jurat lor pe Domnul Dumnezeul lui Israel şi de aceea nu ne putem atinge de ei.</span>
<span class="v-num v-20">20&nbsp;</span><span class="v JS9_20" data-id="JS9_20">Dar iată ce le vom face: să-i robim şi să-i păstrăm în viaţă, ca să nu ne ajungă. mânia pentru jurământul cu care ne-am jurat lor".</span>
<span class="v-num v-21">21&nbsp;</span><span class="v JS9_21" data-id="JS9_21">Şi le-au mai zis căpeteniile: "Lăsaţi-i să trăiască, dar să taie lemne şi să care apă la toată obştea". Şi toată obştea a făcut cum au zis căpeteniile.</span>
<span class="v-num v-22">22&nbsp;</span><span class="v JS9_22" data-id="JS9_22">Şi i-a chemat Iosua şi le-a zis: "Pentru ce m-aţi amăgit, spunând: Suntem tare departe de tine; voi însă sunteţi dintre cei ce locuiesc în ţinuturile cuvenite nouă.</span>
<span class="v-num v-23">23&nbsp;</span><span class="v JS9_23" data-id="JS9_23">De aceea blestemaţi să fiţi! Să nu încetaţi de a fi în robie, ca tăietori de lemne şi cărători de apă pentru casa Dumnezeului meu".</span>
<span class="v-num v-24">24&nbsp;</span><span class="v JS9_24" data-id="JS9_24">Iar ei au răspuns lui Iosua şi au zis: "Ni s-a vestit nouă câte a poruncit Domnul Dumnezeul tău lui Moise, slugii Sale, ca să vă dea toată ţara aceasta, iar pe noi şi pe toţi locuitorii pământului acestuia să ne piardă de la faţa voastră; şi, înfricoşându-ne foarte tare de voi pentru viaţa noastră, am făcut fapta aceasta.</span>
<span class="v-num v-25">25&nbsp;</span><span class="v JS9_25" data-id="JS9_25">Şi acum iată suntem sub mâna voastră; faceţi cu noi cum veţi socoti şi cum vi se pare mai drept".</span>
<span class="v-num v-26">26&nbsp;</span><span class="v JS9_26" data-id="JS9_26">Şi a făcut cu ei aşa: i-a izbăvit Iosua în ziua aceea din mâinile fiilor lui Israel şi nu i-a ucis.</span>
<span class="v-num v-27">27&nbsp;</span><span class="v JS9_27" data-id="JS9_27">Dar din ziua aceea i-a pus Iosua tăietori de lemne şi cărători de apă pentru obşte şi pentru jertfelnicul Domnului. De aceea locuitorii Ghibeonului s-au făcut tăietori de lemne şi cărători de apă pentru jertfelnicul lui Dumnezeu până în ziua de astăzi, la locul pe care avea să-l aleagă Domnul.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JS8.html">&lt;</a>
<a class="home" href="index.html">=</a>
<a class="next" href="JS10.html">&gt;</a>
</div></div>
</body>
</html>