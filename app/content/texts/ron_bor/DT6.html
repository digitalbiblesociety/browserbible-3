<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>DEUTERONOMUL 6 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="DT.html">Biblia Ortodoxă Română Sinodală (2006)</a><a class="location" href="DT.html">DEUTERONOMUL 6</a><a class="prev" href="DT5.html">&lt;</a>
<a class="home" href="index.html">=</a>
<a class="next" href="DT7.html">&gt;</a>
</div></div>
<div class="section chapter DT DT6 ron_bor ron " dir="ltr" lang="ron" data-id="DT6" data-nextid="DT7" data-previd="DT5">
<div class="c">6</div>
<div class="p">
<span class="v-num v-1">1&nbsp;</span><span class="v DT6_1" data-id="DT6_1">"Iată poruncile, hotărârile şi legile pe care mi-a poruncit Domnul Dumnezeul vostru să vă învăţ, ca să le păziţi în pământul acela în care mergeţi, ca să-l luaţi în stăpânire:</span>
<span class="v-num v-2">2&nbsp;</span><span class="v DT6_2" data-id="DT6_2">Să te temi de Domnul Dumnezeul tău şi toate hotărârile Lui şi poruncile Lui, pe care ti le spun eu astăzi, să le păzeşti tu şi fiii tăi şi fiii fiilor tăi, în toate zilele vieţii tale, ca să se înmulţească zilele tale.</span>
<span class="v-num v-3">3&nbsp;</span><span class="v DT6_3" data-id="DT6_3">Ascultă dar, Israele, şi sileşte-te să împlineşti acestea, ca să-ţi fie bine Şi să vă înmulţiţi foarte, precum ţi-a grăit Domnul Dumnezeul părinţilor tăi că-li va da pământul unde curge lapte şi miere. Acestea sunt hotărârile şi legile pe care le-a dat Domnul Dumnezeu fiilor lui Israel în pustie, după ieşirea lor din pământul Egiptului.</span>
<span class="v-num v-4">4&nbsp;</span><span class="v DT6_4" data-id="DT6_4">Ascultă, Israele, Domnul Dumnezeul nostru este singurul Domn.</span>
<span class="v-num v-5">5&nbsp;</span><span class="v DT6_5" data-id="DT6_5">Să iubeşti pe Domnul Dumnezeul tău, din toată inima ta, din tot sufletul tău şi din toată puterea ta.</span>
<span class="v-num v-6">6&nbsp;</span><span class="v DT6_6" data-id="DT6_6">Cuvintele acestea, pe care ţi le spun eu astăzi, să le ai în inima ta şi în sufletul tău;</span>
<span class="v-num v-7">7&nbsp;</span><span class="v DT6_7" data-id="DT6_7">Să le sădeşti în fiii tăi şi să vorbeşti de ele când şezi în casa ta, când mergi pe cale, când te culci şi când te scoli.</span>
<span class="v-num v-8">8&nbsp;</span><span class="v DT6_8" data-id="DT6_8">Să le legi ca semn la mână şi să le ai ca pe o tăbliţă pe fruntea ta.</span>
<span class="v-num v-9">9&nbsp;</span><span class="v DT6_9" data-id="DT6_9">Să le scrii pe uşorii casei tale şi pe porţile tale.</span>
<span class="v-num v-10">10&nbsp;</span><span class="v DT6_10" data-id="DT6_10">Iar când te va duce Domnul Dumnezeul tău în pământul acela pentru care s-a jurat părinţilor tăi: lui Avraam, lui Isaac şi lui Iacov, ca să ţi-l dea cu cetăţi mari şi frumoase, pe care nu le-ai zidit tu,</span>
<span class="v-num v-11">11&nbsp;</span><span class="v DT6_11" data-id="DT6_11">Cu case pline de toate bunătăţile, pe care nu le-ai umplut tu, cu fântâni săpate în piatră, pe care nu le-ai săpat tu, cu vii şi cu măslini, pe care nu le-ai sădit tu, şi vei mânca şi te vei sătura,</span>
<span class="v-num v-12">12&nbsp;</span><span class="v DT6_12" data-id="DT6_12">Atunci, păzeşte-te, să nu se ademenească inima ta, ca să uiţi pe Domnul Care te-a scos din pământul Egiptului şi din casa robiei.</span>
<span class="v-num v-13">13&nbsp;</span><span class="v DT6_13" data-id="DT6_13">Să te temi de Domnul Dumnezeul tău şi numai Lui să-I slujeşti, de El să te lipeşti şi pe numele Lui să te juri.</span>
<span class="v-num v-14">14&nbsp;</span><span class="v DT6_14" data-id="DT6_14">Să nu mergeţi după alţi dumnezei, după dumnezeii popoarelor, care se vor afla împrejurul vostru;</span>
<span class="v-num v-15">15&nbsp;</span><span class="v DT6_15" data-id="DT6_15">Ca să nu se aprindă mânia Domnului Dumnezeului tău asupra ta şi să nu te piardă de pe faţa pământului, că Domnul Dumnezeul tău, Care se află în mijlocul tău, este Dumnezeu zelos.</span>
<span class="v-num v-16">16&nbsp;</span><span class="v DT6_16" data-id="DT6_16">Să nu ispitiţi pe Domnul Dumnezeul vostru, cum L-aţi ispitit la Masa.</span>
<span class="v-num v-17">17&nbsp;</span><span class="v DT6_17" data-id="DT6_17">Să ţineţi bine poruncile Domnului Dumnezeului vostru, legile Lui şi hotărârile Lui, pe care vi le-a dat El.</span>
<span class="v-num v-18">18&nbsp;</span><span class="v DT6_18" data-id="DT6_18">Să faci ceea ce este drept şi bine înaintea ochilor Domnului Dumnezeului tău, ca să-ţi fie bine şi ca să intri şi să iei în stăpânire pământul pe care Domnul cu jurământ 1-a făgăduit părinţilor tăi</span>
<span class="v-num v-19">19&nbsp;</span><span class="v DT6_19" data-id="DT6_19">Şi ca să alunge El pe toţi vrăjmaşii tăi de la faţa ta, cum a zis Domnul.</span>
<span class="v-num v-20">20&nbsp;</span><span class="v DT6_20" data-id="DT6_20">De te va întreba în viitor fiul tău şi va zice: Ce înseamnă aceste porunci, hotărâri şi legi pe care vi le-a dat Domnul Dumnezeul vostru? Să-i spui fiului tău:</span>
<span class="v-num v-21">21&nbsp;</span><span class="v DT6_21" data-id="DT6_21">Am fost robi la Faraon în Egipt şi Domnul Dumnezeu ne-a scos din Egipt cu mână tare şi cu braţ înalt.</span>
<span class="v-num v-22">22&nbsp;</span><span class="v DT6_22" data-id="DT6_22">Şi a arătat Domnul Dumnezeu semne şi minuni mari şi pedepse a adus înaintea ochilor noştri, asupra Egiptului, asupra lui Faraon, asupra a toată casa lui şi asupra oştirii lui;</span>
<span class="v-num v-23">23&nbsp;</span><span class="v DT6_23" data-id="DT6_23">Iar pe noi ne-a scos de acolo Domnul Dumnezeul nostru ca să ne ducă şi să ne dea pământul pentru care s-a jurat părinţilor noştri că ni-l va da.</span>
<span class="v-num v-24">24&nbsp;</span><span class="v DT6_24" data-id="DT6_24">Atunci ne-a poruncit Domnul să împlinim toate hotărârile acestea şi să ne temem de Domnul Dumnezeul nostru, ca să ne fie bine în toate zilele, ca şi acum.</span>
<span class="v-num v-25">25&nbsp;</span><span class="v DT6_25" data-id="DT6_25">Şi va face milă cu noi de ne vom sili să împlinim toate aceste porunci ale legii înaintea feţei Domnului Dumnezeului nostru, cum ne-a poruncit".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="DT5.html">&lt;</a>
<a class="home" href="index.html">=</a>
<a class="next" href="DT7.html">&gt;</a>
</div></div>
</body>
</html>