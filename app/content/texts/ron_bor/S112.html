<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNTÂI A REGILOR 12 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="S1.html">Biblia Ortodoxă Română Sinodală (2006)</a><a class="location" href="S1.html">CARTEA ÎNTÂI A REGILOR 12</a><a class="prev" href="S111.html">&lt;</a>
<a class="home" href="index.html">=</a>
<a class="next" href="S113.html">&gt;</a>
</div></div>
<div class="section chapter S1 S112 ron_bor ron " dir="ltr" lang="ro" data-id="S112" data-nextid="S113" data-previd="S111">
<div class="c">12</div>
<div class="p">
<span class="v-num v-1">1&nbsp;</span><span class="v S112_1" data-id="S112_1">A zis Samuel către tot poporul: "Iată eu am ascultat glasul vostru în toate câte mi-aţi grăit şi am pus rege peste voi.</span>
<span class="v-num v-2">2&nbsp;</span><span class="v S112_2" data-id="S112_2">Iată regele umblă înaintea voastră, iar eu am îmbătrânit şi am încărunţit; fiii mei sunt cu voi şi eu am umblat înaintea voastră din tinereţile mele până acum.</span>
<span class="v-num v-3">3&nbsp;</span><span class="v S112_3" data-id="S112_3">Iată-mă, mărturisiţi asupra mea înaintea Domnului şi a unsului Lui, de am luat cuiva boul, de am luat cuiva asinul, de am asuprit pe cineva şi de am apăsat pe cineva; de am luat de la cineva mită şi am închis ochii la judecata lui, vă voi despăgubi".</span>
<span class="v-num v-4">4&nbsp;</span><span class="v S112_4" data-id="S112_4">Şi au răspuns toţi: "Tu nu ne-ai nedreptăţit, nici nu ne-ai asuprit, nici nu ai luat nimic de la nimeni".</span>
<span class="v-num v-5">5&nbsp;</span><span class="v S112_5" data-id="S112_5">Atunci el a zis: "Martor ne este Domnul şi martor este unsul Lui în ziua aceasta, că voi n-aţi găsit nimic asupra mea!" Iar ei au zis: "Martor!"</span>
<span class="v-num v-6">6&nbsp;</span><span class="v S112_6" data-id="S112_6">Apoi a zis Samuel către popor: "Martor este Domnul, Cel ce a pus pe Moise şi pe Aaron şi Care a scos pe părinţii voştri din ţara Egiptului.</span>
<span class="v-num v-7">7&nbsp;</span><span class="v S112_7" data-id="S112_7">Acum însă veniţi, că eu am să mă judec cu voi înaintea Domnului pentru toate binefacerile pe care le-a făcut El vouă şi părinţilor voştri.</span>
<span class="v-num v-8">8&nbsp;</span><span class="v S112_8" data-id="S112_8">Când a venit Iacov în Egipt şi părinţii voştri au strigat către Domnul, atunci Domnul a trimis pe Moise şi pe Aaron şi au scos ei pe părinţii voştri din Egipt şi i-au strămutat în locul acesta.</span>
<span class="v-num v-9">9&nbsp;</span><span class="v S112_9" data-id="S112_9">Dar ei au uitat pe Domnul Dumnezeul lor şi El i-a dat în mâinile lui Sisera, căpetenia oştirilor Haţorului, în mâinile Filistenilor şi în mâinile regelui Moabului, care s-au războit împotriva lor.</span>
<span class="v-num v-10">10&nbsp;</span><span class="v S112_10" data-id="S112_10">Însă când au strigat ei către Domnul şi au zis: "Am păcătuit, părăsind pe Domnul şi apucându-ne să slujim baalilor şi astartelor; acum însă izbăveşte-ne din mâinile vrăjmaşilor, şi-ţi vom sluji ţie",</span>
<span class="v-num v-11">11&nbsp;</span><span class="v S112_11" data-id="S112_11">Atunci a trimis Domnul pe Ierubaal, pe Barac, pe Ieftae şi pe Samuel şi v-a izbăvit din mâinile vrăjmaşilor voştri celor din jurul vostru şi aţi trăit în pace.</span>
<span class="v-num v-12">12&nbsp;</span><span class="v S112_12" data-id="S112_12">Iar când aţi văzut că Nahaş, regele Amoniţilor, vine împotriva voastră, aţi zis către mine: "Nu, ci să domnească peste noi un rege!", deşi peste voi împărăţea Domnul Dumnezeul vostru.</span>
<span class="v-num v-13">13&nbsp;</span><span class="v S112_13" data-id="S112_13">Aşadar iată regele pe care l-aţi cerut; iată Domnul a pus peste voi rege.</span>
<span class="v-num v-14">14&nbsp;</span><span class="v S112_14" data-id="S112_14">De vă veţi teme de Domnul, de-I veţi sluji Lui şi de veţi asculta glasul Lui, de nu vă veţi împotrivi poruncilor Domnului şi de veţi umbla şi voi şi regele care domneşte peste voi în urma Domnului Dumnezeului vostru, atunci mâna Domnului nu va fi împotriva voastră.</span>
<span class="v-num v-15">15&nbsp;</span><span class="v S112_15" data-id="S112_15">Iar de nu veţi asculta glasul Domnului, ci vă veţi împotrivi poruncilor Lui, atunci mina Domnului va fi împotriva voastră, cum a fost împotriva părinţilor voştri.</span>
<span class="v-num v-16">16&nbsp;</span><span class="v S112_16" data-id="S112_16">Acum sculaţi-vă şi priviţi la lucrul cel mare pe care-l va face Domnul înaintea ochilor voştri:</span>
<span class="v-num v-17">17&nbsp;</span><span class="v S112_17" data-id="S112_17">Nu e acum oare secerişul grâului? Dar eu voi striga către Domnul şi El va trimite trăsnet şi ploaie şi veţi afla şi veţi vedea cât de mare este păcatul pe care l-aţi făcut voi înaintea ochilor Domnului, când aţi cerut rege".</span>
<span class="v-num v-18">18&nbsp;</span><span class="v S112_18" data-id="S112_18">Şi a strigat Samuel către Domnul şi a trimis Domnul tunete şi ploaie în ziua aceea; şi teama de Domnul şi de Samuel cuprins tot poporul.</span>
<span class="v-num v-19">19&nbsp;</span><span class="v S112_19" data-id="S112_19">Şi a zis tot poporul către Samuel: "Roagă-te pentru robii tăi înaintea Domnului Dumnezeului tău, ca să nu murim; căci la toate celelalte păcate ale noastre am mai adăugat un păcat, când am cerut rege".</span>
<span class="v-num v-20">20&nbsp;</span><span class="v S112_20" data-id="S112_20">Iar Samuel a răspuns poporului: "Nu vă temeţi. Păcatul acesta este făcut de voi, dar voi să nu vă depărtaţi de Domnul, ci să-I slujiţi Lui cu toată inima.</span>
<span class="v-num v-21">21&nbsp;</span><span class="v S112_21" data-id="S112_21">Să nu apucaţi după dumnezeii cei de nimic, care nu aduc folos, nici nu izbăvesc, pentru că sunt nimic.</span>
<span class="v-num v-22">22&nbsp;</span><span class="v S112_22" data-id="S112_22">Domnul însă nu va lăsa pe poporul Său pentru numele Său cel mare, căci Domnul a binevoit să vă aleagă pe voi ca popor al Său.</span>
<span class="v-num v-23">23&nbsp;</span><span class="v S112_23" data-id="S112_23">Şi eu de asemenea nu-mi voi îngădui să fac înaintea Domnului păcatul de a înceta să mă rog pentru voi şi vă voi povăţui pe căi bune şi drepte. Decât numai să vă temeţi de Domnul şi să-I slujiţi Lui cu adevărat, din toată inima voastră,</span>
<span class="v-num v-24">24&nbsp;</span><span class="v S112_24" data-id="S112_24">Căci vedeţi ce lucruri minunate a făcut El cu voi.</span>
<span class="v-num v-25">25&nbsp;</span><span class="v S112_25" data-id="S112_25">Iar de veţi face rău, atunci veţi pieri şi voi şi regele vostru".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="S111.html">&lt;</a>
<a class="home" href="index.html">=</a>
<a class="next" href="S113.html">&gt;</a>
</div></div>
</body>
</html>