<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNTÂI A REGILOR 15 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="S1.html">Biblia Ortodoxă Română Sinodală (2006)</a><a class="location" href="S1.html">CARTEA ÎNTÂI A REGILOR 15</a><a class="prev" href="S114.html">&lt;</a>
<a class="home" href="index.html">=</a>
<a class="next" href="S116.html">&gt;</a>
</div></div>
<div class="section chapter S1 S115 ron_bor ron " dir="ltr" lang="ron" data-id="S115" data-nextid="S116" data-previd="S114">
<div class="c">15</div>
<div class="p">
<span class="v-num v-1">1&nbsp;</span><span class="v S115_1" data-id="S115_1">În vremea aceea a zis Samuel către Saul: "Domnul m-a trimis să te ung rege peste poporul Lui, peste Israel; acum ascultă glasul Domnului.</span>
<span class="v-num v-2">2&nbsp;</span><span class="v S115_2" data-id="S115_2">Aşa zice Domnul Savaot: Adusu-Mi-am aminte de cele ce a făcut Amalec lui Israel, cum i s-a împotrivit în cale, când venea din Egipt.</span>
<span class="v-num v-3">3&nbsp;</span><span class="v S115_3" data-id="S115_3">Mergi acum şi bate pe Amalec şi pe Ierim şi nimiceşte toate ale lui. Să nu iei pentru tine nimic de la ei, ci nimiceşte şi dă blestemului toate câte are. Să nu-i cruţi, ci să dai morţii de la bărbat până la femeie, de la tânăr până la pruncul de sân, de la bou până la oaie, de la cămilă până la asin".</span>
<span class="v-num v-4">4&nbsp;</span><span class="v S115_4" data-id="S115_4">Atunci a adunat Saul poporul şi l-a numărat în Telaim şi s-au aflat două sute de mii Israeliţi pedeştri şi zece mii din seminţia lui Iuda.</span>
<span class="v-num v-5">5&nbsp;</span><span class="v S115_5" data-id="S115_5">Şi a mers Saul până la cetatea lui Amalec şi a pus oameni la pândă în vale.</span>
<span class="v-num v-6">6&nbsp;</span><span class="v S115_6" data-id="S115_6">Apoi Saul a zis către Chenei: "Mergeţi de vă despărţiţi şi ieşiţi din mijlocul lui Amalec, ca să nu vă pierd împreună cu el, căci aţi arătat bunăvoinţă către toţi Israeliţii, când veneau ei din Egipt". Şi Cheneii s-au despărţit de Amalec.</span>
<span class="v-num v-7">7&nbsp;</span><span class="v S115_7" data-id="S115_7">Atunci a lovit Saul pe Amalec şi l-a bătut de la Havila până la Şur, care este în faţa Egiptului; iar pe Agag, regele lui Amalec, l-a prins " iu şi pe popor l-a ucis tot cu sabia şi a ucis şi pe Ierim.</span>
<span class="v-num v-8">8&nbsp;</span><span class="v S115_8" data-id="S115_8">Dar Saul şi poporul au cruţat pe Agag, pe cele mai bune din oi şi din vitele cornute, mieii îngrăşaţi şi tot ce era bun şi n-a vrut să le piardă;</span>
<span class="v-num v-9">9&nbsp;</span><span class="v S115_9" data-id="S115_9">Iar toate lucrurile neînsemnate şi rele le-au pierdut.</span>
<span class="v-num v-10">10&nbsp;</span><span class="v S115_10" data-id="S115_10">Atunci a fost cuvântul Domnului către Samuel astfel: "Îmi pare rău că am pus pe Saul rege, căci el s-a abătut de la Mine şi cuvântul Meu nu l-a împlinit".</span>
<span class="v-num v-11">11&nbsp;</span><span class="v S115_11" data-id="S115_11">Şi s-a întristat Samuel şi a strigat către Domnul toată noaptea.</span>
<span class="v-num v-12">12&nbsp;</span><span class="v S115_12" data-id="S115_12">Iar a doua zi dis-de-dimineaţă, sculându-se, a ieşit în întâmpinarea lui Saul. şi i s-a spus lui Samuel că Saul a fost pe Carmel şi şi-a ridicat acolo semn de aducere aminte, iar de acolo s-a întors şi s-a coborât la Ghilgal.</span>
<span class="v-num v-13">13&nbsp;</span><span class="v S115_13" data-id="S115_13">Iar după ce a ajuns Samuel la Saul, Saul i-a spus: "Iată am împlinit cuvântul tău!"</span>
<span class="v-num v-14">14&nbsp;</span><span class="v S115_14" data-id="S115_14">Samuel a zis: "Dar ce este acest behăit de oi ce-mi ajunge la urechi şi acel muget de boi pe care-l aud?"</span>
<span class="v-num v-15">15&nbsp;</span><span class="v S115_15" data-id="S115_15">Iar Saul a răspuns: "Le-am adus de la Amalec, de vreme ce poporul a cruţat pe cele mai bune din oi şi din vitele mari, ca să fie aduse jertfă Domnului Dumnezeului tău. Iar pe celelalte le-a nimicit".</span>
<span class="v-num v-16">16&nbsp;</span><span class="v S115_16" data-id="S115_16">Samuel a zis către Saul: "Îngăduie-mi să-ţi spun ce mi-a spus Domnul astă-noapte". Iar Saul a zis: "Spune!"</span>
<span class="v-num v-17">17&nbsp;</span><span class="v S115_17" data-id="S115_17">Şi a zis Samuel: "Când erai tu mic în ochii tăi, n-ai ajuns tu oare căpetenia seminţiilor lui Israel şi Domnul te-a uns rege peste Israel?</span>
<span class="v-num v-18">18&nbsp;</span><span class="v S115_18" data-id="S115_18">Apoi te-a trimis Domnul la drum, zicând: Mergi şi dă junghierii pe Amaleciţii cei necredincioşi şi luptă împotriva lor până îi vei stârpi.</span>
<span class="v-num v-19">19&nbsp;</span><span class="v S115_19" data-id="S115_19">Pentru ce n-ai ascultat glasul Domnului, şi te-ai aruncat asupra prăzii şi ai făcut rău în ochii Domnului?"</span>
<span class="v-num v-20">20&nbsp;</span><span class="v S115_20" data-id="S115_20">Iar Saul a zis către Samuel: "Eu am ascultat glasul Domnului şi am plecat la drum încotro m-a trimis Domnul şi am adus pe Agag, regele amalecit, iar pe Amalec l-am pierdut;</span>
<span class="v-num v-21">21&nbsp;</span><span class="v S115_21" data-id="S115_21">Poporul însă a luat din prăzi, din oi şi din vite, a luat cele mai bune din cele afierosite ca să le aducă jertfă Domnului Dumnezeului tău în Ghilgal".</span>
<span class="v-num v-22">22&nbsp;</span><span class="v S115_22" data-id="S115_22">A răspuns Samuel: "Au doară arderile de tot şi jertfele sunt tot aşa de plăcute Domnului, ca şi ascultarea glasului Domnului? Ascultarea este mai bună decât jertfa şi supunerea mai bună decât grăsimea berbecilor.</span>
<span class="v-num v-23">23&nbsp;</span><span class="v S115_23" data-id="S115_23">Căci nesupunerea este un păcat la fel cu vrăjitoria şi împotrivirea este la fel cu închinarea la idoli. Pentru că ai lepădat cuvântul Domnului, şi El te-a lepădat, ca să nu mai fii rege peste Israel".</span>
<span class="v-num v-24">24&nbsp;</span><span class="v S115_24" data-id="S115_24">Atunci Saul a zis către Samuel: "Am păcătuit, călcând porunca Domnului şi cuvântul tău; dar m-am temut de popor şi am ascultat glasul lui.</span>
<span class="v-num v-25">25&nbsp;</span><span class="v S115_25" data-id="S115_25">Ridică dar păcatul de pe mine şi întoarce-te cu mine, ca să mă închin Domnului Dumnezeului tău".</span>
<span class="v-num v-26">26&nbsp;</span><span class="v S115_26" data-id="S115_26">Iar Samuel a răspuns lui Saul: "Nu mă voi întoarce cu tine, pentru că ai lepădat cuvântul Domnului şi Domnul te-a lepădat pe tine, ca să nu mai fii rege peste Israel".</span>
<span class="v-num v-27">27&nbsp;</span><span class="v S115_27" data-id="S115_27">Apoi Samuel s-a întors să plece. Dar Saul s-a apropiat de poala hainei lui şi a rupt-o.</span>
<span class="v-num v-28">28&nbsp;</span><span class="v S115_28" data-id="S115_28">Atunci Samuel a zis: "Astăzi a rupt Domnul regatul lui Israel de la tine şi l-a dat altuia care este mai bun decât tine,</span>
<span class="v-num v-29">29&nbsp;</span><span class="v S115_29" data-id="S115_29">Şi nu va spune neadevăr Cel ce este tăria lui Israel şi nu Se va căi, căci El nu este om ca să Se căiască".</span>
<span class="v-num v-30">30&nbsp;</span><span class="v S115_30" data-id="S115_30">Zis-a Saul: "Am greşit; dar dă-mi acum cinste înaintea bătrânilor poporului meu şi înaintea lui Israel şi te întoarce cu mine şi eu mă voi închina Domnului Dumnezeului tău".</span>
<span class="v-num v-31">31&nbsp;</span><span class="v S115_31" data-id="S115_31">Şi s-a întors Samuel după Saul şi s-a închinat Saul Domnului.</span>
<span class="v-num v-32">32&nbsp;</span><span class="v S115_32" data-id="S115_32">Apoi Samuel a zis: "Adu la mine pe Agag, regele amalecit"; şi s-a apropiat de el Agag, tremurând, şi a zis: "De bună seamă amărăciunea morţii a trecut".</span>
<span class="v-num v-33">33&nbsp;</span><span class="v S115_33" data-id="S115_33">Samuel însă i-a răspuns: "Precum sabia ta a lipsit pe mame de copiii lor, aşa şi mama ta să fie între femei lipsită de fiu". Şi a tăiat Samuel pe Agag înaintea Domnului în Ghilgal.</span>
<span class="v-num v-34">34&nbsp;</span><span class="v S115_34" data-id="S115_34">Apoi s-a dus Samuel la Rama, iar Saul s-a dus la casa sa în Ghibeea lui Saul. şi nu s-a mai văzut Samuel cu Saul până în ziua morţii sale. Dar s-a întristat Samuel pentru Saul, că se căise Domnul pentru că-l făcuse rege peste Israel.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="S114.html">&lt;</a>
<a class="home" href="index.html">=</a>
<a class="next" href="S116.html">&gt;</a>
</div></div>
</body>
</html>