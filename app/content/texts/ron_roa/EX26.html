<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEȘIREA A DOUA CARTE A LUI MOISE 26 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EX.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="EX.html">IEȘIREA A DOUA CARTE A LUI MOISE 26</a><a class="prev" href="EX25.html">&lt;</a>
<a class="home" href="index.html">=</a>
<a class="next" href="EX27.html">&gt;</a>
</div></div>
<div class="section chapter EX EX26 ron_roa ron " dir="ltr" lang="ro" data-id="EX26" data-nextid="EX27" data-previd="EX25">
<div class="c">26</div>
<div class="p">
<span class="v-num v-1">1&nbsp;</span><span class="v EX26_1" data-id="EX26_1">Cortul să-l faci din zece scoarţe de in topit, ţesut în violet, în purpuriu şi'n stacojiu; cu heruvimi le vei face, lucraţi cu iscusinţă .</span>
<span class="v-num v-2">2&nbsp;</span><span class="v EX26_2" data-id="EX26_2">Lungimea unei scoarţe va fi de douăzeci şi opt de coţi, iar lăţimea unei scoarţe va fi de patru coţi: scoarţele vor avea toate aceeaşi măsură.</span>
<span class="v-num v-3">3&nbsp;</span><span class="v EX26_3" data-id="EX26_3">Cinci scoarţe vor fi îngemănate la un loc, celelalte scoarţe vor fi şi ele'ngemănate la un loc.</span>
<span class="v-num v-4">4&nbsp;</span><span class="v EX26_4" data-id="EX26_4">Cheotori de mătase violetă vei face pe marginea de'ngemănare a fiecărei scoarţe, şi tot aşa pe cealaltă margine de'ngemănare a scoarţei următoare.</span>
<span class="v-num v-5">5&nbsp;</span><span class="v EX26_5" data-id="EX26_5">Cincizeci de cheotori vei face la o scoarţă şi cincizeci de cheotori vei face pe marginea scoarţei de'ngemănare, aşa ca ea să se lege de cealaltă scoarţă prin cheotorile ce stau faţă'n faţă.</span>
<span class="v-num v-6">6&nbsp;</span><span class="v EX26_6" data-id="EX26_6">Vei face cincizeci de copci de aur; cu copcile vei lega o scoarţă de cealaltă, aşa că'ntregul cort va fi un singur tot.</span>
<span class="v-num v-7">7&nbsp;</span><span class="v EX26_7" data-id="EX26_7">Peste cort vei face un înveliş de păr de capră; unsprezece învelişuri vei face.</span>
<span class="v-num v-8">8&nbsp;</span><span class="v EX26_8" data-id="EX26_8">Lungimea unui înveliş va fi de treizeci de coţi, iar lăţimea unui înveliş va fi de patru coţi; cele unsprezece învelişuri vor avea toate aceeaşi măsură.</span>
<span class="v-num v-9">9&nbsp;</span><span class="v EX26_9" data-id="EX26_9">Cinci învelişuri le vei uni la un loc şi tot la un loc pe celelalte şase învelişuri. Pe cel de al şaselea înveliş îl vei îndoi în partea din faţă a cortului.</span>
<span class="v-num v-10">10&nbsp;</span><span class="v EX26_10" data-id="EX26_10">Vei face cincizeci de cheotori la un înveliş, pe marginea îngemănării, şi tot cincizeci de cheotori vei face pe marginea celuilalt înveliş, ca să se poată îngemăna cu primul.</span>
<span class="v-num v-11">11&nbsp;</span><span class="v EX26_11" data-id="EX26_11">Şi vei face cincizeci de copci de aramă; copcile le vei vâr] în cheotori, aşa încât învelişurile se vor îngemăna şi vor alcătui un singur tot.</span>
<span class="v-num v-12">12&nbsp;</span><span class="v EX26_12" data-id="EX26_12">Cât despre ceea ce prisoseşte din învelitorile cortului, jumătatea de înveliş care prisoseşte va atârna pe partea de dinapoi a cortului.</span>
<span class="v-num v-13">13&nbsp;</span><span class="v EX26_13" data-id="EX26_13">De-a lungul acoperişului, de-o parte şi de alta, ceea ce prisoseşte din învelitori va atârna pe pereţii cortului, un cot într'o latură şi un cot în cealaltă, ca să-l acopere.</span>
<span class="v-num v-14">14&nbsp;</span><span class="v EX26_14" data-id="EX26_14">Cortului îi vei face apoi un acoperiş din piei de berbec vopsite'n roşu; iar pe deasupra, peste el, un acoperământ din piei de culoarea iachintului .</span>
<span class="v-num v-15">15&nbsp;</span><span class="v EX26_15" data-id="EX26_15">Îi vei face cortului pilaştri din lemn de salcâm.</span>
<span class="v-num v-16">16&nbsp;</span><span class="v EX26_16" data-id="EX26_16">Fiecare pilastru va fi lung de zece coţi; lat de un cot şi jumătate va fi fiecare pilastru.</span>
<span class="v-num v-17">17&nbsp;</span><span class="v EX26_17" data-id="EX26_17">Fiecare pilastru va avea două cepuri, unul în dreptul altuia; aşa vei face la toţi pilaştrii cortului.</span>
<span class="v-num v-18">18&nbsp;</span><span class="v EX26_18" data-id="EX26_18">Cortului îi vei face douăzeci de pilaştri pentru latura dinspre miazăzi.</span>
<span class="v-num v-19">19&nbsp;</span><span class="v EX26_19" data-id="EX26_19">Sub cei douăzeci de pilaştri vei face patruzeci de tălpice de argint: câte două tălpice sub un pilastru, pentru cele două cepuri ale lui, şi două tălpice sub un alt pilastru, pentru cele două cepuri ale lui.</span>
<span class="v-num v-20">20&nbsp;</span><span class="v EX26_20" data-id="EX26_20">Iar pentru cealaltă latură, cea de miazănoapte, vei face douăzeci de pilaştri.</span>
<span class="v-num v-21">21&nbsp;</span><span class="v EX26_21" data-id="EX26_21">Vei face şi pentru ei patruzeci de tălpice de argint, câte două tălpice sub un pilastru şi două tălpice pentru alt pilastru.</span>
<span class="v-num v-22">22&nbsp;</span><span class="v EX26_22" data-id="EX26_22">Iar pentru partea dindărăt a cortului, care vine spre asfinţit , vei face şase pilaştri.</span>
<span class="v-num v-23">23&nbsp;</span><span class="v EX26_23" data-id="EX26_23">Doi pilaştri vei face pentru unghiurile cortului, în spate;</span>
<span class="v-num v-24">24&nbsp;</span><span class="v EX26_24" data-id="EX26_24">ei vor fi deopotrivă'n partea de jos şi deopotrivă se vor îngemăna cu capetele de sus. Aşa vor fi: amândoi la fel şi amândoi întocmai pentru amândouă unghiurile.</span>
<span class="v-num v-25">25&nbsp;</span><span class="v EX26_25" data-id="EX26_25">Aşa că vor fi opt pilaştri cu şaisprezece tălpice de argint, două tălpice sub un pilastru şi două tălpice sub alt pilastru, în cele două laturi.</span>
<span class="v-num v-26">26&nbsp;</span><span class="v EX26_26" data-id="EX26_26">Şi vei face bârne din lemn de salcâm: cinci bârne pentru pilaştrii dintr'o parte a cortului,</span>
<span class="v-num v-27">27&nbsp;</span><span class="v EX26_27" data-id="EX26_27">cinci bârne pentru pilaştrii din cealaltă parte a cortului şi cinci bârne pentru pilaştrii din partea dindărăt a cortului, cea dinspre asfinţit.</span>
<span class="v-num v-28">28&nbsp;</span><span class="v EX26_28" data-id="EX26_28">Bârna de la mijloc va trece prin mijlocul pilaştrilor de la un capăt pân'la celălalt [al pereteluiî.</span>
<span class="v-num v-29">29&nbsp;</span><span class="v EX26_29" data-id="EX26_29">Pilaştrii îi vei îmbrăca în aur; inelele lor, prin care se vâră bârnele, le vei face din aur; tot în aur vei îmbrăca şi bârnele.</span>
<span class="v-num v-30">30&nbsp;</span><span class="v EX26_30" data-id="EX26_30">Cortul aşa-l vei ridica, după izvodul ce ţi s'a arătat în munte.</span>
<span class="v-num v-31">31&nbsp;</span><span class="v EX26_31" data-id="EX26_31">Vei face o perdea ţesută'n violet, purpuriu şi stacojiu, în in topit; cu heruvimi o vei face, lucraţi cu iscusinţă.</span>
<span class="v-num v-32">32&nbsp;</span><span class="v EX26_32" data-id="EX26_32">O vei atârna de patru stâlpi de salcâm îmbrăcaţi în aur, cu vârfuri de aur şi cu tălpicile, patru, de argint.</span>
<span class="v-num v-33">33&nbsp;</span><span class="v EX26_33" data-id="EX26_33">Vei pune aşadar perdeaua pe stâlpi. Iar în spatele perdelei vei pune înlăuntru chivotul mărturiei. Perdeaua va fi astfel pentru voi despărţitură între sfânta şi sfânta-sfintelor .</span>
<span class="v-num v-34">34&nbsp;</span><span class="v EX26_34" data-id="EX26_34">Cu perdeaua vei ascunde astfel privirilor chivotul mărturiei din sfânta-sfintelor.</span>
<span class="v-num v-35">35&nbsp;</span><span class="v EX26_35" data-id="EX26_35">Masa o vei aşeza dincoace, în faţa perdelei, iar sfeşnicul îl vei pune în faţa mesei, dar într'o latură a cortului, cea dinspre miazăzi, în timp ce masa o vei aşeza în partea cortului cea dinspre miazănoapte.</span>
<span class="v-num v-36">36&nbsp;</span><span class="v EX26_36" data-id="EX26_36">În uşa cortului vei face un văl ţesut în violet, purpuriu şi stacojiu, în in topit cu alesături de fir în ţesătură.</span>
<span class="v-num v-37">37&nbsp;</span><span class="v EX26_37" data-id="EX26_37">Vălului îi vei face cinci stâlpi de salcâm, pe care-i vei îmbrăca în aur; capetele le vor fi de aur, iar pentru ei vei turna cinci tălpice de aramă.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EX25.html">&lt;</a>
<a class="home" href="index.html">=</a>
<a class="next" href="EX27.html">&gt;</a>
</div></div>
</body>
</html>