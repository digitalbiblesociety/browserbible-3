<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A DOUA A MACABEILOR 15 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="M2.html">Biblia Ortodoxă Română Sinodală (2006)</a><a class="location" href="M2.html">CARTEA A DOUA A MACABEILOR 15</a><a class="prev" href="M214.html">&lt;</a>
<a class="home" href="index.html">=</a>
<a class="next" href="M31.html">&gt;</a>
</div></div>
<div class="section chapter M2 M215 ron_bor ron " dir="ltr" lang="ron" data-id="M215" data-nextid="M31" data-previd="M214">
<div class="c">15</div>
<div class="p">
<span class="v-num v-1">1&nbsp;</span><span class="v M215_1" data-id="M215_1">Iar Nicanor, aflând că cei care erau cu Iuda sunt în locurile cele dimprejurul Samariei, a făcut sfat, ca în ziua de odihnă, fără nici o frică, să meargă cu război împotriva lor.</span>
<span class="v-num v-2">2&nbsp;</span><span class="v M215_2" data-id="M215_2">Ci Evreii, care de nevoie mergeau cu Nicanor, ziceau: "Să nu-i pierzi nicidecum aşa sălbatic şi barbar, ci cinsteşte ziua pe care mai înainte a sfinţit-o şi a cinstit-o Cel care vede toate".</span>
<span class="v-num v-3">3&nbsp;</span><span class="v M215_3" data-id="M215_3">Iar de trei ori nelegiuitul acela păgân a întrebat: "Oare este în cer Puternic, care să fi poruncit a se ţine ziua de odihnă?"</span>
<span class="v-num v-4">4&nbsp;</span><span class="v M215_4" data-id="M215_4">Şi ei, răspunzând, au zis: "Domnul cel viu, Acela este puternicul Cel din cer, Care a poruncit să nu se lucreze în ziua a şaptea".</span>
<span class="v-num v-5">5&nbsp;</span><span class="v M215_5" data-id="M215_5">Iar celălalt a zis: "Şi eu sunt puternic pe pământ, care poruncesc a lua arme şi a plini lucrurile regelui". Însă n-a ajuns să-şi poată împlini sfatul său nelegiuit.</span>
<span class="v-num v-6">6&nbsp;</span><span class="v M215_6" data-id="M215_6">Deci Nicanor, cu toată semeţia, înălţându-se, socotea să facă biruinţă de pomină asupra lui Iuda.</span>
<span class="v-num v-7">7&nbsp;</span><span class="v M215_7" data-id="M215_7">Dar Iuda Macabeul neîncetat, cu toată nădejdea, credea că va avea ajutor de la Domnul.</span>
<span class="v-num v-8">8&nbsp;</span><span class="v M215_8" data-id="M215_8">Şi îndemna pe cei care erau cu sine să nu se sperie de venirea neamurilor, ci aducându-şi aminte de ajutoarele cele de mai înainte, care li s-au făcut din cer şi acum să aştepte de la Cel Atotputernic biruinţă şi ajutor.</span>
<span class="v-num v-9">9&nbsp;</span><span class="v M215_9" data-id="M215_9">Şi-i mângâia din lege şi din prooroci şi aducându-le aminte de războaiele pe care mai înainte le-au purtat, mai cu osârdie i-a îmbărbătat.</span>
<span class="v-num v-10">10&nbsp;</span><span class="v M215_10" data-id="M215_10">Şi aşa întărâtându-i cu mânie, împreună le-a arătat că neamurile n-au ţinut alianţa şi au călcat jurământul.</span>
<span class="v-num v-11">11&nbsp;</span><span class="v M215_11" data-id="M215_11">Şi pe fiecare dintr-înşii nu atât cu scuturi şi cu arme îi întărea, cât fi îndemna cu cuvinte foarte bune, iar la urmă le-a spus şi un vis vrednic de credinţă, prin care pe toţi i-a făcut voioşi.</span>
<span class="v-num v-12">12&nbsp;</span><span class="v M215_12" data-id="M215_12">Iar vederea visului astfel era: că Onia, care fusese arhiereu, om bun, blând, cucernic la chip şi cu obiceiuri bune şi la vorbă cuvios, care din pruncie s-a nevoit întru toate lucrurile faptei bune, cu mâinile întinse se ruga pentru toată adunarea Evreilor.</span>
<span class="v-num v-13">13&nbsp;</span><span class="v M215_13" data-id="M215_13">După aceasta s-a arătat un bărbat cu cărunteţe §i cu slavă minunată şi preacuvioasă mărire era împrejurul lui.</span>
<span class="v-num v-14">14&nbsp;</span><span class="v M215_14" data-id="M215_14">Şi a grăit Onia, zicând către Iuda: Acesta este iubitorul de fraţi, proorocul lui Dumnezeu Ieremia, care mult se roagă pentru popor şi pentru sfânta cetate.</span>
<span class="v-num v-15">15&nbsp;</span><span class="v M215_15" data-id="M215_15">Iar Ieremia a întins dreapta şi a dat lui Iuda sabia de aur şi i-a zis acestea:</span>
<span class="v-num v-16">16&nbsp;</span><span class="v M215_16" data-id="M215_16">Ia această sfântă sabie, care este dar de la Dumnezeu, prin care vei surpa pe vrăjmaşi.</span>
<span class="v-num v-17">17&nbsp;</span><span class="v M215_17" data-id="M215_17">Deci mângâindu-se cu aceste cuvinte foarte bune ale lui Iuda, care putea aprinde inimile voinicilor şi spre vitejie a le îmbărbăta, a socotit să nu tabere, ci vitejeşte să năvălească şi bărbăteşte să se apuce şi să se bată, ca să se aleagă lucrul; pentru că şi cetatea şi sfintele şi templul Domnului erau în primejdie.</span>
<span class="v-num v-18">18&nbsp;</span><span class="v M215_18" data-id="M215_18">Iar de femei şi de prunci şi de fraţi şi de rudenii mai puţină grijă aveau; frica cea mai mare şi cea mai dintâi le era pentru sfântul locaş.</span>
<span class="v-num v-19">19&nbsp;</span><span class="v M215_19" data-id="M215_19">Însă cei care erau în cetate, foarte îngrijoraţi erau şi tulburaţi pentru cei care aveau să poarte războiul.</span>
<span class="v-num v-20">20&nbsp;</span><span class="v M215_20" data-id="M215_20">Şi toţi aşteptau acum sfârşitul apropiat, fiindcă se apropiaseră vrăjmaşii şi îşi aşezară armata în linie de bătaie, îşi puseseră elefanţii la loc bun şi împărţiseră călărimea la dreapta şi la stânga.</span>
<span class="v-num v-21">21&nbsp;</span><span class="v M215_21" data-id="M215_21">Iar Macabeu, văzând venirea oştirii şi gătirea armelor cea de multe feluri şi sălbăticiunea elefanţilor, a întins mâinile spre cer şi s-a rugat Domnului şi păzitorului Celui care face minuni, cunoscând că nu în arme este biruinţa, ci, precum El Însuşi judecă, dă celor vrednici biruinţă.</span>
<span class="v-num v-22">22&nbsp;</span><span class="v M215_22" data-id="M215_22">Şi rugându-se, aşa a zis: "Tu, Doamne, ai trimis pe îngerul Tău în zilele lui Iezechia, regele lui Iuda, şi a ucis din tabăra lui Sanherib ca la o sută optzeci şi cinci de mii.</span>
<span class="v-num v-23">23&nbsp;</span><span class="v M215_23" data-id="M215_23">Şi acum, Stăpânitorule al cerurilor, trimite înger bun înaintea noastră, care să fie spre frică şi spre cutremur,</span>
<span class="v-num v-24">24&nbsp;</span><span class="v M215_24" data-id="M215_24">Ca de mărirea braţului Tău să se înfricoşeze cei care cu hulă vin asupra sfântului Tău popor". Şi aceste cuvinte i-au fost toată rugăciunea.</span>
<span class="v-num v-25">25&nbsp;</span><span class="v M215_25" data-id="M215_25">Nicanor şi cei care erau cu el, veneau cu trâmbiţe şi cu cântece.</span>
<span class="v-num v-26">26&nbsp;</span><span class="v M215_26" data-id="M215_26">Iar Iuda şi cei care erau cu el, cu chemare şi cu rugăciuni s-au luptat cu vrăjmaşii.</span>
<span class="v-num v-27">27&nbsp;</span><span class="v M215_27" data-id="M215_27">Şi cu mâinile oştindu-se, iar cu inimile rugându-se către Dumnezeu, au doborât treizeci şi cinci de mii, veselindu-se foarte mult de această măreaţă arătare a lui Dumnezeu.</span>
<span class="v-num v-28">28&nbsp;</span><span class="v M215_28" data-id="M215_28">Iar încetând războiul şi cu bucurie întorcându-se, au cunoscut că Nicanor, îmbrăcat cu toate armele sale, a căzut.</span>
<span class="v-num v-29">29&nbsp;</span><span class="v M215_29" data-id="M215_29">Şi făcându-se strigare şi vălmăşag, au binecuvântat pe Cel Puternic în graiul părinţilor.</span>
<span class="v-num v-30">30&nbsp;</span><span class="v M215_30" data-id="M215_30">Şi a poruncit Iuda, cel care în tot chipul era gata cu trupul şi cu sufletul a muri pentru cetăţeni, şi din tinereţea sa a păzit bunăvoinţa către cei de o lege, ca să taie capul lui Nicanor şi mâna cu braţ cu tot şi să le aducă în Ierusalim.</span>
<span class="v-num v-31">31&nbsp;</span><span class="v M215_31" data-id="M215_31">Şi după ce a sosit acolo, chemând pe cei de o lege cu sine şi pe preoţi punându-i înaintea jertfelnicului, a chemat pe cei care erau în cetate.</span>
<span class="v-num v-32">32&nbsp;</span><span class="v M215_32" data-id="M215_32">Şi le-a arătat capul nelegiuitului Nicanor şi mâna celui rău hulitor, pe care cu semeţie o întinsese asupra casei celei sfinte a Atotputernicului.</span>
<span class="v-num v-33">33&nbsp;</span><span class="v M215_33" data-id="M215_33">Şi limba răului credincios Nicanor a poruncit să o taie şi să o facă bucăţi mărunte şi să o dea păsărilor; iar în faţa sfântului locaş, să spânzure braţul răufăcătorului.</span>
<span class="v-num v-34">34&nbsp;</span><span class="v M215_34" data-id="M215_34">Şi toţi căutând la cer, au binecuvântat pe Domnul Dumnezeu, zicând: Bine este cuvântat Cel care a păzit locul Său neîntinat.</span>
<span class="v-num v-35">35&nbsp;</span><span class="v M215_35" data-id="M215_35">Capul lui Nicanor l-a spânzurat pe zidul cetăţii, ca să-l vadă toţi şi să cunoască cum că este adevărat semn al ajutorului lui Dumnezeu.</span>
<span class="v-num v-36">36&nbsp;</span><span class="v M215_36" data-id="M215_36">Şi au hotărât toţi într-un cuget să nu lase neînsemnată ziua aceasta;</span>
<span class="v-num v-37">37&nbsp;</span><span class="v M215_37" data-id="M215_37">Ci serbarea ei să fie în ziua a treisprezecea a lunii a douăsprezecea, care în limba siriană se zice Adar, cu o zi mai înainte de ziua lui Mardoheu.</span>
<span class="v-num v-38">38&nbsp;</span><span class="v M215_38" data-id="M215_38">Deci cele ce au fost cu Nicanor aşa s-au întâmplat şi din vremurile acelea au stăpânit Evreii cetatea Ierusalimului; iar eu voi sfârşi aici cuvântul.</span>
<span class="v-num v-39">39&nbsp;</span><span class="v M215_39" data-id="M215_39">Şi de este bine întocmit şi cum se cuvine, aceasta şi eu am vrut; iar de este cu ponosuri şi de mijloc, eu unul am făcut tot ce am putut.</span>
<span class="v-num v-40">40&nbsp;</span><span class="v M215_40" data-id="M215_40">Că precum a bea numai vin sau numai apă, nepotrivit lucru este, pe când vinul amestecat cu apă este dulce şi desfătează, tot aşa şi meşteşugul de a orândui istorisirea încântă urechile celor ce citesc. Iar aici să fie sfârşitul.</span>
</div>
</div>
<div class="footnotes">

</div>

<div class="footer"><div class="nav">
<a class="prev" href="M214.html">&lt;</a>
<a class="home" href="index.html">=</a>
<a class="next" href="M31.html">&gt;</a>
</div></div>
</body>
</html>