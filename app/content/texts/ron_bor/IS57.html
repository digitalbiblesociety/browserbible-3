<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>ISAIA 57 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="IS.html">Biblia Ortodoxă Română Sinodală (2006)</a><a class="location" href="IS.html">ISAIA 57</a><a class="prev" href="IS56.html">&lt;</a>
<a class="home" href="index.html">=</a>
<a class="next" href="IS58.html">&gt;</a>
</div></div>
<div class="section chapter IS IS57 ron_bor ron " dir="ltr" lang="ro" data-id="IS57" data-nextid="IS58" data-previd="IS56">
<div class="c">57</div>
<div class="p">
<span class="v-num v-1">1&nbsp;</span><span class="v IS57_1" data-id="IS57_1">Dreptul piere şi nimeni nu ia aminte; se duc oamenii cinstiţi şt nimănui nu-i pasă că din pricina răutăţii a pierit cel drept.</span>
<span class="v-num v-2">2&nbsp;</span><span class="v IS57_2" data-id="IS57_2">El intră în pace în groapă. Cel care umblă pe calea cea dreaptă se odihneşte în sălaşurile sale.</span>
<span class="v-num v-3">3&nbsp;</span><span class="v IS57_3" data-id="IS57_3">Dar voi, feciori de vrăjitoare, neam de stricaţi şi desfrânaţi, apropiaţi-vă.</span>
<span class="v-num v-4">4&nbsp;</span><span class="v IS57_4" data-id="IS57_4">De cine vă bateţi joc? La cine vă strâmbaţi şi scoateţi limba? Nu sunteţi voi copii păcătoşi, neam de mincinoşi?</span>
<span class="v-num v-5">5&nbsp;</span><span class="v IS57_5" data-id="IS57_5">Ardeţi de poftă pe lângă idolii de sub orice copac verde şi jertfiţi pe fii în albia râurilor şi în peşteri.</span>
<span class="v-num v-6">6&nbsp;</span><span class="v IS57_6" data-id="IS57_6">Pietrele cele lucioase ale râurilor sunt partea ta! Iată, iată sorţul tău! Lor le aduci jertfă cu turnare şi prinoase! Pot Eu să fiu mulţumit de aceasta?</span>
<span class="v-num v-7">7&nbsp;</span><span class="v IS57_7" data-id="IS57_7">Pe un munte înalt şi ridicat îţi aşezi patul tău şi acolo te urci ca să aduci jertfa ta!</span>
<span class="v-num v-8">8&nbsp;</span><span class="v IS57_8" data-id="IS57_8">După uşă, în dosul uşorilor, ai pus amintirea ta; şi departe de Mine tu desfaci patul tău, te urci şi îl mai lărgeşti, faci legământ cu ei, îţi place să te culci cu ei...</span>
<span class="v-num v-9">9&nbsp;</span><span class="v IS57_9" data-id="IS57_9">Tu alergi după Melec cu untdelemn şi cu miresme multe; tu trimiţi solii tăi departe, şi te cobori până la locuinţa morţilor.</span>
<span class="v-num v-10">10&nbsp;</span><span class="v IS57_10" data-id="IS57_10">Călătoria ta cea lungă te oboseşte, dar nu zici: "Nu-mi mai trebuie!" Tu găseşti insă puteri noi, pentru aceasta tu nu te dai bătut!</span>
<span class="v-num v-11">11&nbsp;</span><span class="v IS57_11" data-id="IS57_11">De cine îţi era frică? De cine te temeai ca să Mă mânii pe Mine, să nu-ţi mai aduci aminte şi nici să nu-ţi mai pese? Fiindcă n-am deschis gura şi am închis ochii, tu nu te-ai temut de Mine!</span>
<span class="v-num v-12">12&nbsp;</span><span class="v IS57_12" data-id="IS57_12">Eu îţi voi face ştiută dreptatea ta, căci lucrurile tale nu slujesc la nimic.</span>
<span class="v-num v-13">13&nbsp;</span><span class="v IS57_13" data-id="IS57_13">Când tu vei striga, să te izbăvească idolii tăi! Pe toţi ii va duce vântul Şi o suflare îi va face nevăzuţi! Dar cel care îşi pune nădejdea în Mine va moşteni pământul şi va stăpâni în muntele cel sfânt.</span>
<span class="v-num v-14">14&nbsp;</span><span class="v IS57_14" data-id="IS57_14">Şi li se va zice: Gătiţi, gătiţi, faceţi drum, daţi la o parte orice piedică din calea poporului Meu.</span>
<span class="v-num v-15">15&nbsp;</span><span class="v IS57_15" data-id="IS57_15">Că aşa zice Domnul, a Cărui locuinţă este veşnică şi al Cărui nume este sfânt: Sălăşluiesc într-un loc înalt şi sfânt şi sunt cu cei smeriţi şi înfrânţi, ca să înviorez pe cei cu duhul umilit şi să îmbărbătez pe cei cu inima frântă.</span>
<span class="v-num v-16">16&nbsp;</span><span class="v IS57_16" data-id="IS57_16">Căci nu vreau să cert totdeauna şi să stărui în mânie, căci înaintea Mea ar cădea în nesimţire duhul şi sufletele pe care le-am creat.</span>
<span class="v-num v-17">17&nbsp;</span><span class="v IS57_17" data-id="IS57_17">Pentru fărădelegea sa, M-am întărâtat o clipă şi, stând ascuns, l-am lovit întru mânia Mea. Şi el, răzvrătit, mergea pe calea inimii sale!</span>
<span class="v-num v-18">18&nbsp;</span><span class="v IS57_18" data-id="IS57_18">Am văzut căile sale şi îl voi vindeca, îl voi povăţui, îl voi odihni şi îl voi mângâia.</span>
<span class="v-num v-19">19&nbsp;</span><span class="v IS57_19" data-id="IS57_19">Şi cei care îl jeleau vor izbucni în cântări de mulţumire. Pace, pace celor de aproape şi celor de departe, zice Domnul, şi Eu îl voi tămădui.</span>
<span class="v-num v-20">20&nbsp;</span><span class="v IS57_20" data-id="IS57_20">Cei fără de lege sunt ca marea cea înviforată, care nu se poate astâmpăra şi valurile ei scormonesc tină şi nămol.</span>
<span class="v-num v-21">21&nbsp;</span><span class="v IS57_21" data-id="IS57_21">Cei fără de lege n-au pace, zice Domnul.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="IS56.html">&lt;</a>
<a class="home" href="index.html">=</a>
<a class="next" href="IS58.html">&gt;</a>
</div></div>
</body>
</html>