<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>MARCU 5 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="MK.html">Biblia Ortodoxă Română Sinodală (2006)</a><a class="location" href="MK.html">MARCU 5</a><a class="prev" href="MK4.html">&lt;</a>
<a class="home" href="index.html">=</a>
<a class="next" href="MK6.html">&gt;</a>
</div></div>
<div class="section chapter MK MK5 ron_bor ron " dir="ltr" lang="ro" data-id="MK5" data-nextid="MK6" data-previd="MK4">
<div class="c">5</div>
<div class="p">
<span class="v-num v-1">1&nbsp;</span><span class="v MK5_1" data-id="MK5_1">Şi a venit de cealaltă parte a mării în ţinutul Gadarenilor.</span>
<span class="v-num v-2">2&nbsp;</span><span class="v MK5_2" data-id="MK5_2">Iar după ce a ieşit din corabie, îndată L-a întâmpinat, din morminte, un om cu duh necurat,</span>
<span class="v-num v-3">3&nbsp;</span><span class="v MK5_3" data-id="MK5_3">Care îşi avea locuinţa în morminte, şi nimeni nu putea să-l lege nici măcar în lanţuri,</span>
<span class="v-num v-4">4&nbsp;</span><span class="v MK5_4" data-id="MK5_4">Pentru că de multe ori fiind legat în obezi şi lanţuri, el rupea lanţurile, şi obezile le sfărâma, şi nimeni nu putea să-l potolească;</span>
<span class="v-num v-5">5&nbsp;</span><span class="v MK5_5" data-id="MK5_5">Şi neîncetat noaptea şi ziua era prin morminte şi prin munţi, strigând şi tăindu-se cu pietre.</span>
<span class="v-num v-6">6&nbsp;</span><span class="v MK5_6" data-id="MK5_6">Iar văzându-L de departe pe Iisus, a alergat şi s-a închinat Lui.</span>
<span class="v-num v-7">7&nbsp;</span><span class="v MK5_7" data-id="MK5_7">Şi strigând cu glas puternic, a zis: Ce ai cu mine, Iisuse, Fiule al lui Dumnezeu Celui Preaînalt? Te jur pe Dumnezeu să nu mă chinuieşti.</span>
<span class="v-num v-8">8&nbsp;</span><span class="v MK5_8" data-id="MK5_8">Căci îi zicea: Ieşi duh necurat din omul acesta.</span>
<span class="v-num v-9">9&nbsp;</span><span class="v MK5_9" data-id="MK5_9">Şi l-a întrebat: Care îţi este numele? Şi I-a răspuns: Legiune este numele meu, căci suntem mulţi.</span>
<span class="v-num v-10">10&nbsp;</span><span class="v MK5_10" data-id="MK5_10">Şi Îl rugau mult să nu-i trimită afară din acel ţinut.</span>
<span class="v-num v-11">11&nbsp;</span><span class="v MK5_11" data-id="MK5_11">Iar acolo, lângă munte, era o turmă mare de porci, care păştea.</span>
<span class="v-num v-12">12&nbsp;</span><span class="v MK5_12" data-id="MK5_12">Şi L-au rugat, zicând: Trimite-ne pe noi în porci, ca să intrăm în ei.</span>
<span class="v-num v-13">13&nbsp;</span><span class="v MK5_13" data-id="MK5_13">Şi El le-a dat voie. Atunci, ieşind, duhurile necurate au intrat în porci şi turma s-a aruncat de pe ţărmul înalt, în mare. Şi erau ca la două mii şi s-au înecat în mare.</span>
<span class="v-num v-14">14&nbsp;</span><span class="v MK5_14" data-id="MK5_14">Iar cei care-i păşteau au fugit şi au vestit în cetate şi prin sate. Şi au venit oamenii să vadă ce s-a întâmplat.</span>
<span class="v-num v-15">15&nbsp;</span><span class="v MK5_15" data-id="MK5_15">Şi s-au dus la Iisus şi au văzut pe cel demonizat şezând jos, îmbrăcat şi întreg la minte, el care avusese legiune de demoni, şi s-au înfricoşat.</span>
<span class="v-num v-16">16&nbsp;</span><span class="v MK5_16" data-id="MK5_16">Iar cei ce au văzut le-au povestit cum a fost cu demonizatul şi despre porci.</span>
<span class="v-num v-17">17&nbsp;</span><span class="v MK5_17" data-id="MK5_17">Şi ei au început să-L roage să se ducă din hotarele lor.</span>
<span class="v-num v-18">18&nbsp;</span><span class="v MK5_18" data-id="MK5_18">Iar intrând El în corabie, cel ce fusese demonizat Îl ruga ca să-l ia cu El.</span>
<span class="v-num v-19">19&nbsp;</span><span class="v MK5_19" data-id="MK5_19">Iisus însă nu l-a lăsat, ci i-a zis: Mergi în casa ta, la ai tăi, şi spune-le câte ţi-a făcut ţie Domnul şi cum te-a miluit.</span>
<span class="v-num v-20">20&nbsp;</span><span class="v MK5_20" data-id="MK5_20">Iar el s-a dus şi a început să vestească în Decapole câte i-a făcut Iisus lui; şi toţi se minunau.</span>
<span class="v-num v-21">21&nbsp;</span><span class="v MK5_21" data-id="MK5_21">Şi trecând Iisus cu corabia iarăşi de partea cealaltă, s-a adunat la El mulţime multă şi era lângă mare.</span>
<span class="v-num v-22">22&nbsp;</span><span class="v MK5_22" data-id="MK5_22">Şi a venit unul din mai-marii sinagogilor, anume Iair, şi văzându-L pe Iisus, a căzut la picioarele Lui,</span>
<span class="v-num v-23">23&nbsp;</span><span class="v MK5_23" data-id="MK5_23">Şi L-a rugat mult, zicând: Fiica mea este pe moarte, ci, venind, pune mâinile tale peste ea, ca să scape şi să trăiască.</span>
<span class="v-num v-24">24&nbsp;</span><span class="v MK5_24" data-id="MK5_24">Şi a mers cu el. Şi mulţime multă îl urma pe Iisus Şi Îl îmbulzea.</span>
<span class="v-num v-25">25&nbsp;</span><span class="v MK5_25" data-id="MK5_25">Şi era o femeie care avea, de doisprezece ani, curgere de sânge.</span>
<span class="v-num v-26">26&nbsp;</span><span class="v MK5_26" data-id="MK5_26">Şi multe îndurase de la mulţi doctori, cheltuindu-şi toate ale sale, dar nefolosind nimic, ci mai mult mergând înspre mai rău.</span>
<span class="v-num v-27">27&nbsp;</span><span class="v MK5_27" data-id="MK5_27">Auzind ea cele despre Iisus, a venit în mulţime şi pe la spate s-a atins de haina Lui.</span>
<span class="v-num v-28">28&nbsp;</span><span class="v MK5_28" data-id="MK5_28">Căci îşi zicea: De mă voi atinge măcar de haina Lui, mă voi vindeca!</span>
<span class="v-num v-29">29&nbsp;</span><span class="v MK5_29" data-id="MK5_29">Şi îndată izvorul sângelui ei a încetat şi ea a simţit în trup că s-a vindecat de boală.</span>
<span class="v-num v-30">30&nbsp;</span><span class="v MK5_30" data-id="MK5_30">Şi îndată, cunoscând Iisus în Sine puterea ieşită din El, întorcându-Se către mulţime, a întrebat: Cine s-a atins de Mine?</span>
<span class="v-num v-31">31&nbsp;</span><span class="v MK5_31" data-id="MK5_31">Şi I-au zis ucenicii Lui: Vezi mulţimea îmbulzindu-Te şi zici: Cine s-a atins de Mine?</span>
<span class="v-num v-32">32&nbsp;</span><span class="v MK5_32" data-id="MK5_32">Şi Se uita împrejur să vadă pe aceea care făcuse aceasta.</span>
<span class="v-num v-33">33&nbsp;</span><span class="v MK5_33" data-id="MK5_33">Iar femeia, înfricoşându-se şi tremurând, ştiind ce i se făcuse, a venit şi a căzut înaintea Lui şi I-a mărturisit tot adevărul;</span>
<span class="v-num v-34">34&nbsp;</span><span class="v MK5_34" data-id="MK5_34">Iar El i-a zis: Fiică, credinţa ta te-a mântuit, mergi în pace şi fii sănătoasă de boala ta!</span>
<span class="v-num v-35">35&nbsp;</span><span class="v MK5_35" data-id="MK5_35">Încă vorbind El, au venit unii de la mai-marele sinagogii, zicând: Fiica ta a murit. De ce mai superi pe Învăţătorul?</span>
<span class="v-num v-36">36&nbsp;</span><span class="v MK5_36" data-id="MK5_36">Dar Iisus, auzind cuvântul ce s-a grăit, a zis mai-marelui sinagogii: Nu te teme. Crede numai.</span>
<span class="v-num v-37">37&nbsp;</span><span class="v MK5_37" data-id="MK5_37">Şi n-a lăsat pe nimeni să meargă cu El, decât numai pe Petru şi pe Iacov şi pe Ioan, fratele lui Iacov.</span>
<span class="v-num v-38">38&nbsp;</span><span class="v MK5_38" data-id="MK5_38">Şi au venit la casa mai-marelui sinagogii şi a văzut tulburare şi pe cei ce plângeau şi se tânguiau mult.</span>
<span class="v-num v-39">39&nbsp;</span><span class="v MK5_39" data-id="MK5_39">Şi intrând, le-a zis: De vă tulburaţi şi plângeţi? Copila n-a murit, ci doarme.</span>
<span class="v-num v-40">40&nbsp;</span><span class="v MK5_40" data-id="MK5_40">Şi-L luau în râs. Iar El, scoţându-i pe toţi afară, a luat cu Sine pe tatăl copilei, pe mama ei şi pe cei ce îl însoţeau şi a intrat unde era copila.</span>
<span class="v-num v-41">41&nbsp;</span><span class="v MK5_41" data-id="MK5_41">Şi apucând pe copilă de mână, i-a grăit: Talita kumi, care se tâlcuieşte: Fiică, ţie zic, scoală-te!</span>
<span class="v-num v-42">42&nbsp;</span><span class="v MK5_42" data-id="MK5_42">Şi îndată s-a sculat copila şi umbla, căci era de doisprezece ani. Şi s-au mirat îndată cu uimire mare.</span>
<span class="v-num v-43">43&nbsp;</span><span class="v MK5_43" data-id="MK5_43">Dar El le-a poruncit, cu stăruinţă, ca nimeni să nu afle de aceasta. Şi le-a zis să-i dea copilei să mănânce.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="MK4.html">&lt;</a>
<a class="home" href="index.html">=</a>
<a class="next" href="MK6.html">&gt;</a>
</div></div>
</body>
</html>