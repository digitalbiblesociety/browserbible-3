<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEȘIREA 26 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EX.html">Biblia Ortodoxă Română Sinodală (2006)</a><a class="location" href="EX.html">IEȘIREA 26</a><a class="prev" href="EX25.html">&lt;</a>
<a class="home" href="index.html">=</a>
<a class="next" href="EX27.html">&gt;</a>
</div></div>
<div class="section chapter EX EX26 ron_bor ron " dir="ltr" lang="ron" data-id="EX26" data-nextid="EX27" data-previd="EX25">
<div class="c">26</div>
<div class="p">
<span class="v-num v-1">1&nbsp;</span><span class="v EX26_1" data-id="EX26_1">"Cortul însă să-l faci din zece covoare de în răsucit şi de mătase violetă, stacojie şi vişinie; în ţesătura lor să faci chipuri de heruvimi alese cu iscusinţă.</span>
<span class="v-num v-2">2&nbsp;</span><span class="v EX26_2" data-id="EX26_2">Lungimea fiecărui covor să fie de douăzeci şi opt de coţi, şi lăţimea fiecărui covor să fie de patru coţi: toate covoarele să aibă aceeaşi măsură.</span>
<span class="v-num v-3">3&nbsp;</span><span class="v EX26_3" data-id="EX26_3">Cinci covoare se vor uni la un loc şi celelalte cinci iar se vor uni la un loc.</span>
<span class="v-num v-4">4&nbsp;</span><span class="v EX26_4" data-id="EX26_4">Apoi să faci cheotori de mătase violetă, pe marginea covorului din capătul jumătăţii întâi de acoperiş, şi tot asemenea cheotori să faci pe marginea covorului din urmă de la cealaltă jumătate de acoperiş.</span>
<span class="v-num v-5">5&nbsp;</span><span class="v EX26_5" data-id="EX26_5">Cincizeci de cheotori să faci la un covor şi pe marginea covorului ce are a se uni cu el să faci tot cincizeci de cheotori. Cheotorile acestea să răspundă unele cu altele.</span>
<span class="v-num v-6">6&nbsp;</span><span class="v EX26_6" data-id="EX26_6">Să faci cincizeci de copci din aur şi cu copcile acestea să uneşti cele două jumătăţi de acoperiş, şi aşa va fi acoperişul cortului o singură bucată.</span>
<span class="v-num v-7">7&nbsp;</span><span class="v EX26_7" data-id="EX26_7">Apoi să faci covoare din păr de capră, ca să acoperi cortul. Unsprezece covoare de acestea să faci.</span>
<span class="v-num v-8">8&nbsp;</span><span class="v EX26_8" data-id="EX26_8">Lungimea unui covor să fie de treizeci de coţi, şi lăţimea unui covor să fie de patru coţi; cele unsprezece covoare să aibă toate aceeaşi măsură.</span>
<span class="v-num v-9">9&nbsp;</span><span class="v EX26_9" data-id="EX26_9">Să uneşti între ele cinci covoare şi celelalte şase covoare iar să le uneşti între ele. Jumătatea din al şaselea covor să o îndoi în partea de dinainte a cortului.</span>
<span class="v-num v-10">10&nbsp;</span><span class="v EX26_10" data-id="EX26_10">Să faci cincizeci de cheotori pe marginea covorului din capătul unei jumătăţi, ca să se poată uni cu cealaltă jumătate; şi alte cincizeci de cheotori să faci la marginea celeilalte jumătăţi de acoperiş, care trebuie unită cu cea dintâi.</span>
<span class="v-num v-11">11&nbsp;</span><span class="v EX26_11" data-id="EX26_11">Să faci apoi cincizeci de copci din aramă şi să vâri copcile acestea în cheotori şi să uneşti cele două jumătăţi de acoperiş, ca să fie unul singur.</span>
<span class="v-num v-12">12&nbsp;</span><span class="v EX26_12" data-id="EX26_12">Iar prisosul de acoperiş, o jumătate de covor, care prisoseşte de la acoperişul cortului, să atârne în partea dindărăt a cortului.</span>
<span class="v-num v-13">13&nbsp;</span><span class="v EX26_13" data-id="EX26_13">Partea însă din lungimea acoperişului, care prisoseşte de o parte şi de alta a cortului, să atârne peste pereţii cortului, de o parte un cot şi de alta un cot, ca să-i apere.</span>
<span class="v-num v-14">14&nbsp;</span><span class="v EX26_14" data-id="EX26_14">După aceea să faci cortului un acoperiş de piei roşii de berbec şi încă un acoperiş de piei de viţel de mare pe deasupra.</span>
<span class="v-num v-15">15&nbsp;</span><span class="v EX26_15" data-id="EX26_15">Să faci apoi pentru cort scânduri din lemn de salcâm, ca să stea în picioare.</span>
<span class="v-num v-16">16&nbsp;</span><span class="v EX26_16" data-id="EX26_16">Fiecare scândură să o faci lungă de zece coţi şi lată de un cot şi jumătate să fie fiecare scândură.</span>
<span class="v-num v-17">17&nbsp;</span><span class="v EX26_17" data-id="EX26_17">O scândură să aibă două cepuri la capăt, unul în dreptul altuia. Aşa să faci la toate scândurile cortului.</span>
<span class="v-num v-18">18&nbsp;</span><span class="v EX26_18" data-id="EX26_18">Şi scânduri de acestea pentru cort să faci douăzeci, pentru latura dinspre miazăzi.</span>
<span class="v-num v-19">19&nbsp;</span><span class="v EX26_19" data-id="EX26_19">Sub aceste douăzeci de scânduri să faci patruzeci de postamente de argint: câte două postamente sub o scândură, pentru cele două cepuri ale ei şi două postamente pentru altă scândură, pentru cele două cepuri ale ei.</span>
<span class="v-num v-20">20&nbsp;</span><span class="v EX26_20" data-id="EX26_20">Douăzeci de scânduri să faci pentru cealaltă latură, dinspre miazănoapte.</span>
<span class="v-num v-21">21&nbsp;</span><span class="v EX26_21" data-id="EX26_21">Şi pentru acestea să faci patruzeci de postamente de argint, câte două postamente sub o scândură şi două postamente pentru altă scândură;</span>
<span class="v-num v-22">22&nbsp;</span><span class="v EX26_22" data-id="EX26_22">Iar pentru partea dindărăt a cortului, care vine spre asfinţit, să faci şase scânduri.</span>
<span class="v-num v-23">23&nbsp;</span><span class="v EX26_23" data-id="EX26_23">Şi două scânduri să faci pentru unghiurile cortului din partea dindărăt a lui.</span>
<span class="v-num v-24">24&nbsp;</span><span class="v EX26_24" data-id="EX26_24">Acestea să fie de două ori mai groase şi sus unite prin câte un inel. Aşa trebuie să fie amândouă la fel pentru amândouă unghiurile.</span>
<span class="v-num v-25">25&nbsp;</span><span class="v EX26_25" data-id="EX26_25">Şi aşa vor fi opt scânduri în partea dindărăt a cortului şi pentru cele şaisprezece postamente de argint, câte două postamente sub fiecare scândură, pentru cele două cepuri ale ei.</span>
<span class="v-num v-26">26&nbsp;</span><span class="v EX26_26" data-id="EX26_26">Să faci apoi pârghii din lemn de salcâm: cinci pârghii pentru scândurile de pe o latură a cortului,</span>
<span class="v-num v-27">27&nbsp;</span><span class="v EX26_27" data-id="EX26_27">Cinci pârghii pentru scândurile de pe cealaltă latură a cortului şi cinci pârghii pentru scândurile din partea de la fundul cortului, care vine spre asfinţit.</span>
<span class="v-num v-28">28&nbsp;</span><span class="v EX26_28" data-id="EX26_28">Iar pârghia din mijloc va trece prin scânduri de la un capăt la celălalt al cortului.</span>
<span class="v-num v-29">29&nbsp;</span><span class="v EX26_29" data-id="EX26_29">Scândurile să le îmbraci cu aur; inelele, prin care se vâră pârghiile, să le faci de aur şi să îmbraci cu aur şi pârghiile.</span>
<span class="v-num v-30">30&nbsp;</span><span class="v EX26_30" data-id="EX26_30">Şi aşa să înjghebezi cortul după modelul care ti s-a arătat în acest munte.</span>
<span class="v-num v-31">31&nbsp;</span><span class="v EX26_31" data-id="EX26_31">Să faci o perdea de în răsucit şi de mătase violetă, stacojie şi vişinie, răsucită, iar în ţesătura ei să aibă chipuri de heruvimi alese cu iscusinţă;</span>
<span class="v-num v-32">32&nbsp;</span><span class="v EX26_32" data-id="EX26_32">Şi s-o atârni cu verigi de aur pe patru stâlpi din lemn de salcâm, îmbrăcaţi cu aur şi aşezaţi pe patru postamente de argint.</span>
<span class="v-num v-33">33&nbsp;</span><span class="v EX26_33" data-id="EX26_33">După ce vei prinde perdeaua în copci, să aduci acolo după perdea chivotul legii şi perdeaua vă va despărţi astfel sfânta de Sfânta Sfintelor.</span>
<span class="v-num v-34">34&nbsp;</span><span class="v EX26_34" data-id="EX26_34">La chivotul legii din Sfânta Sfintelor să pui capacul.</span>
<span class="v-num v-35">35&nbsp;</span><span class="v EX26_35" data-id="EX26_35">Iar dincoace, în afară de perdea, să pui masa şi în faţa mesei să pui sfeşnicul; în partea de miazăzi a cortului să-l pui. Masa însă s-o pui în partea de miazănoapte a cortului.</span>
<span class="v-num v-36">36&nbsp;</span><span class="v EX26_36" data-id="EX26_36">Apoi să faci o perdea la uşa cortului, de mătase violetă, stacojie şi vişinie, răsucită şi de în răsucit, cu flori alese în ţesătura ei.</span>
<span class="v-num v-37">37&nbsp;</span><span class="v EX26_37" data-id="EX26_37">Pentru perdeaua aceasta să faci cinci stâlpi din lemn de salcâm şi să-i îmbraci cu aur. La ei să faci verigi de aur şi să torni pentru ei cinci postamente de aramă".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EX25.html">&lt;</a>
<a class="home" href="index.html">=</a>
<a class="next" href="EX27.html">&gt;</a>
</div></div>
</body>
</html>