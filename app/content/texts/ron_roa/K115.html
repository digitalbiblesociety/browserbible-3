<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A TREIA A REGILOR 15 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="K1.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="K1.html">CARTEA A TREIA A REGILOR 15</a><a class="prev" href="K114.html">&lt;</a>
<a class="home" href="index.html">=</a>
<a class="next" href="K116.html">&gt;</a>
</div></div>
<div class="section chapter K1 K115 ron_roa ron " dir="ltr" lang="ro" data-id="K115" data-nextid="K116" data-previd="K114">
<div class="c">15</div>
<div class="p">
<span class="v-num v-1">1&nbsp;</span><span class="v K115_1" data-id="K115_1">În anul al optsprezecelea al domniei lui Ieroboam, fiul lui Nabat , peste Iuda a devenit rege Abia, fiul lui Roboam.</span>
<span class="v-num v-2">2&nbsp;</span><span class="v K115_2" data-id="K115_2">Trei ani a domnit el în Ierusalim. Pe mama sa o chema Maaca, şi era fiica lui Abesalom.</span>
<span class="v-num v-3">3&nbsp;</span><span class="v K115_3" data-id="K115_3">Acesta a umblat în toate păcatele tatălui său, pe care le făcuse înaintea lui; inima lui nu era pe de-a'ntregul cu Domnul Dumnezeul lui, aşa cum fusese inima lui David, străbunicul său ;</span>
<span class="v-num v-4">4&nbsp;</span><span class="v K115_4" data-id="K115_4">căci de dragul lui David i-a dat Domnul acestuia o rămăşiţă, aşa ca el să-i rânduiască după el pe fiii săi şi să întărească Ierusalimul;</span>
<span class="v-num v-5">5&nbsp;</span><span class="v K115_5" data-id="K115_5">fiindcă David a făcut ceea ce este drept înaintea Domnului, şi'n toate zilele vieţii sale nu s'a abătut de la nimic din câte i-a poruncit .</span>
<span class="v-num v-6">6&nbsp;</span><span class="v K115_6" data-id="K115_6">Şi război a fost între Abia şi Ieroboam.</span>
<span class="v-num v-7">7&nbsp;</span><span class="v K115_7" data-id="K115_7">Cât despre celelalte întâmplări ale lui Abia şi despre toate câte a făcut el, oare nu sunt ele scrise în Cartea Faptelor din anii regilor lui Iuda?</span>
<span class="v-num v-8">8&nbsp;</span><span class="v K115_8" data-id="K115_8">Abia a adormit împreună cu părinţii lui - în cel de al douăzecilea an al domniei lui Ieroboam - şi a fost îngropat laolaltă cu părinţii săi în cetatea lui David. Iar în locul său a devenit rege Asa, fiul său.</span>
<span class="v-num v-9">9&nbsp;</span><span class="v K115_9" data-id="K115_9">Asa a început să domnească peste Iuda în cel de al douăzecilea an al domniei lui Ieroboam, regele Israelului.</span>
<span class="v-num v-10">10&nbsp;</span><span class="v K115_10" data-id="K115_10">Patruzeci şi unu de ani a domnit el în Ierusalim. Pe mama lui o chema Ana, din neamul lui Abesalom.</span>
<span class="v-num v-11">11&nbsp;</span><span class="v K115_11" data-id="K115_11">Asemenea lui David, strămoşul său, Asa a făcut ceea ce e drept înaintea Domnului;</span>
<span class="v-num v-12">12&nbsp;</span><span class="v K115_12" data-id="K115_12">el a stârpit din ţară ascunşii paşi ai şoaptelor păgâne şi a curăţit-o de toate spurcăciunile pe care le făcuseră părinţii lui.</span>
<span class="v-num v-13">13&nbsp;</span><span class="v K115_13" data-id="K115_13">Ba încă şi pe Ana, mama sa, a lipsit-o de numele de regină, pentru că ea făcuse o adunare ruşinoasă în propriul ei desiş; Asa i-a stricat culcuşurile şi le-a ars cu foc la pârâul Cedrilor.</span>
<span class="v-num v-14">14&nbsp;</span><span class="v K115_14" data-id="K115_14">Înălţimile însă nu le-a surpat; cu toate acestea, inima lui Asa a fost pe de-a'ntregul cu Domnul în toate zilele vieţii sale.</span>
<span class="v-num v-15">15&nbsp;</span><span class="v K115_15" data-id="K115_15">El a adus în casa Domnului stâlpii tatălui său şi stâlpii lui de aur şi argint, precum şi vasele.</span>
<span class="v-num v-16">16&nbsp;</span><span class="v K115_16" data-id="K115_16">Între Asa şi Baeşa, regele Israelului, a fost război în toate zilele lor.</span>
<span class="v-num v-17">17&nbsp;</span><span class="v K115_17" data-id="K115_17">Baeşa, regele Israelului, s'a ridicat împotriva [regatului] lui Iuda şi a început a zidi Rama, aşa ca nimeni să nu poată ieşi sau intra la Asa, regele lui Iuda.</span>
<span class="v-num v-18">18&nbsp;</span><span class="v K115_18" data-id="K115_18">Atunci Asa a luat tot argintul şi aurul ce se aflau în vistieriile casei Domnului şi în vistieriile casei regelui şi a pus totul în mâinile servilor săi, pe care i-a trimis cu următoarea solie la Benhadad, fiul lui Tabrimon, fiul lui Hezion, regele Siriei, care locuia în Damasc:</span>
<span class="v-num v-19">19&nbsp;</span><span class="v K115_19" data-id="K115_19">"Legământ să fie între mine şi tine, între tatăl meu şi tatăl tău; iată, ţi-am trimis în dar argint şi aur; vino acum şi strică legământul pe care-l ai cu Baeşa, regele Israelului, pentru ca el să se retragă dinspre mine".</span>
<span class="v-num v-20">20&nbsp;</span><span class="v K115_20" data-id="K115_20">Iar Benhadad l-a ascultat pe regele Asa şi i-a trimis pe căpitanii oştilor sale în cetăţile lui Israel şi au bătut Ainul, Danul, Abel, Bet-Maaca şi tot Chineretul şi tot ţinutul Neftali.</span>
<span class="v-num v-21">21&nbsp;</span><span class="v K115_21" data-id="K115_21">Şi a fost că dacă Baeşa a auzit, s'a oprit din zidirea Ramei şi s'a întors la Tirţa.</span>
<span class="v-num v-22">22&nbsp;</span><span class="v K115_22" data-id="K115_22">Atunci regele Asa a dat poruncă în întregul Iuda - fără să scutească pe cineva - şi au cărat din Rama pietrele şi lemnele cu care zidise Baeşa; regele Asa a zidit cu ele Ghibeea lui Veniamin şi Miţpa.</span>
<span class="v-num v-23">23&nbsp;</span><span class="v K115_23" data-id="K115_23">Cât despre celelalte întâmplări ale lui Asa şi despre puternicele lui fapte pe care le-a săvârşit, oare nu sunt ele scrise în Cartea Faptelor din anii regilor lui Iuda? (în afară de aceea că la bătrâneţe a fost bolnav de picioare).</span>
<span class="v-num v-24">24&nbsp;</span><span class="v K115_24" data-id="K115_24">Şi a adormit Asa împreună cu părinţii lui şi a fost îngropat laolaltă cu părinţii lui în cetatea lui David, strămoşul său. În locul lui a devenit rege Iosafat, fiul său.</span>
<span class="v-num v-25">25&nbsp;</span><span class="v K115_25" data-id="K115_25">Cât despre Nadab, fiul lui Ieroboam, el a început să domnească peste Israel în cel de-al doilea an al domniei lui Asa, regele lui Iuda; şi a domnit peste Israel timp de doi ani.</span>
<span class="v-num v-26">26&nbsp;</span><span class="v K115_26" data-id="K115_26">Acesta a făcut ce e rău în faţa Domnului şi a umblat pe urmele tatălui său, în păcatele cu care l-a făcut şi pe Israel să păcătuiască.</span>
<span class="v-num v-27">27&nbsp;</span><span class="v K115_27" data-id="K115_27">Iar Baeşa, fiul lui Ahia, din casa lui Isahar, a uneltit împotriva lui şi l-a ucis la Ghibeton, cetatea Filistenilor, atunci când Nadab şi toţi Israeliţii împresuraseră Ghibetonul.</span>
<span class="v-num v-28">28&nbsp;</span><span class="v K115_28" data-id="K115_28">Baeşa l-a ucis în cel de-al treilea an al domniei lui Asa, regele lui Iuda, şi a domnit în locul lui.</span>
<span class="v-num v-29">29&nbsp;</span><span class="v K115_29" data-id="K115_29">Şi a fost că de îndată ce a devenit rege, el a ucis toată casa lui Ieroboam şi n'a lăsat din Ieroboam pe nimeni cu suflare până ce i-a nimicit cu totul, după cuvântul pe care Domnul îl grăise prin robul Său Ahia din Şilo,</span>
<span class="v-num v-30">30&nbsp;</span><span class="v K115_30" data-id="K115_30">din pricina păcatelor pe care Ieroboam le făcuse, cu care l-a împins şi pe Israel să păcătuiască, purtare cu care L-a mâniat pe Domnul, Dumnezeul lui Israel.</span>
<span class="v-num v-31">31&nbsp;</span><span class="v K115_31" data-id="K115_31">Cât despre celelalte întâmplări ale lui Nadab şi despre toate pe care el le-a făcut, oare nu sunt ele scrise în Cartea Faptelor din anii regilor lui Israel?</span>
<span class="v-num v-32">32&nbsp;</span><span class="v K115_32" data-id="K115_32">Între Asa şi Baeşa, regele lui Israel, a fost război în toate zilele lor.</span>
<span class="v-num v-33">33&nbsp;</span><span class="v K115_33" data-id="K115_33">Baeşa, fiul lui Ahia, a început să domnească peste Israel, la Tirţa, în cel de al treilea an al domniei lui Asa, regele lui Iuda; şi a domnit douăzeci şi patru de ani.</span>
<span class="v-num v-34">34&nbsp;</span><span class="v K115_34" data-id="K115_34">Acesta a făcut ceea ce e rău în ochii Domnului; el a umblat pe urmele lui Ieroboam, fiul lui Nabat, în păcatele lui, cu care l-a făcut şi pe Israel să păcătuiască.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="K114.html">&lt;</a>
<a class="home" href="index.html">=</a>
<a class="next" href="K116.html">&gt;</a>
</div></div>
</body>
</html>