<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IACOV 3 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JM.html">Biblia Ortodoxă Română Sinodală (2006)</a><a class="location" href="JM.html">IACOV 3</a><a class="prev" href="JM2.html">&lt;</a>
<a class="home" href="index.html">=</a>
<a class="next" href="JM4.html">&gt;</a>
</div></div>
<div class="section chapter JM JM3 ron_bor ron " dir="ltr" lang="ron" data-id="JM3" data-nextid="JM4" data-previd="JM2">
<div class="c">3</div>
<div class="p">
<span class="v-num v-1">1&nbsp;</span><span class="v JM3_1" data-id="JM3_1">Nu vă faceţi voi mulţi învăţători, fraţii mei, ştiind că (noi, învăţătorii) mai mare osândă vom lua.</span>
<span class="v-num v-2">2&nbsp;</span><span class="v JM3_2" data-id="JM3_2">Pentru că toţi greşim în multe chipuri; dacă nu greşeşte cineva în cuvânt, acela este bărbat desăvârşit, în stare să înfrâneze şi tot trupul.</span>
<span class="v-num v-3">3&nbsp;</span><span class="v JM3_3" data-id="JM3_3">Dar, dacă noi punem în gura cailor frâul, ca să ni-i supunem, ducem după noi şi trupul lor întreg.</span>
<span class="v-num v-4">4&nbsp;</span><span class="v JM3_4" data-id="JM3_4">Iată şi corăbiile, deşi sunt atât de mari şi împinse de vânturi aprige, sunt totuşi purtate de o cârmă foarte mică încotro hotărăşte vrerea cârmaciului.</span>
<span class="v-num v-5">5&nbsp;</span><span class="v JM3_5" data-id="JM3_5">Aşa şi limba: mic mădular este, dar cu mari lucruri se făleşte! Iată puţin foc şi cât codru aprinde!</span>
<span class="v-num v-6">6&nbsp;</span><span class="v JM3_6" data-id="JM3_6">Foc este şi limba, lume a fărădelegii! Limba îşi are locul ei între mădularele noastre, dar spurcă tot trupul şi aruncă în foc drumul vieţii, după ce aprinsă a fost ea de flăcările gheenei.</span>
<span class="v-num v-7">7&nbsp;</span><span class="v JM3_7" data-id="JM3_7">Pentru că orice fel de fiare şi de păsări, de târâtoare şi de vietăţi din mare se domoleşte şi s-a domolit de firea omenească,</span>
<span class="v-num v-8">8&nbsp;</span><span class="v JM3_8" data-id="JM3_8">Dar limba, nimeni dintre oameni nu poate s-o domolească! Ea este un rău fără astâmpăr; ea este plină de venin aducător de moarte.</span>
<span class="v-num v-9">9&nbsp;</span><span class="v JM3_9" data-id="JM3_9">Cu ea binecuvântăm pe Dumnezeu şi Tatăl, şi cu ea blestemăm pe oameni, care sunt făcuţi după asemănarea lui Dumnezeu.</span>
<span class="v-num v-10">10&nbsp;</span><span class="v JM3_10" data-id="JM3_10">Din aceeaşi gură ies binecuvântarea şi blestemul. Nu trebuie, fraţii mei, să fie acestea aşa.</span>
<span class="v-num v-11">11&nbsp;</span><span class="v JM3_11" data-id="JM3_11">Oare izvorul aruncă din aceeaşi vână, şi apa dulce şi pe cea amară?</span>
<span class="v-num v-12">12&nbsp;</span><span class="v JM3_12" data-id="JM3_12">Nu cumva poate smochinul, fraţilor, să facă măsline, sau viţa de vie să facă smochine? Tot aşa, izvorul sărat nu poate să dea apă dulce.</span>
<span class="v-num v-13">13&nbsp;</span><span class="v JM3_13" data-id="JM3_13">Cine este, între voi, înţelept şi priceput? Să arate, din buna-i purtare, faptele lui, în blândeţea înţelepciunii.</span>
<span class="v-num v-14">14&nbsp;</span><span class="v JM3_14" data-id="JM3_14">Iar dacă aveţi râvnire amară şi zavistie, în inimile voastre, nu vă lăudaţi, nici nu minţiţi împotriva adevărului.</span>
<span class="v-num v-15">15&nbsp;</span><span class="v JM3_15" data-id="JM3_15">Înţelepciunea aceasta nu vine de sus, ci este pământească, trupească, demonică.</span>
<span class="v-num v-16">16&nbsp;</span><span class="v JM3_16" data-id="JM3_16">Deci, unde este pizmă şi zavistie, acolo este neorânduială şi orice lucru rău.</span>
<span class="v-num v-17">17&nbsp;</span><span class="v JM3_17" data-id="JM3_17">Iar înţelepciunea cea de sus întâi este curată, apoi paşnică, îngăduitoare, ascultătoare, plină de milă şi de roade bune, neîndoielnică şi nefăţarnică.</span>
<span class="v-num v-18">18&nbsp;</span><span class="v JM3_18" data-id="JM3_18">Şi roada dreptăţii se seamănă întru pace de cei ce lucrează pacea.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JM2.html">&lt;</a>
<a class="home" href="index.html">=</a>
<a class="next" href="JM4.html">&gt;</a>
</div></div>
</body>
</html>