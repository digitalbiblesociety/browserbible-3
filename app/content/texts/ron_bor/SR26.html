<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNŢELEPCIUNII LUI ISUS, FIUL LUI SIRAH (ECCLESIASTICUL) 26 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="SR.html">Biblia Ortodoxă Română Sinodală (2006)</a><a class="location" href="SR.html">CARTEA ÎNŢELEPCIUNII LUI ISUS, FIUL LUI SIRAH (ECCLESIASTICUL) 26</a><a class="prev" href="SR25.html">&lt;</a>
<a class="home" href="index.html">=</a>
<a class="next" href="SR27.html">&gt;</a>
</div></div>
<div class="section chapter SR SR26 ron_bor ron " dir="ltr" lang="ro" data-id="SR26" data-nextid="SR27" data-previd="SR25">
<div class="c">26</div>
<div class="p">
<span class="v-num v-1">1&nbsp;</span><span class="v SR26_1" data-id="SR26_1">Fericit este bărbatul femeii celei bune şi numărul anilor lui îndoit este.</span>
<span class="v-num v-2">2&nbsp;</span><span class="v SR26_2" data-id="SR26_2">Femeia vrednică înveseleşte pe bărbatul său şi anii lui îi va umple de pace.</span>
<span class="v-num v-3">3&nbsp;</span><span class="v SR26_3" data-id="SR26_3">Femeia bună este parte bună şi este dată câştig celor care se tem de Domnul.</span>
<span class="v-num v-4">4&nbsp;</span><span class="v SR26_4" data-id="SR26_4">Fie bogat, fie sărac, soţul ei are inima voioasă şi în toată vremea faţa veselă.</span>
<span class="v-num v-5">5&nbsp;</span><span class="v SR26_5" data-id="SR26_5">De trei lucruri s-a temut inima mea şi de al patrulea mă înfricoşez:</span>
<span class="v-num v-6">6&nbsp;</span><span class="v SR26_6" data-id="SR26_6">De pâra cetăţii, de adunarea poporului şi de asuprirea mincinoasă; acestea toate sunt mai rele decât moartea.</span>
<span class="v-num v-7">7&nbsp;</span><span class="v SR26_7" data-id="SR26_7">Durere inimii şi jale este femeia geloasă asupra altei femei şi viciul limbii în toate se amestecă.</span>
<span class="v-num v-8">8&nbsp;</span><span class="v SR26_8" data-id="SR26_8">Ca boii care nu se potrivesc la jug este femeia rea; cel care o ţine pe ea este ca şi cel care prinde scorpie.</span>
<span class="v-num v-9">9&nbsp;</span><span class="v SR26_9" data-id="SR26_9">Urgie mare este femeia beţivă şi ruşinea sa nu o va acoperi nimic.</span>
<span class="v-num v-10">10&nbsp;</span><span class="v SR26_10" data-id="SR26_10">Desfrânarea femeii în ridicarea ochilor şi în genele ei se cunoaşte.</span>
<span class="v-num v-11">11&nbsp;</span><span class="v SR26_11" data-id="SR26_11">Peste fata cea fără de ruşine întăreşte paza, ca nu cumva, aflând prilej, să-şi împlinească pofta sa.</span>
<span class="v-num v-12">12&nbsp;</span><span class="v SR26_12" data-id="SR26_12">De ochiul neruşinat fereşte-te şi nu te mira de-ţi va greşi.</span>
<span class="v-num v-13">13&nbsp;</span><span class="v SR26_13" data-id="SR26_13">Precum călătorul însetat îşi deschide gura şi bea din orice apă îi vine la îndemână,</span>
<span class="v-num v-14">14&nbsp;</span><span class="v SR26_14" data-id="SR26_14">Aşa şi ea în preajma oricărui par va şedea şi înaintea săgeţii va deschide tolba.</span>
<span class="v-num v-15">15&nbsp;</span><span class="v SR26_15" data-id="SR26_15">Harul femeii va veseli pe bărbatul ei şi oasele lui le va întări ştiinţa ei.</span>
<span class="v-num v-16">16&nbsp;</span><span class="v SR26_16" data-id="SR26_16">Darul Domnului este femeia tăcută şi femeia bine crescută nu are preţ pe pământ.</span>
<span class="v-num v-17">17&nbsp;</span><span class="v SR26_17" data-id="SR26_17">Dar peste dar este femeia ruşinoasă şi nici o comoară nu preţuieşte cât o femeie înfrânată.</span>
<span class="v-num v-18">18&nbsp;</span><span class="v SR26_18" data-id="SR26_18">Soarele când răsare întru cele înalte ale Domnului şi frumuseţea femeii celei bune, podoabă este casei sale.</span>
<span class="v-num v-19">19&nbsp;</span><span class="v SR26_19" data-id="SR26_19">Lumina care luminează în sfeşnicul cel sfânt, aşa este un chip frumos pe un trup bine împlinit.</span>
<span class="v-num v-20">20&nbsp;</span><span class="v SR26_20" data-id="SR26_20">Stâlpi de aur pe temeiuri de argint şi picioarele frumoase peste tălpile cele bine-întărite.</span>
<span class="v-num v-21">21&nbsp;</span><span class="v SR26_21" data-id="SR26_21">Fiule, păzeşte-ţi întreagă floarea vârstei tale şi nu da altora tăria ta.</span>
<span class="v-num v-22">22&nbsp;</span><span class="v SR26_22" data-id="SR26_22">Pentru două lucruri se întristează inima mea şi pentru al treilea îmi vine mânie:</span>
<span class="v-num v-23">23&nbsp;</span><span class="v SR26_23" data-id="SR26_23">Omul bogat care se caliceşte şi răbdă de foame şi oamenii cei cu nume mare când nu sunt băgaţi în seamă.</span>
<span class="v-num v-24">24&nbsp;</span><span class="v SR26_24" data-id="SR26_24">Când se abate cineva de la dreptate la păcat, Domnul pe acela-l va găti spre sabie.</span>
<span class="v-num v-25">25&nbsp;</span><span class="v SR26_25" data-id="SR26_25">Greu scapă neguţătorul de greşeală şi cârciumarul nu este fără de păcat.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="SR25.html">&lt;</a>
<a class="home" href="index.html">=</a>
<a class="next" href="SR27.html">&gt;</a>
</div></div>
</body>
</html>