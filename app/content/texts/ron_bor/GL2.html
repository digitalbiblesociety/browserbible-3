<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>GALATENI 2 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="GL.html">Biblia Ortodoxă Română Sinodală (2006)</a><a class="location" href="GL.html">GALATENI 2</a><a class="prev" href="GL1.html">&lt;</a>
<a class="home" href="index.html">=</a>
<a class="next" href="GL3.html">&gt;</a>
</div></div>
<div class="section chapter GL GL2 ron_bor ron " dir="ltr" lang="ro" data-id="GL2" data-nextid="GL3" data-previd="GL1">
<div class="c">2</div>
<div class="p">
<span class="v-num v-1">1&nbsp;</span><span class="v GL2_1" data-id="GL2_1">Apoi, după paisprezece ani, m-am suit iarăşi la Ierusalim cu Barnaba, luând cu mine şi pe Tit.</span>
<span class="v-num v-2">2&nbsp;</span><span class="v GL2_2" data-id="GL2_2">M-am suit, potrivit unei descoperiri, şi le-am arătat Evanghelia pe care o propovăduiesc la neamuri, îndeosebi celor mai de seamă, ca nu cumva să alerg sau să fi alergat în zadar.</span>
<span class="v-num v-3">3&nbsp;</span><span class="v GL2_3" data-id="GL2_3">Dar nici Tit, care era cu mine şi care era elin, n-a fost silit să se taie împrejur,</span>
<span class="v-num v-4">4&nbsp;</span><span class="v GL2_4" data-id="GL2_4">Din cauza fraţilor mincinoşi, care veniseră, furişându-se, să iscodească libertatea noastră, pe care o avem în Hristos Iisus, ca să ne robească,</span>
<span class="v-num v-5">5&nbsp;</span><span class="v GL2_5" data-id="GL2_5">Cărora nici măcar un ceas nu ne-am plecat cu supunere, pentru ca adevărul Evangheliei să rămână neclintit la voi.</span>
<span class="v-num v-6">6&nbsp;</span><span class="v GL2_6" data-id="GL2_6">Iar de cei ce sunt mai de seamă - oricine ar fi fost ei cândva, nu mă priveşte; Dumnezeu nu caută la faţa omului, - cei mai de seamă n-au adăugat nimic la Evanghelia mea,</span>
<span class="v-num v-7">7&nbsp;</span><span class="v GL2_7" data-id="GL2_7">Ci dimpotrivă, văzând că mie mi-a fost încredinţată Evanghelia pentru cei netăiaţi împrejur, după cum lui Petru, Evanghelia pentru cei tăiaţi împrejur,</span>
<span class="v-num v-8">8&nbsp;</span><span class="v GL2_8" data-id="GL2_8">Căci Cel ce a lucrat prin Petru în apostolia tăierii împrejur a lucrat şi prin mine la neamuri;</span>
<span class="v-num v-9">9&nbsp;</span><span class="v GL2_9" data-id="GL2_9">Şi cunoscând harul ce mi-a fost dat mie, Iacov şi Chefa şi Ioan, cei socotiţi a fi stâlpi, mi-au dat mie şi lui Barnaba dreapta spre unire cu ei, pentru ca noi să binevestim la neamuri, iar ei la cei tăiaţi împrejur,</span>
<span class="v-num v-10">10&nbsp;</span><span class="v GL2_10" data-id="GL2_10">Numai să ne aducem aminte de săraci, ceea ce tocmai m-am şi silit să fac.</span>
<span class="v-num v-11">11&nbsp;</span><span class="v GL2_11" data-id="GL2_11">Iar când Chefa a venit în Antiohia, pe faţă i-am stat împotrivă, căci era vrednic de înfruntare.</span>
<span class="v-num v-12">12&nbsp;</span><span class="v GL2_12" data-id="GL2_12">Căci înainte de a veni unii de la Iacov, el mânca cu cei dintre neamuri; dar când au venit ei, se ferea şi se osebea, temându-se de cei din tăierea împrejur.</span>
<span class="v-num v-13">13&nbsp;</span><span class="v GL2_13" data-id="GL2_13">Şi, împreună cu el, s-au făţărnicit şi ceilalţi iudei, încât şi Barnaba a fost atras în făţărnicia lor.</span>
<span class="v-num v-14">14&nbsp;</span><span class="v GL2_14" data-id="GL2_14">Dar când am văzut că ei nu calcă drept, după adevărul Evangheliei, am zis lui Chefa, înaintea tuturor: Dacă tu, care eşti iudeu, trăieşti ca păgânii şi nu ca iudeii, de ce sileşti pe păgâni să trăiască ca iudeii?</span>
<span class="v-num v-15">15&nbsp;</span><span class="v GL2_15" data-id="GL2_15">Noi suntem din fire iudei, iar nu păcătoşi dintre neamuri.</span>
<span class="v-num v-16">16&nbsp;</span><span class="v GL2_16" data-id="GL2_16">Ştiind însă că omul nu se îndreptează din faptele Legii, ci prin credinţa în Hristos Iisus, am crezut şi noi în Hristos Iisus, ca să ne îndreptă din credinţa în Hristos, iar nu din faptele Legii, căci din faptele Legii, nimeni nu se va îndrepta.</span>
<span class="v-num v-17">17&nbsp;</span><span class="v GL2_17" data-id="GL2_17">Dacă însă, căutând să ne îndreptăm în Hristos, ne-am aflat şi noi înşine păcătoşi, este, oare, Hristos slujitor al păcatului? Nicidecum!</span>
<span class="v-num v-18">18&nbsp;</span><span class="v GL2_18" data-id="GL2_18">Căci dacă zidesc iarăşi ceea ce am dărâmat, mă arăt pe mine însumi călcător (de poruncă).</span>
<span class="v-num v-19">19&nbsp;</span><span class="v GL2_19" data-id="GL2_19">Căci, eu, prin Lege, am murit faţă de Lege, ca să trăiesc lui Dumnezeu.</span>
<span class="v-num v-20">20&nbsp;</span><span class="v GL2_20" data-id="GL2_20">M-am răstignit împreună cu Hristos; şi nu eu mai trăiesc, ci Hristos trăieşte în mine. Şi viaţa de acum, în trup, o trăiesc în credinţa în Fiul lui Dumnezeu, Care m-a iubit şi S-a dat pe Sine însuşi pentru mine.</span>
<span class="v-num v-21">21&nbsp;</span><span class="v GL2_21" data-id="GL2_21">Nu lepăd harul lui Dumnezeu; căci dacă dreptatea vine prin Lege, atunci Hristos a murit în zadar.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="GL1.html">&lt;</a>
<a class="home" href="index.html">=</a>
<a class="next" href="GL3.html">&gt;</a>
</div></div>
</body>
</html>