<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A DOUA A REGILOR 4 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="S2.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="S2.html">CARTEA A DOUA A REGILOR 4</a><a class="prev" href="S23.html">&lt;</a>
<a class="home" href="index.html">=</a>
<a class="next" href="S25.html">&gt;</a>
</div></div>
<div class="section chapter S2 S24 ron_roa ron " dir="ltr" lang="ron" data-id="S24" data-nextid="S25" data-previd="S23">
<div class="c">4</div>
<div class="p">
<span class="v-num v-1">1&nbsp;</span><span class="v S24_1" data-id="S24_1">Şi dacă Işboşet, fiul lui Saul, a auzit că Abner, fiul lui Ner, murise în Hebron, mâinile i s'au slăbănogit şi toţi oamenii Israelului şi-au pierdut curajul.</span>
<span class="v-num v-2">2&nbsp;</span><span class="v S24_2" data-id="S24_2">Iar Işboşet, fiul lui Saul, avea doi bărbaţi căpetenii de oaste; numele unuia era Baana, iar numele celuilalt era Rechab, fiii lui Rimon Beeroteanul, dintre urmaşii lui Veniamin - căci şi Beerotul se socotea al fiilor lui Veniamin;</span>
<span class="v-num v-3">3&nbsp;</span><span class="v S24_3" data-id="S24_3">Beerotenii fugiseră la Ghitaim şi acolo au rămas, ca străini, până'n ziua de azi.</span>
<span class="v-num v-4">4&nbsp;</span><span class="v S24_4" data-id="S24_4">Iar de la Ionatan, fiul lui Saul, rămăsese un fiu beteag de picioare; el avea cinci ani când a venit din Izreel vestea despre Saul şi fiul său Ionatan; atunci doica lui l-a ridicat şi a fugit, dar în graba ei de a fugi, el a căzut şi a rămas şchiop. Numele lui era Mefiboşet.</span>
<span class="v-num v-5">5&nbsp;</span><span class="v S24_5" data-id="S24_5">Rechab şi Baana, fiii lui Rimon Beeroteanul, au plecat; şi la amiază, în zăduful zilei, au sosit la Işboşet; iar acesta dormea în pat.</span>
<span class="v-num v-6">6&nbsp;</span><span class="v S24_6" data-id="S24_6">Şi, iată, pe portarul casei, care vânturase grâu, l-a prins somnul şi a adormit, iar fraţii Rechab şi Baana s'au furişat în casă.</span>
<span class="v-num v-7">7&nbsp;</span><span class="v S24_7" data-id="S24_7">Işboşet dormea pe patul său, în odaia lui; iar aceia l-au lovit şi l-au omorât şi i-au tăiat capul. Şi luându-i capul, au mers toată noaptea pe drumul dinspre asfinţit.</span>
<span class="v-num v-8">8&nbsp;</span><span class="v S24_8" data-id="S24_8">Şi au adus capul lui Işboşet la David în Hebron şi au zis către rege: "Iată capul lui Işboşet, fiul lui Saul, duşmanul tău care-ţi căuta viaţa; Domnul l-a răzbunat astăzi pe domnul meu, regele, împotriva duşmanilor săi, împotriva lui Saul, vrăjmaşul său, şi împotriva seminţiei lui".</span>
<span class="v-num v-9">9&nbsp;</span><span class="v S24_9" data-id="S24_9">Şi răspunzându-le David lui Rechab şi fratelui său Baana, fiii lui Rimon Beeroteanul, le-a zis: "Viu este Domnul, Cel ce mi-a izbăvit viaţa din tot necazul:</span>
<span class="v-num v-10">10&nbsp;</span><span class="v S24_10" data-id="S24_10">cel ce mi-a spus mie că Saul a murit - cu toate că el mi se înfăţişase ca purtător de veste bună - l-am prins şi l-am omorât în Ţiclag, pe el, căruia se cuvenea, chipurile, să-i dau o răsplată pentru veştile lui.</span>
<span class="v-num v-11">11&nbsp;</span><span class="v S24_11" data-id="S24_11">Iar acum, oameni răi au ucis un om drept, în casa lui, în patul lui; acum dar voi cere sângele lui din mâinile voastre şi vă voi stârpi de pe pământ".</span>
<span class="v-num v-12">12&nbsp;</span><span class="v S24_12" data-id="S24_12">Aşa că David le-a poruncit slujitorilor săi, iar aceia i-au omorât şi le-au tăiat mâinile şi picioarele şi i-au spânzurat deasupra iazului din Hebron. Iar capul lui Işboşet l-a îngropat în mormântul lui Abner, fiul lui Ner.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="S23.html">&lt;</a>
<a class="home" href="index.html">=</a>
<a class="next" href="S25.html">&gt;</a>
</div></div>
</body>
</html>