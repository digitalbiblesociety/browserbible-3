<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEȘIREA A DOUA CARTE A LUI MOISE 29 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EX.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="EX.html">IEȘIREA A DOUA CARTE A LUI MOISE 29</a><a class="prev" href="EX28.html">&lt;</a>
<a class="home" href="index.html">=</a>
<a class="next" href="EX30.html">&gt;</a>
</div></div>
<div class="section chapter EX EX29 ron_roa ron " dir="ltr" lang="ro" data-id="EX29" data-nextid="EX30" data-previd="EX28">
<div class="c">29</div>
<div class="p">
<span class="v-num v-1">1&nbsp;</span><span class="v EX29_1" data-id="EX29_1">Iată ce vei face asupră-le spre a-i sfinţi ca să-Mi fie Mie preoţi: Vei lua un viţel din cireadă, doi berbeci fără meteahnă,</span>
<span class="v-num v-2">2&nbsp;</span><span class="v EX29_2" data-id="EX29_2">pâini-azime frământate în untdelemn şi turte-azime unse cu untdelemn; le vei face din făinuţă de grâu.</span>
<span class="v-num v-3">3&nbsp;</span><span class="v EX29_3" data-id="EX29_3">Le vei pune într'un paner, şi'n paner le vei aduce odată cu viţelul şi cu cei doi berbeci.</span>
<span class="v-num v-4">4&nbsp;</span><span class="v EX29_4" data-id="EX29_4">Îi vei aduce pe Aaron şi pe fiii săi la intrarea cortului mărturiei şi-i vei spăla cu apă.</span>
<span class="v-num v-5">5&nbsp;</span><span class="v EX29_5" data-id="EX29_5">Vei lua sfintele veşminte şi-l vei îmbrăca pe Aaron, fratele tău, cu tunica şi cu manta, cu efodul şi cu pieptarul, încingându-i pieptarul peste efod;</span>
<span class="v-num v-6">6&nbsp;</span><span class="v EX29_6" data-id="EX29_6">pe cap îi vei pune tiara, iar pe tiară vei prinde tăbliţa Sfinţeniei.</span>
<span class="v-num v-7">7&nbsp;</span><span class="v EX29_7" data-id="EX29_7">Vei lua apoi untdelemnul de ungere, i-l vei turna pe cap şi-l vei unge.</span>
<span class="v-num v-8">8&nbsp;</span><span class="v EX29_8" data-id="EX29_8">Vei aduce şi pe fiii săi şi-i vei îmbrăca cu tunicile,</span>
<span class="v-num v-9">9&nbsp;</span><span class="v EX29_9" data-id="EX29_9">îi vei încinge cu brâiele şi le vei pune tiarele şi-Mi vor fi Mie preoţi în veac. Şi vei umple mâinile lui Aaron şi mâinile fiilor săi.</span>
<span class="v-num v-10">10&nbsp;</span><span class="v EX29_10" data-id="EX29_10">Vei aduce apoi viţelul în faţa cortului mărturiei. Acolo, la uşa cortului mărturiei, în faţa Domnului, Aaron şi fiii săi îşi vor pune mâinile pe capul viţelului</span>
<span class="v-num v-11">11&nbsp;</span><span class="v EX29_11" data-id="EX29_11">şi acolo, în faţa Domnului, la uşa cortului mărturiei, acolo vei înjunghia viţelul.</span>
<span class="v-num v-12">12&nbsp;</span><span class="v EX29_12" data-id="EX29_12">Vei lua din sângele viţelului şi-l vei pune tu, cu degetul tău, pe coarnele jertfelnicului; iar sângele rămas îl vei turna pe tot la poala jertfelnicului.</span>
<span class="v-num v-13">13&nbsp;</span><span class="v EX29_13" data-id="EX29_13">Vei lua toată grăsimea ce acoperă măruntaiele, vei lua prapurul ficatului şi amândoi rărunchii cu grăsimea de pe ei şi le vei arde pe jertfelnic.</span>
<span class="v-num v-14">14&nbsp;</span><span class="v EX29_14" data-id="EX29_14">Iar carnea viţelului, pielea şi necurăţeniile lui le vei arde cu foc în afara taberei: jertfă pentru păcat.</span>
<span class="v-num v-15">15&nbsp;</span><span class="v EX29_15" data-id="EX29_15">Vei lua apoi întâiul berbec, iar Aaron şi fiii săi îşi vor pune mâinile pe capul berbecului.</span>
<span class="v-num v-16">16&nbsp;</span><span class="v EX29_16" data-id="EX29_16">Tu vei înjunghia berbecul, îi vei lua sângele şi-l vei turna de jur-împrejurul jertfelnicului.</span>
<span class="v-num v-17">17&nbsp;</span><span class="v EX29_17" data-id="EX29_17">Berbecul îl vei despica în două bucăţi; măruntaiele şi picioarele i le vei spăla cu apă şi le vei pune deasupra celor două bucăţi, împreună cu capul.</span>
<span class="v-num v-18">18&nbsp;</span><span class="v EX29_18" data-id="EX29_18">Apoi vei arde berbecul, tot, pe jertfelnic, aducându-I Domnului ardere-de-tot întru miros de bună mireasmă; jertfă Îi este Domnului.</span>
<span class="v-num v-19">19&nbsp;</span><span class="v EX29_19" data-id="EX29_19">Vei lua apoi pe cel de al doilea berbec; Aaron şi fiii săi îşi vor pune mâinile pe capul berbecului.</span>
<span class="v-num v-20">20&nbsp;</span><span class="v EX29_20" data-id="EX29_20">Tu îl vei înjunghia, apoi vei lua din sângele lui şi-l vei pune pe pulpa urechii drepte a lui Aaron, pe degetul mare al mâinii lui celei drepte, pe degetul mare al piciorului său celui drept, precum şi pe pulpele urechilor drepte ale fiilor săi şi pe degetele mari de la mâinile lor drepte şi pe degetele mari de la picioarele lor drepte.</span>
<span class="v-num v-21">21&nbsp;</span><span class="v EX29_21" data-id="EX29_21">Vei lua din sângele de pe jertfelnic şi din untdelemnul de ungere şi vei stropi asupra lui Aaron şi asupra veşmintelor lui şi, odată cu el, asupra fiilor săi şi asupra veşmintelor fiilor săi; şi se va sfinţi, el şi veşmintele lui, precum şi fiii săi şi veşmintele fiilor săi împreună cu el. Iar sângele rămas al berbecului îl vei turna de jur-împrejurul jertfelnicului.</span>
<span class="v-num v-22">22&nbsp;</span><span class="v EX29_22" data-id="EX29_22">Din berbec vei lua grăsimea, seul de pe măruntaie, prapurul ficatului, amândoi rărunchii cu grăsimea de pe ei, precum şi şoldul drept - căci aceasta-i împlinirea -;</span>
<span class="v-num v-23">23&nbsp;</span><span class="v EX29_23" data-id="EX29_23">iar din panerul cu pâine nedospită ce este pus înaintea Domnului [vei lua] o pâine din cele cu untdelemn şi o turtă</span>
<span class="v-num v-24">24&nbsp;</span><span class="v EX29_24" data-id="EX29_24">şi pe toate le vei pune în mâinile lui Aaron şi în mâinile fiilor săi, ca să le afierosească Domnului.</span>
<span class="v-num v-25">25&nbsp;</span><span class="v EX29_25" data-id="EX29_25">Le vei lua apoi din mâinile lor şi le vei arde pe jertfelnic, ardere-de-tot întru miros de bună mireasmă înaintea Domnului; jertfă Îi este Domnului.</span>
<span class="v-num v-26">26&nbsp;</span><span class="v EX29_26" data-id="EX29_26">Din berbecul împlinirii - care este al lui Aaron - vei lua pieptul şi-l vei afierosi Domnului; aceasta va fi partea ta.</span>
<span class="v-num v-27">27&nbsp;</span><span class="v EX29_27" data-id="EX29_27">Şi vei sfinţi pieptul cel afierosit şi şoldul afierosirii, care au fost afierosite şi luate din berbecul împlinirii, adică din ceea ce este pentru Aaron şi pentru fiii săi,</span>
<span class="v-num v-28">28&nbsp;</span><span class="v EX29_28" data-id="EX29_28">şi-i va fi lui Aaron şi fiilor săi îndatorire veşnică din partea fiilor lui Israel; aceasta-i afierosire şi ea însăşi osebire din jertfele de mântuire ale fiilor lui Israel: afierosire Domnului.</span>
<span class="v-num v-29">29&nbsp;</span><span class="v EX29_29" data-id="EX29_29">Veşmintele sfântului - adică ale lui Aaron - vor fi după el ale fiilor săi, în ele să fie unşi şi sfinţiţi.</span>
<span class="v-num v-30">30&nbsp;</span><span class="v EX29_30" data-id="EX29_30">Timp de şapte zile le va purta preotul care-i va urma dintre fiii săi şi care va intra în cortul mărturiei să slujească'ntru cele sfinte.</span>
<span class="v-num v-31">31&nbsp;</span><span class="v EX29_31" data-id="EX29_31">Vei lua deci berbecul împlinirii şi-i vei fierbe carnea într'un loc sfânt,</span>
<span class="v-num v-32">32&nbsp;</span><span class="v EX29_32" data-id="EX29_32">iar Aaron şi fiii săi să mănânce carnea berbecului şi pâinile cele din paner, acolo, lângă uşile cortului mărturiei;</span>
<span class="v-num v-33">33&nbsp;</span><span class="v EX29_33" data-id="EX29_33">pe acestea să le mănânce, prin care li s'a făcut sfinţirea şi au dobândit preoţia; şi nimeni altcineva să nu mănânce, fiindcă sunt sfinte.</span>
<span class="v-num v-34">34&nbsp;</span><span class="v EX29_34" data-id="EX29_34">Iar dacă din carnea de jertfă a împlinirii sau din pâine va rămâne ceva până dimineaţa, cu foc le vei arde şi nu vor fi mâncate, fiindcă sunt sfinţite.</span>
<span class="v-num v-35">35&nbsp;</span><span class="v EX29_35" data-id="EX29_35">Prin urmare, aşa vei face cu Aaron şi cu fiii săi, aşa cum ţi-am poruncit: şapte zile să ţină sfinţirea lor.</span>
<span class="v-num v-36">36&nbsp;</span><span class="v EX29_36" data-id="EX29_36">În ziua curăţirii vei aduce un viţel ca jertfă pentru păcat şi vei curăţi jertfelnicul când tu însuţi te vei sfinţi pe el şi-l vei unge pentru a lui sfinţire.</span>
<span class="v-num v-37">37&nbsp;</span><span class="v EX29_37" data-id="EX29_37">Timp de şapte zile vei curăţi jertfelnicul şi-l vei sfinţi, şi va fi jertfelnicul o sfântă-a-sfintelor; tot cel ce se va atinge de jertfelnic se va sfinţi.</span>
<span class="v-num v-38">38&nbsp;</span><span class="v EX29_38" data-id="EX29_38">Iată ce vei aduce tu pe jertfelnic: doi miei de câte un an, fără meteahnă; în fiecare zi îi vei aduce, necurmat, jertfă necontenită;</span>
<span class="v-num v-39">39&nbsp;</span><span class="v EX29_39" data-id="EX29_39">un miel îl vei aduce dimineaţa, iar pe cel de al doilea miel îl vei aduce'n amurg,</span>
<span class="v-num v-40">40&nbsp;</span><span class="v EX29_40" data-id="EX29_40">împreună cu o zecime dintr'o efă de făinuţă de grâu, frământată cu a patra parte dintr'un hin de untdelemn curat; iar pentru turnare , a patra parte dintr'un hin de vin la un miel.</span>
<span class="v-num v-41">41&nbsp;</span><span class="v EX29_41" data-id="EX29_41">Pe cel de al doilea miel îl vei aduce'n amurg, ca şi pe cel jertfit de dimineaţă, şi cu aceeaşi turnare de vin; întru miros de bună mireasmă îl vei aduce jertfă Domnului,</span>
<span class="v-num v-42">42&nbsp;</span><span class="v EX29_42" data-id="EX29_42">jertfă necontenită din neam în neamurile voastre, lângă uşile cortului mărturiei de dinaintea Domnului, acolo unde Mă voi arăta Eu ţie ca să-ţi grăiesc.</span>
<span class="v-num v-43">43&nbsp;</span><span class="v EX29_43" data-id="EX29_43">Acolo le voi da Eu întâlnire fiilor lui Israel şi va fi [locul] sfinţit prin slava Mea.</span>
<span class="v-num v-44">44&nbsp;</span><span class="v EX29_44" data-id="EX29_44">Voi sfinţi cortul mărturiei şi jertfelnicul; şi pe Aaron şi pe fiii săi îi voi sfinţi, ca să-Mi slujească Mie ca preoţi.</span>
<span class="v-num v-45">45&nbsp;</span><span class="v EX29_45" data-id="EX29_45">Şi pe nume Mă voi numi întru fiii lui Israel şi le voi fi lor Dumnezeu;</span>
<span class="v-num v-46">46&nbsp;</span><span class="v EX29_46" data-id="EX29_46">şi vor cunoaşte că Eu, Domnul, Eu sunt Dumnezeul lor, Cel ce i-am scos din ţara Egiptului, pentru ca pe nume să Mă numesc întru ei şi să le fiu Dumnezeu.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EX28.html">&lt;</a>
<a class="home" href="index.html">=</a>
<a class="next" href="EX30.html">&gt;</a>
</div></div>
</body>
</html>