<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FACEREA 37 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="GN.html">Biblia Ortodoxă Română Sinodală (2006)</a><a class="location" href="GN.html">FACEREA 37</a><a class="prev" href="GN36.html">&lt;</a>
<a class="home" href="index.html">=</a>
<a class="next" href="GN38.html">&gt;</a>
</div></div>
<div class="section chapter GN GN37 ron_bor ron " dir="ltr" lang="ro" data-id="GN37" data-nextid="GN38" data-previd="GN36">
<div class="c">37</div>
<div class="p">
<span class="v-num v-1">1&nbsp;</span><span class="v GN37_1" data-id="GN37_1">Iacov a locuit în ţara Canaan, unde locuise şi Isaac, tatăl său.</span>
<span class="v-num v-2">2&nbsp;</span><span class="v GN37_2" data-id="GN37_2">Iată acum şi istoria urmaşilor lui Iacov: Iosif, fiind de şaptesprezece ani, păştea oile tatălui său împreună cu fraţii săi. Petrecându-şi copilăria cu feciorii Bilhăi şi cu feciorii Zilpei, femeile tatălui său, Iosif aducea lui Israel, tatăl său, veşti despre purtările lor rele.</span>
<span class="v-num v-3">3&nbsp;</span><span class="v GN37_3" data-id="GN37_3">Şi iubea Israel pe Iosif mai mult decât pe toţi ceilalţi fii ai săi, pentru că el era copilul bătrâneţilor lui, şi-i făcuse haină lungă şi aleasă.</span>
<span class="v-num v-4">4&nbsp;</span><span class="v GN37_4" data-id="GN37_4">Fraţii lui, văzând că tatăl lor îl iubea mai mult decât pe toţi fiii săi, îl urau şi nu puteau vorbi cu el prietenos.</span>
<span class="v-num v-5">5&nbsp;</span><span class="v GN37_5" data-id="GN37_5">Visând însă Iosif un vis, l-a spus fraţilor săi,</span>
<span class="v-num v-6">6&nbsp;</span><span class="v GN37_6" data-id="GN37_6">Zicându-le: "Ascultaţi visul ce am visat:</span>
<span class="v-num v-7">7&nbsp;</span><span class="v GN37_7" data-id="GN37_7">Parcă legam snopi în ţarină şi snopul meu parcă s-a sculat şi stătea drept, iar snopii voştri s-au strâns roată şi s-au închinat snopului meu".</span>
<span class="v-num v-8">8&nbsp;</span><span class="v GN37_8" data-id="GN37_8">Iar fraţii lui au zis către el: "Nu cumva ai să domneşti peste noi? Sau poate ai să ne stăpâneşti?" Şi l-au urât încă şi mai mult pentru visul lui şi pentru spusele lui.</span>
<span class="v-num v-9">9&nbsp;</span><span class="v GN37_9" data-id="GN37_9">Şi a mai visat el alt vis şi l-a spus tatălui său şi fraţilor săi, zicând: "Iată am mai visat alt vis: soarele şi luna şi unsprezece stele mi se închinau mie".</span>
<span class="v-num v-10">10&nbsp;</span><span class="v GN37_10" data-id="GN37_10">Şi-l povesti tatălui său şi fraţilor săi, iar tatăl său l-a certat şi i-a zis: "Ce înseamnă visul acesta pe care l-ai visat? Au doară eu şi mama ta şi fraţii tăi vom veni şi ne vom închina ţie până la pământ?"</span>
<span class="v-num v-11">11&nbsp;</span><span class="v GN37_11" data-id="GN37_11">De aceea îl pizmuiau fraţii lui, iar tatăl său păstra cuvintele acestea în inima lui.</span>
<span class="v-num v-12">12&nbsp;</span><span class="v GN37_12" data-id="GN37_12">S-au dus după aceea fraţii lui să pască oile tatălui lor la Sichem.</span>
<span class="v-num v-13">13&nbsp;</span><span class="v GN37_13" data-id="GN37_13">Şi Israel a zis către Iosif: "Fraţii tăi pasc oile la Sichem. Vino, dar, să te trimit la ei". Iar el a zis: "Mă duc, tată!"</span>
<span class="v-num v-14">14&nbsp;</span><span class="v GN37_14" data-id="GN37_14">Apoi Israel a zis către Iosif: "Du-te şi vezi de sunt sănătoşi fraţii tăi şi oile şi să-mi aduci răspuns!" L-a trimis astfel din valea Hebronului şi Iosif s-a dus la Sichem.</span>
<span class="v-num v-15">15&nbsp;</span><span class="v GN37_15" data-id="GN37_15">După aceea l-a găsit un om rătăcind pe câmp şi l-a întrebat omul acela şi i-a zis: "Ce cauţi?"</span>
<span class="v-num v-16">16&nbsp;</span><span class="v GN37_16" data-id="GN37_16">Iar el a zis: "Caut pe fraţii mei. Spune-mi, unde pasc ei oile?"</span>
<span class="v-num v-17">17&nbsp;</span><span class="v GN37_17" data-id="GN37_17">Zisu-i-a omul acela: "S-au dus de aici, căci i-am auzit zicând: Haidem la Dotain!" Şi s-a dus Iosif după fraţii săi şi i-a găsit la Dotain.</span>
<span class="v-num v-18">18&nbsp;</span><span class="v GN37_18" data-id="GN37_18">Iar ei, văzându-l de departe, până a nu se apropia de ei, au început a unelti asupra lui să-l omoare;</span>
<span class="v-num v-19">19&nbsp;</span><span class="v GN37_19" data-id="GN37_19">Şi au zis unii către alţii: "Iată visătorul acela de vise vine!</span>
<span class="v-num v-20">20&nbsp;</span><span class="v GN37_20" data-id="GN37_20">Haidem să-l omorâm, să-l aruncăm într-un puţ şi să zicem că l-a mâncat o fiară sălbatică şi vom vedea ce se va alege de visele lui!"</span>
<span class="v-num v-21">21&nbsp;</span><span class="v GN37_21" data-id="GN37_21">Auzind însă aceasta, Ruben a voit să-l scape din mâinile lor, zicând: "Să nu-i ridicăm viaţa!"</span>
<span class="v-num v-22">22&nbsp;</span><span class="v GN37_22" data-id="GN37_22">Apoi Ruben a adăugat: "Să nu vărsaţi sânge! Aruncaţi-l în puţul acela din pustie, dar mâinile să nu vi le puneţi pe el!" Iar aceasta o zicea el cu gândul de a-l scăpa din mâinile lor şi a-l trimite acasă la tatăl său.</span>
<span class="v-num v-23">23&nbsp;</span><span class="v GN37_23" data-id="GN37_23">Când însă a sosit Iosif la fraţii săi, ei au dezbrăcat pe Iosif de haina cea lungă şi aleasă, cu care era îmbrăcat,</span>
<span class="v-num v-24">24&nbsp;</span><span class="v GN37_24" data-id="GN37_24">Şi l-au luat şi l-au aruncat în puţ; dar puţul era gol şi nu avea apă.</span>
<span class="v-num v-25">25&nbsp;</span><span class="v GN37_25" data-id="GN37_25">După aceea şezând să mănânce pâine şi căutând cu ochii lor, ei au văzut venind dinspre Galaad o caravană de Ismaeliţi, ale căror cămile erau încărcate cu tămâie, eu balsam şi cu smirnă, pe care le duceau în Egipt.</span>
<span class="v-num v-26">26&nbsp;</span><span class="v GN37_26" data-id="GN37_26">Atunci a zis Iuda către fraţii săi: "Ce vom folosi de vom ucide pe fratele nostru şi vom ascunde sângele lui?</span>
<span class="v-num v-27">27&nbsp;</span><span class="v GN37_27" data-id="GN37_27">Haidem să-l vindem Ismaeliţilor acestora, neridicându-ne mâinile asupra lui, pentru că e fratele nostru şi trupul nostru". Şi au ascultat fraţii lui.</span>
<span class="v-num v-28">28&nbsp;</span><span class="v GN37_28" data-id="GN37_28">Iar când au trecut negustorii Madianiţi pe acolo, fraţii au tras şi au scos pe Iosif din puţ şi l-au vândut pe el Ismaeliţilor cu douăzeci de arginţi. Şi aceştia au dus pe Iosif în Egipt.</span>
<span class="v-num v-29">29&nbsp;</span><span class="v GN37_29" data-id="GN37_29">Când însă s-a întors Ruben la puţ şi n-a văzut pe Iosif în puţ, el şi-a rupt hainele,</span>
<span class="v-num v-30">30&nbsp;</span><span class="v GN37_30" data-id="GN37_30">Şi întorcându-se la fraţii săi, a zis: "Băiatul nu este! Încotro să apuc eu acum?"</span>
<span class="v-num v-31">31&nbsp;</span><span class="v GN37_31" data-id="GN37_31">Atunci ei au luat haina lui Iosif şi, junghiind un ied, au muiat haina în sânge;</span>
<span class="v-num v-32">32&nbsp;</span><span class="v GN37_32" data-id="GN37_32">Apoi au trimis după haina cea lungă şi aleasă şi au adus-o la tatăl lor, spunând. "Am găsit aceasta; vezi de este haina fiului tău sau nu!"</span>
<span class="v-num v-33">33&nbsp;</span><span class="v GN37_33" data-id="GN37_33">Şi a cunoscut-o Iacov şi a zis: "Este haina fiului meu! L-a mâncat o fiară sălbatică; o fiară l-a sfâşiat pe Iosif!"</span>
<span class="v-num v-34">34&nbsp;</span><span class="v GN37_34" data-id="GN37_34">Atunci şi-a rupt Iacov hainele sale şi-a acoperit cu sac coapsele şi a plâns pe fiul său zile multe.</span>
<span class="v-num v-35">35&nbsp;</span><span class="v GN37_35" data-id="GN37_35">După aceea s-au adunat toţi feciorii lui şi toate fetele lui şi au venit să-l mângâie; dar el nu voia să se mângâie, ci zicea: "Plângând, mă voi pogorî în locuinţa morţilor la fiul meu!" Şi-l plângea astfel tatăl său.</span>
<span class="v-num v-36">36&nbsp;</span><span class="v GN37_36" data-id="GN37_36">Iar Madianiţii au vândut pe Iosif în Egipt lui Putifar, dregător şi comandant al gărzii la curtea lui Faraon.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="GN36.html">&lt;</a>
<a class="home" href="index.html">=</a>
<a class="next" href="GN38.html">&gt;</a>
</div></div>
</body>
</html>