<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>ROMANI 9 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="RM.html">Biblia Ortodoxă Română Sinodală (2006)</a><a class="location" href="RM.html">ROMANI 9</a><a class="prev" href="RM8.html">&lt;</a>
<a class="home" href="index.html">=</a>
<a class="next" href="RM10.html">&gt;</a>
</div></div>
<div class="section chapter RM RM9 ron_bor ron " dir="ltr" lang="ro" data-id="RM9" data-nextid="RM10" data-previd="RM8">
<div class="c">9</div>
<div class="p">
<span class="v-num v-1">1&nbsp;</span><span class="v RM9_1" data-id="RM9_1">Spun adevărul în Hristos, nu mint, martor fiindu-mi conştiinţa mea în Duhul Sfânt,</span>
<span class="v-num v-2">2&nbsp;</span><span class="v RM9_2" data-id="RM9_2">Că mare îmi este întristarea şi necurmată durerea inimii.</span>
<span class="v-num v-3">3&nbsp;</span><span class="v RM9_3" data-id="RM9_3">Căci aş fi dorit să fiu eu însumi anatema de la Hristos pentru fraţii mei, cei de un neam cu mine, după trup,</span>
<span class="v-num v-4">4&nbsp;</span><span class="v RM9_4" data-id="RM9_4">Care sunt israeliţi, ale cărora sunt înfierea şi slava şi legămintele şi Legea şi închinarea şi făgăduinţele,</span>
<span class="v-num v-5">5&nbsp;</span><span class="v RM9_5" data-id="RM9_5">Ai cărora sunt părinţii şi din care după trup este Hristos, Cel ce este peste toate Dumnezeu, binecuvântat în veci. Amin!</span>
<span class="v-num v-6">6&nbsp;</span><span class="v RM9_6" data-id="RM9_6">Dar nu aşa că ar fi căzut cuvântul lui Dumnezeu: căci nu toţi cei din Israel sunt şi israeliţi;</span>
<span class="v-num v-7">7&nbsp;</span><span class="v RM9_7" data-id="RM9_7">Nici pentru că sunt urmaşii lui Avraam, sunt toţi fii, ci "întru Isaac, a zis, se vor chema ţie urmaşi",</span>
<span class="v-num v-8">8&nbsp;</span><span class="v RM9_8" data-id="RM9_8">Adică: Nu copiii trupului sunt copii ai lui Dumnezeu, ci fiii făgăduinţei se socotesc urmaşi.</span>
<span class="v-num v-9">9&nbsp;</span><span class="v RM9_9" data-id="RM9_9">Căci al făgăduinţei este cuvântul acesta: "(La anul) pe vremea aceasta voi veni şi Sara va avea un fiu".</span>
<span class="v-num v-10">10&nbsp;</span><span class="v RM9_10" data-id="RM9_10">Dar nu numai ea, ci şi Rebeca, având copii gemeni dintr-unul, Isaac, părintele nostru;</span>
<span class="v-num v-11">11&nbsp;</span><span class="v RM9_11" data-id="RM9_11">Şi nefiind ei încă născuţi şi nefăcând ei ceva bun sau rău, ca să rămână voia lui Dumnezeu cea după alegere, nu din fapte, ci de la Cel care cheamă,</span>
<span class="v-num v-12">12&nbsp;</span><span class="v RM9_12" data-id="RM9_12">I s-a zis ei că "cel mai mare va sluji celui mai mic",</span>
<span class="v-num v-13">13&nbsp;</span><span class="v RM9_13" data-id="RM9_13">Precum este scris: "Pe Iacov l-am iubit, iar pe Isav l-am urât".</span>
<span class="v-num v-14">14&nbsp;</span><span class="v RM9_14" data-id="RM9_14">Ce vom zice dar? Nu cumva la Dumnezeu este nedreptate? Nicidecum!</span>
<span class="v-num v-15">15&nbsp;</span><span class="v RM9_15" data-id="RM9_15">Căci grăieşte către Moise: "Voi milui pe cine vreau să-l miluiesc şi Mă voi îndura de cine vreau să Mă îndur".</span>
<span class="v-num v-16">16&nbsp;</span><span class="v RM9_16" data-id="RM9_16">Deci, dar, nu este nici de la cel care voieşte, nici de la cel ce aleargă, ci de la Dumnezeu care miluieşte.</span>
<span class="v-num v-17">17&nbsp;</span><span class="v RM9_17" data-id="RM9_17">Căci Scriptura zice lui Faraon: "Pentru aceasta chiar te-am ridicat, ca să arăt în tine puterea Mea şi ca numele Meu să se vestească în tot pământul".</span>
<span class="v-num v-18">18&nbsp;</span><span class="v RM9_18" data-id="RM9_18">Deci, dar, Dumnezeu pe cine voieşte îl miluieşte, iar pe cine voieşte îl împietreşte.</span>
<span class="v-num v-19">19&nbsp;</span><span class="v RM9_19" data-id="RM9_19">Îmi vei zice deci: De ce mai dojeneşte? Căci voinţei Lui cine i-a stat împotrivă?</span>
<span class="v-num v-20">20&nbsp;</span><span class="v RM9_20" data-id="RM9_20">Dar, omule, tu cine eşti care răspunzi împotriva lui Dumnezeu? Oare făptura va zice Celui ce a făcut-o: De ce m-ai făcut aşa?</span>
<span class="v-num v-21">21&nbsp;</span><span class="v RM9_21" data-id="RM9_21">Sau nu are olarul putere peste lutul lui, ca din aceeaşi frământătură să facă un vas de cinste, iar altul de necinste?</span>
<span class="v-num v-22">22&nbsp;</span><span class="v RM9_22" data-id="RM9_22">Şi ce este dacă Dumnezeu, voind să-Şi arate mânia şi să facă cunoscută puterea Sa, a suferit cu multă răbdare vasele mâniei Sale, gătite spre pierire,</span>
<span class="v-num v-23">23&nbsp;</span><span class="v RM9_23" data-id="RM9_23">Şi ca să facă cunoscută bogăţia slavei Sale către vasele milei, pe care mai dinainte le-a gătit spre slavă?</span>
<span class="v-num v-24">24&nbsp;</span><span class="v RM9_24" data-id="RM9_24">Adică pe noi, pe care ne-a şi chemat, nu numai dintre iudei, ci şi dintre păgâni,</span>
<span class="v-num v-25">25&nbsp;</span><span class="v RM9_25" data-id="RM9_25">Precum zice El şi la Osea: "Chema-voi poporul Meu pe cel ce nu este poporul Meu, şi iubită pe cea care nu era iubită;</span>
<span class="v-num v-26">26&nbsp;</span><span class="v RM9_26" data-id="RM9_26">Şi va fi în locul unde li s-a zis lor: Nu voi sunteţi poporul Meu - acolo se vor chema fii ai Dumnezeului Celui viu".</span>
<span class="v-num v-27">27&nbsp;</span><span class="v RM9_27" data-id="RM9_27">Iar Isaia strigă pentru Israel : "Dacă numărul fiilor lui Israel ar fi ca nisipul mării, rămăşiţa se va mântui.</span>
<span class="v-num v-28">28&nbsp;</span><span class="v RM9_28" data-id="RM9_28">Pentru că împlinind şi scurtând, Domnul va îndeplini, pe pământ, cuvântul Său".</span>
<span class="v-num v-29">29&nbsp;</span><span class="v RM9_29" data-id="RM9_29">Şi precum a proorocit Isaia: "Dacă Domnul Savaot nu ne-ar fi lăsat nouă urmaşi, am fi ajuns ca Sodoma şi ne-am fi asemănat cu Gomora".</span>
<span class="v-num v-30">30&nbsp;</span><span class="v RM9_30" data-id="RM9_30">Ce vom zice, deci? Că neamurile care nu căutau dreptatea au dobândit dreptatea, însă dreptatea din credinţă;</span>
<span class="v-num v-31">31&nbsp;</span><span class="v RM9_31" data-id="RM9_31">Iar Israel, urmărind legea dreptăţii, n-a ajuns la legea dreptăţii.</span>
<span class="v-num v-32">32&nbsp;</span><span class="v RM9_32" data-id="RM9_32">Pentru ce? Pentru că nu o căutau din credinţă, ci ca din faptele Legii. S-au poticnit de piatra poticnirii,</span>
<span class="v-num v-33">33&nbsp;</span><span class="v RM9_33" data-id="RM9_33">Precum este scris: "Iată pun în Sion piatră de poticnire şi piatră de sminteală; şi tot cel ce crede în El nu se va ruşina".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="RM8.html">&lt;</a>
<a class="home" href="index.html">=</a>
<a class="next" href="RM10.html">&gt;</a>
</div></div>
</body>
</html>