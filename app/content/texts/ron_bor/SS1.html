<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CÂNTAREA CÂNTĂRILOR 1 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="SS.html">Biblia Ortodoxă Română Sinodală (2006)</a><a class="location" href="SS.html">CÂNTAREA CÂNTĂRILOR 1</a><a class="prev" href="EC12.html">&lt;</a>
<a class="home" href="index.html">=</a>
<a class="next" href="SS2.html">&gt;</a>
</div></div>
<div class="section chapter SS SS1 ron_bor ron " dir="ltr" lang="ro" data-id="SS1" data-nextid="SS2" data-previd="EC12">
<div class="mt">CÂNTAREA CÂNTĂRILOR</div>
<div class="c">1</div>
<div class="p">
<span class="v-num v-1">1&nbsp;</span><span class="v SS1_1" data-id="SS1_1">Sărută-mă cu sărutările gurii tale, că sărutările tale sunt mai bune ca vinul.</span>
<span class="v-num v-2">2&nbsp;</span><span class="v SS1_2" data-id="SS1_2">Miresmele tale sunt balsam mirositor, mir vărsat este numele tău; de aceea fecioarele te iubesc.</span>
<span class="v-num v-3">3&nbsp;</span><span class="v SS1_3" data-id="SS1_3">Răpeşte-mă, ia-mă cu tine! Hai să fugim! - Regele m-a dus în cămările sale: ne vom veseli şi ne vom bucura de tine. Îţi vom preamări dragostea mai mult decât vinul. Cine te iubeşte, după dreptate te iubeşte!</span>
<span class="v-num v-4">4&nbsp;</span><span class="v SS1_4" data-id="SS1_4">Neagră sunt, fete din Ierusalim, dar frumoasă, ca sălaşurile lui Chedar, ca şi corturile lui Solomon.</span>
<span class="v-num v-5">5&nbsp;</span><span class="v SS1_5" data-id="SS1_5">Nu vă uitaţi că sunt negricioasă că doar soarele m-a ars. Fiii maicii mele s-au mâniat, trimisu-m-au să le păzesc viile, dar via mea nu mi-am păzit-o!</span>
<span class="v-num v-6">6&nbsp;</span><span class="v SS1_6" data-id="SS1_6">Spune-mi dar, iubitul meu, unde-ţi paşti tu oile? Unde poposeşti tu la amiază? De ce oare să rătăcesc zadarnic pe la turmele tovarăşilor tăi?</span>
<span class="v-num v-7">7&nbsp;</span><span class="v SS1_7" data-id="SS1_7">Dacă nu ştii unde, tu cea mai frumoasă între femei, ţine atunci mereu urmele oilor, paşte-ti mieii în preajma colibelor, iezii în preajma ciobanilor!</span>
<span class="v-num v-8">8&nbsp;</span><span class="v SS1_8" data-id="SS1_8">Cu un telegar înhămat la carul lui Faraon te aseamăn eu, draga mea!</span>
<span class="v-num v-9">9&nbsp;</span><span class="v SS1_9" data-id="SS1_9">Frumoşi se văd obrajii tăi, aşezaţi intre cercei şi gâtul tău împodobit cu şire de mărgăritare.</span>
<span class="v-num v-10">10&nbsp;</span><span class="v SS1_10" data-id="SS1_10">Făuri-vom pentru tine lănţişoare aurite, cu picături şi crestături de argint.</span>
<span class="v-num v-11">11&nbsp;</span><span class="v SS1_11" data-id="SS1_11">Cât regele a stat la masă, nardul meu a revărsat mireasmă.</span>
<span class="v-num v-12">12&nbsp;</span><span class="v SS1_12" data-id="SS1_12">Periniţă de mirt este iubitul meu, care se ascunde între sânii mei.</span>
<span class="v-num v-13">13&nbsp;</span><span class="v SS1_13" data-id="SS1_13">Iubitul meu e ciorchinele de ienupăr, din Enghedi, de la vii cules.</span>
<span class="v-num v-14">14&nbsp;</span><span class="v SS1_14" data-id="SS1_14">Cât de frumoasă eşti tu, draga mea! Cât de frumoasă eşti! Ochi de porumbiţă sunt ochii tăi.</span>
<span class="v-num v-15">15&nbsp;</span><span class="v SS1_15" data-id="SS1_15">Cât de frumos eşti dragul meu! Şi cît de drăgălaş eşti tu! Pajiştea de iarbă verde ne este al nostru pat.</span>
<span class="v-num v-16">16&nbsp;</span><span class="v SS1_16" data-id="SS1_16">Cedrii ne sunt acoperiş sălăşluirii şi adăpost ne sunt chiparoşii.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EC12.html">&lt;</a>
<a class="home" href="index.html">=</a>
<a class="next" href="SS2.html">&gt;</a>
</div></div>
</body>
</html>