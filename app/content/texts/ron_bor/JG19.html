<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA JUDECĂTORILOR 19 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JG.html">Biblia Ortodoxă Română Sinodală (2006)</a><a class="location" href="JG.html">CARTEA JUDECĂTORILOR 19</a><a class="prev" href="JG18.html">&lt;</a>
<a class="home" href="index.html">=</a>
<a class="next" href="JG20.html">&gt;</a>
</div></div>
<div class="section chapter JG JG19 ron_bor ron " dir="ltr" lang="ro" data-id="JG19" data-nextid="JG20" data-previd="JG18">
<div class="c">19</div>
<div class="p">
<span class="v-num v-1">1&nbsp;</span><span class="v JG19_1" data-id="JG19_1">În zilele acelea, când nu era rege în Israel, trăia un levit pe coasta Muntelui Efraim. Acesta şi-a luat o concubină din Betleemul Iudei.</span>
<span class="v-num v-2">2&nbsp;</span><span class="v JG19_2" data-id="JG19_2">Şi s-a certat cu el şi s-a dus de la el înapoi la casa tatălui ei în Betleemul Iudei şi a stat acolo patru luni.</span>
<span class="v-num v-3">3&nbsp;</span><span class="v JG19_3" data-id="JG19_3">Atunci bărbatul ei s-a sculat şi s-a dus după ea, ca să se împace cu ea şi s-o aducă acasă. Cu el era o slugă a sa şi o pereche de asini. Şi l-a dus ea în casa tatălui său.</span>
<span class="v-num v-4">4&nbsp;</span><span class="v JG19_4" data-id="JG19_4">Socrul său, tatăl acestei tinere femei, văzându-l, l-a întâmpinat cu bucurie şi l-a oprit şi el a rămas la el trei zile. Au mâncat şi au băut şi au rămas acolo.</span>
<span class="v-num v-5">5&nbsp;</span><span class="v JG19_5" data-id="JG19_5">A patra zi s-au sculat ei de vreme şi s-au gătit să plece. Iar tatăl tinerei femei a zis către ginerele său: "Întăreşte-ţi inima cu o bucăţică de pâine şi apoi vei pleca".</span>
<span class="v-num v-6">6&nbsp;</span><span class="v JG19_6" data-id="JG19_6">Şi au rămas şi au mâncat şi au băut amândoi împreună. Apoi tatăl tinerei femei a zis către omul acela: "Rămâi încă şi noaptea asta, ca să se veselească inima ta".</span>
<span class="v-num v-7">7&nbsp;</span><span class="v JG19_7" data-id="JG19_7">Omul acela însă s-a sculat să plece, dar socrul său l-a rugat şi el a mai rămas o noapte acolo.</span>
<span class="v-num v-8">8&nbsp;</span><span class="v JG19_8" data-id="JG19_8">A cincea zi s-a sculat el de dimineaţă ca să plece. şi tatăl acelei tinere femei iar i-a zis: "Întăreşte-ţi inima ta cu pâine şi zăboveşte până când va fi soarele spre asfinţit". Şi au mâncat ei amândoi şi au băut.</span>
<span class="v-num v-9">9&nbsp;</span><span class="v JG19_9" data-id="JG19_9">Apoi s-a sculat omul acela ca să plece el şi concubina sa şi sluga sa. Iar socrul său, tatăl tinerei femei, a zis: "Iată s-a plecat ziua spre seară, rămâi, rogu-te, iată ziua se va sfârşi curând, rămâi aici; să se veselească inima ta! Mâine vă veţi scula de dimineaţă şi veţi pleca în calea voastră şi te vei duce la casa ta".</span>
<span class="v-num v-10">10&nbsp;</span><span class="v JG19_10" data-id="JG19_10">Dar omul nu s-a învoit să rămână, ci s-a sculat şi a plecat şi a venit până la Iebus, care acum este Ierusalimul. Cu el erau doi asini încărcaţi şi concubina lui.</span>
<span class="v-num v-11">11&nbsp;</span><span class="v JG19_11" data-id="JG19_11">Dar când s-au apropiat ei de Iebus, ziua se apropia de seară. Atunci a zis sluga către stăpânul său: "Să ne abatem în cetatea aceasta a Iebuseilor şi să rămânem în ea".</span>
<span class="v-num v-12">12&nbsp;</span><span class="v JG19_12" data-id="JG19_12">Stăpânul lui însă i-a zis: "Nu, să nu intrăm în cetatea unor oameni de alt neam, care nu sunt din fiii lui Israel, ci să mergem până la Ghibeea".</span>
<span class="v-num v-13">13&nbsp;</span><span class="v JG19_13" data-id="JG19_13">Apoi a zis iar către sluga sa: "Să mergem până la unul din aceste locuri şi să rămânem în Ghibeea sau Rama".</span>
<span class="v-num v-14">14&nbsp;</span><span class="v JG19_14" data-id="JG19_14">Şi au mers ei şi au ajuns aproape de Ghibeea şi, când au ajuns la Ghibeea lui Veniamin, a asfinţit soarele.</span>
<span class="v-num v-15">15&nbsp;</span><span class="v JG19_15" data-id="JG19_15">şi s-au abătut într-acolo, ca să meargă să rămână în Ghibeea. Şi au venit şi au rămas în uliţa cetăţii, căci nimeni nu i-a chemat În casă ca să-i găzduiască.</span>
<span class="v-num v-16">16&nbsp;</span><span class="v JG19_16" data-id="JG19_16">Iată însă că venea un bătrân de la lucru din câmp, seara; acesta era de neam din Muntele Efraim şi trăia în Ghibeea. Iar locuitorii din cetatea aceasta erau din fiii lui Veniamin.</span>
<span class="v-num v-17">17&nbsp;</span><span class="v JG19_17" data-id="JG19_17">Şi ridicându-şi ochii săi, văzu un trecător pe uliţa cetăţii; şi a zis bătrânul: "Încotro mergi şi de unde vii?"</span>
<span class="v-num v-18">18&nbsp;</span><span class="v JG19_18" data-id="JG19_18">A zis acela: "Noi mergem de la Betleemul Iudei la muntele lui Efraim, de unde sunt eu; am fost la Betleemul Iudei şi acum mă duc la casa Domnului; dar nimeni nu mă cheamă în casă;</span>
<span class="v-num v-19">19&nbsp;</span><span class="v JG19_19" data-id="JG19_19">Noi avem şi paie şi nutreţ pentru asinii noştri; de asemenea pâine şi vin pentru mine şi pentru roaba ta şi pentru sluga aceasta a robilor tăi; n-avem nevoie de nimic".</span>
<span class="v-num v-20">20&nbsp;</span><span class="v JG19_20" data-id="JG19_20">Atunci bătrânul a zis: "Fiţi liniştiţi; toate lipsurile rămân asupra mea, numai să nu rămâi în uliţă!"</span>
<span class="v-num v-21">21&nbsp;</span><span class="v JG19_21" data-id="JG19_21">Apoi l-a dus în casa sa şi a dat nutreţ asinilor lui, iar ei şi-au spălat picioarele şi au mâncat şi au băut.</span>
<span class="v-num v-22">22&nbsp;</span><span class="v JG19_22" data-id="JG19_22">Dar după ce s-a veselit inima lor, iată locuitorii cetăţii, oameni desfrânaţi, au înconjurat casa, bătând în uşă şi zicând bătrânului, stăpânul casei: "Scoate pe omul care a intrat în casa ta, ca să-l cunoaştem".</span>
<span class="v-num v-23">23&nbsp;</span><span class="v JG19_23" data-id="JG19_23">Atunci stăpânul casei a ieşit la ei şi le-a zis: "Nu, fraţii mei, să nu faceţi rău omului, de vreme ce a intrat în casa mea, să nu faceţi această ticăloşie!</span>
<span class="v-num v-24">24&nbsp;</span><span class="v JG19_24" data-id="JG19_24">Iată, eu am o fiică fecioară şi el are o concubină; vi le voi scoate, ca să le cunoaşteţi pe ele şi să faceţi cu ele ce vă place; iar cu omul acesta să nu faceţi această nebunie!"</span>
<span class="v-num v-25">25&nbsp;</span><span class="v JG19_25" data-id="JG19_25">Dar ei n-au voit să-l asculte. Atunci omul a luat pe concubina sa şi a scos-o în uliţă. Iar ei au cunoscut-o pe ea şi şi-au bătut joc de ea toată noaptea până dimineaţa, şi la ivirea zorilor au părăsit-o.</span>
<span class="v-num v-26">26&nbsp;</span><span class="v JG19_26" data-id="JG19_26">Şi în revărsatul zorilor a venit femeia şi a căzut înaintea uşii casei omului aceluia, la care era stăpânul ei şi a zăcut acolo până s-a făcut ziuă.</span>
<span class="v-num v-27">27&nbsp;</span><span class="v JG19_27" data-id="JG19_27">Stăpânul ei însă s-a sculat dimineaţa, a deschis uşa casei şi a ieşit, ca să plece în drumul său; şi iată concubina sa zăcea la uşa casei, şi mâinile ei erau pe prag.</span>
<span class="v-num v-28">28&nbsp;</span><span class="v JG19_28" data-id="JG19_28">Atunci el i-a zis: "Scoală să mergem!" Dar n-a primit nici un răspuns, pentru că murise. Atunci el a pus-o pe un asin şi s-a ridicat şi a plecat la casa sa.</span>
<span class="v-num v-29">29&nbsp;</span><span class="v JG19_29" data-id="JG19_29">Iar dacă a ajuns la casa sa, a luat un cuţit şi, apucând pe concubina sa, a tăiat-o bucăţică eu bucăţică în douăsprezece părţi şi le-a trimis în toate hotarele lui Israel.</span>
<span class="v-num v-30">30&nbsp;</span><span class="v JG19_30" data-id="JG19_30">Tot cel ce vedea acestea zicea: "N-a mai fost, nici nu s-a mai văzut ceva asemenea din zilele ieşirii fiilor lui Israel din ţara Egiptului, până în ziua aceasta". Iar oamenilor trimişi din partea sa le dăduse poruncă, zicându-le: "Aşa să spuneţi la tot Israelul: A mai fost oare cândva asemenea cu aceasta? Luaţi seama la aceasta, sfătuiţi-vă şi hotărâţi!"</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JG18.html">&lt;</a>
<a class="home" href="index.html">=</a>
<a class="next" href="JG20.html">&gt;</a>
</div></div>
</body>
</html>