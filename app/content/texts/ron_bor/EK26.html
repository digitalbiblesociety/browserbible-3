<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEZECHIEL 26 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EK.html">Biblia Ortodoxă Română Sinodală (2006)</a><a class="location" href="EK.html">IEZECHIEL 26</a><a class="prev" href="EK25.html">&lt;</a>
<a class="home" href="index.html">=</a>
<a class="next" href="EK27.html">&gt;</a>
</div></div>
<div class="section chapter EK EK26 ron_bor ron " dir="ltr" lang="ron" data-id="EK26" data-nextid="EK27" data-previd="EK25">
<div class="c">26</div>
<div class="p">
<span class="v-num v-1">1&nbsp;</span><span class="v EK26_1" data-id="EK26_1">În anul al unsprezecelea, în ziua întâi a lunii întâi, a fost cuvântul Domnului către mine:</span>
<span class="v-num v-2">2&nbsp;</span><span class="v EK26_2" data-id="EK26_2">"Fiul omului, pentru că Tirul face împotriva Ierusalimului: Aha! Aha! şi zice: Iată el - poarta popoarelor - este dărâmat; acum aleargă la mine; eu mă umplu, iar el se pustieşte,</span>
<span class="v-num v-3">3&nbsp;</span><span class="v EK26_3" data-id="EK26_3">De aceea, aşa zice Domnul Dumnezeu: Iată sunt împotriva ta, Tirule, şi voi ridica împotriva ta popoare multe, cum îşi ridică marea valurile sale.</span>
<span class="v-num v-4">4&nbsp;</span><span class="v EK26_4" data-id="EK26_4">Voi sfărâma zidurile Tirului şi turnurile lui le voi dărâma; voi mătura praful din el şi-l voi face stâncă goală.</span>
<span class="v-num v-5">5&nbsp;</span><span class="v EK26_5" data-id="EK26_5">Loc de uscat mrejele va fi el la mare, pentru că a zis acestea, grăieşte Domnul Dumnezeu, şi va fi prada neamurilor.</span>
<span class="v-num v-6">6&nbsp;</span><span class="v EK26_6" data-id="EK26_6">Iar fiicele lui, care sunt pe pământ, vor fi ucise cu sabia şi vor şti că Eu sunt Domnul".</span>
<span class="v-num v-7">7&nbsp;</span><span class="v EK26_7" data-id="EK26_7">Că aşa zice Domnul Dumnezeu: "Iată Eu voi aduce împotriva Tirului de la miazănoapte pe Nabucodonosor, regele Babilonului, regele regilor, cu cai, cu care şi cu călăreţi, cu oştire şi cu mulţime de neamuri.</span>
<span class="v-num v-8">8&nbsp;</span><span class="v EK26_8" data-id="EK26_8">Pe fiicele tale cele din câmpie el le va ucide cu sabia şi va ridica împotriva ta turnuri de împresurare, va face val împrejurul tău şi va pune împotriva ta scuturile.</span>
<span class="v-num v-9">9&nbsp;</span><span class="v EK26_9" data-id="EK26_9">Spre zidurile tale va împinge berbecii de spart ziduri şi turnurile tale le va dărâma cu topoarele.</span>
<span class="v-num v-10">10&nbsp;</span><span class="v EK26_10" data-id="EK26_10">De mulţimea cailor lui vei fi acoperit de praf şi de zgomotul călăreţilor, al carelor şi al roţilor se vor cutremura zidurile tale, când va intra el pe porţile tale, cum se intră într-o cetate sfărâmată.</span>
<span class="v-num v-11">11&nbsp;</span><span class="v EK26_11" data-id="EK26_11">Cu copitele cailor săi va călca el toate uliţele tale, pe poporul tău îl va ucide cu sabie, iar puternicele tale columne le va răsturna la pământ.</span>
<span class="v-num v-12">12&nbsp;</span><span class="v EK26_12" data-id="EK26_12">Vor jefui bogăţia ta şi mărfurile tale le vor fura, vor dărâma zidurile tale şi frumoasele tale case le vor strica, şi pietrele tale şi arborii tăi şi pământul tău le vor arunca în apă.</span>
<span class="v-num v-13">13&nbsp;</span><span class="v EK26_13" data-id="EK26_13">Voi curma zgomotul cântecelor tale şi sunet de chitară nu se va mai auzi la tine.</span>
<span class="v-num v-14">14&nbsp;</span><span class="v EK26_14" data-id="EK26_14">Te voi face stâncă goală şi loc de uscat mrejele vei fi; nu vei mai fi zidit din nou, căci Domnul a spus acestea", zice Domnul Dumnezeu.</span>
<span class="v-num v-15">15&nbsp;</span><span class="v EK26_15" data-id="EK26_15">Aşa zice Domnul Dumnezeu Tirului: "De zgomotul căderii tale şi de geamătul răniţilor tăi, când se va face măcelul în tine, nu se vor cutremura oare insulele?</span>
<span class="v-num v-16">16&nbsp;</span><span class="v EK26_16" data-id="EK26_16">Toţi stăpânitorii mării se vor cobori de pe tronurile lor, îşi vor scoate purpurile şi îşi vor dezbrăca hainele lor cele brodate; cu groază se vor îmbrăca, vor şedea la pământ şi vor tremura fără încetare şi vor fi umiliţi din pricina ta.</span>
<span class="v-num v-17">17&nbsp;</span><span class="v EK26_17" data-id="EK26_17">Vor ridica plângere împotriva ta şi-ţi vor zice: "Cum ai pierit tu, cel locuit de stăpânitorii mărilor, cetate vestită, care erai tare pe mare şi tu şi locuitorii tăi, care aduceai groază asupra tuturor celor care locuiau pe uscat!</span>
<span class="v-num v-18">18&nbsp;</span><span class="v EK26_18" data-id="EK26_18">Acum, în ziua căderii tale, s-au cutremurat insulele; insulele de pe mare sunt îngrozite de sfârşitul tău".</span>
<span class="v-num v-19">19&nbsp;</span><span class="v EK26_19" data-id="EK26_19">Că aşa zice Domnul Dumnezeu: "Când te voi face cetate pustie, asemenea cetăţilor nelocuite, când voi ridica împotriva ta adâncul şi te vor acoperi apele cele mari,</span>
<span class="v-num v-20">20&nbsp;</span><span class="v EK26_20" data-id="EK26_20">Atunci te voi coborî cu cei ce se coboară în mormânt, la poporul de odinioară şi te voi aşeza în adâncurile pământului, în pustietăţi veşnice, cu cei ce s-au dus în mormânt, ca să nu mai fii locuit şi să nu mai dăinuieşti în ţara celor vii.</span>
<span class="v-num v-21">21&nbsp;</span><span class="v EK26_21" data-id="EK26_21">Groază te voi face şi nu vei mai fi; te vor căuta şi nu te vor mai găsi în veci", zice Domnul Dumnezeu.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EK25.html">&lt;</a>
<a class="home" href="index.html">=</a>
<a class="next" href="EK27.html">&gt;</a>
</div></div>
</body>
</html>