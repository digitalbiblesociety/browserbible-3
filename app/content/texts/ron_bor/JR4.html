<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEREMIA 4 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JR.html">Biblia Ortodoxă Română Sinodală (2006)</a><a class="location" href="JR.html">IEREMIA 4</a><a class="prev" href="JR3.html">&lt;</a>
<a class="home" href="index.html">=</a>
<a class="next" href="JR5.html">&gt;</a>
</div></div>
<div class="section chapter JR JR4 ron_bor ron " dir="ltr" lang="ron" data-id="JR4" data-nextid="JR5" data-previd="JR3">
<div class="c">4</div>
<div class="p">
<span class="v-num v-1">1&nbsp;</span><span class="v JR4_1" data-id="JR4_1">De vrei să te întorci, Israele, zice Domnul, întoarce-te la Mine şi, de vei depărta urâciunile de la faţa Mea, nu vei mai rătăci.</span>
<span class="v-num v-2">2&nbsp;</span><span class="v JR4_2" data-id="JR4_2">Dacă tu vei jura: "Viu este Domnul!", în adevăr, în judecată şi în dreptate, neamurile se vor binecuvânta şi se vor lăuda în El.</span>
<span class="v-num v-3">3&nbsp;</span><span class="v JR4_3" data-id="JR4_3">Căci aşa zice Domnul către bărbăţia lui Iuda şi ai Ierusalimului: "Araţi-vă ogoare noi şi nu mai semănaţi prin spini!</span>
<span class="v-num v-4">4&nbsp;</span><span class="v JR4_4" data-id="JR4_4">Bărbaţi ai lui Iuda şi locuitori ai Ierusalimului, tăiaţi-vă împrejur pentru Domnul şi lepădaţi învârtoşarea inimii voastre, ca nu cumva să izbucnească mânia Mea ca focul şi să ardă nestinsă din pricina răutăţii faptelor voastre.</span>
<span class="v-num v-5">5&nbsp;</span><span class="v JR4_5" data-id="JR4_5">Spuneţi acestea în Iuda şi le vestiţi în Ierusalim! Grăiţi şi trâmbiţaţi cu trâmbiţa prin ţară! Strigaţi tare şi ziceţi:</span>
<span class="v-num v-6">6&nbsp;</span><span class="v JR4_6" data-id="JR4_6">"Adunaţi-vă şi să intrăm în cetatea cea întărită!" Înălţaţi steagul spre Sion, fugiţi şi nu vă opriţi, că iată aduc de la miazănoapte necaz şi nevoie mare!</span>
<span class="v-num v-7">7&nbsp;</span><span class="v JR4_7" data-id="JR4_7">Iată, iese leul din desişul său şi pierzătorul popoarelor se apropie; plecat-a din locul său, ca să pustiiască pământul tău; cetăţile tale vor fi stricate şi fără locuitori.</span>
<span class="v-num v-8">8&nbsp;</span><span class="v JR4_8" data-id="JR4_8">De aceea încingeţi-vă cu sac, plângeţi şi vă tânguiţi, că iuţimea mâniei Domnului nu se va abate de la voi.</span>
<span class="v-num v-9">9&nbsp;</span><span class="v JR4_9" data-id="JR4_9">În ziua aceea, zice Domnul, va Încremeni inima regelui şi inima căpeteniilor; preoţii se vor îngrozi şi proorocii se vor mira".</span>
<span class="v-num v-10">10&nbsp;</span><span class="v JR4_10" data-id="JR4_10">Atunci eu am zis: "O, Doamne Dumnezeule, amăgit-ai Tu oare pe poporul acesta şi Ierusalimul, când ai zis: Veţi avea pace, şi iată sabia a ajuns până la suflet?"</span>
<span class="v-num v-11">11&nbsp;</span><span class="v JR4_11" data-id="JR4_11">În vremea aceea se va zice poporului acestuia şi Ierusalimului: "Iată vine vânt arzător din munţii cei pustii asupra fiicei poporului Meu şi vine nu pentru a vântura, nici pentru a curăţi grâul;</span>
<span class="v-num v-12">12&nbsp;</span><span class="v JR4_12" data-id="JR4_12">Dar va veni dintr-acolo de la Mine vânt mai puternic decât acesta şi voi rosti judecata Mea asupra lor.</span>
<span class="v-num v-13">13&nbsp;</span><span class="v JR4_13" data-id="JR4_13">Iată, se va ridica, cum se ridică norii; căruţele lui vor fi ca furtuna şi caii lui mai iuţi decât vulturii". Vai de noi, căci vom fi prăpădiţi!</span>
<span class="v-num v-14">14&nbsp;</span><span class="v JR4_14" data-id="JR4_14">Ierusalime, spală răul din inima ta, ca să te izbăveşti! Până când se vor sălăşlui în tine cugete necredincioase?</span>
<span class="v-num v-15">15&nbsp;</span><span class="v JR4_15" data-id="JR4_15">Că iată se aude glas de la Dan şi vestea pieirii din munţii lui Efraim:</span>
<span class="v-num v-16">16&nbsp;</span><span class="v JR4_16" data-id="JR4_16">"Spuneţi popoarelor şi vestiţi Ierusalimului că din ţară depărtată vin împresurători şi scot strigăte împotriva cetăţilor lui Iuda".</span>
<span class="v-num v-17">17&nbsp;</span><span class="v JR4_17" data-id="JR4_17">Ca paznicii câmpului, aşa l-au înconjurat pe Israel de jur împrejur, pentru că el s-a răzvrătit împotriva Mea, zice Domnul.</span>
<span class="v-num v-18">18&nbsp;</span><span class="v JR4_18" data-id="JR4_18">Căile tale şi faptele tale, Israele, ţi-au pricinuit acestea; din pricina necredincioşii tale fi-a venit acest amar, care a străbătut până la inima ta".</span>
<span class="v-num v-19">19&nbsp;</span><span class="v JR4_19" data-id="JR4_19">Inima mea! Inima mea! Mă doare inima până în adânc! Tulburatu-s-a inima mea în mine şi nu pot tăcea, că tu, suflete al meu, auzi glasul trâmbiţei, auzi strigătul de război.</span>
<span class="v-num v-20">20&nbsp;</span><span class="v JR4_20" data-id="JR4_20">Nenorocire peste nenorocire: tot pământul se pustieşte şi fără de veste mi s-au stricat corturile şi într-o clipeală sălaşurile mele.</span>
<span class="v-num v-21">21&nbsp;</span><span class="v JR4_21" data-id="JR4_21">Oare mult îmi este dat să văd steagul şi să aud sunetul trâmbiţei?</span>
<span class="v-num v-22">22&nbsp;</span><span class="v JR4_22" data-id="JR4_22">Şi toate acestea sunt numai pentru că poporul Meu e fără minte şi nu Mă cunoaşte, sunt copii nepricepuţi şi n-au înţelegere; sunt pricepuţi numai la rele, iar binele nu ştiu să-l facă.</span>
<span class="v-num v-23">23&nbsp;</span><span class="v JR4_23" data-id="JR4_23">Mă uit peste ţară şi iată este ruinată şi pustie;</span>
<span class="v-num v-24">24&nbsp;</span><span class="v JR4_24" data-id="JR4_24">Caut la ceruri şi iată nu este lumină pe ele; privesc la munţi şi iată că ei tremură şi dealurile toate se clatină.</span>
<span class="v-num v-25">25&nbsp;</span><span class="v JR4_25" data-id="JR4_25">Mă uit şi iată nu este nici un om şi toate păsările cerului au fugit.</span>
<span class="v-num v-26">26&nbsp;</span><span class="v JR4_26" data-id="JR4_26">Mă uit şi iată Carmelul este o pustietate şi toate cetăţile lui sunt arse cu foc de la faţa Domnului şi au pierit de la faţa mâniei Lui.</span>
<span class="v-num v-27">27&nbsp;</span><span class="v JR4_27" data-id="JR4_27">Că aşa a zis Domnul: "Toată ţara va fi pustiită, dar nu o voi nimici de tot.</span>
<span class="v-num v-28">28&nbsp;</span><span class="v JR4_28" data-id="JR4_28">Va plânge de aceasta pământul şi cerurile sus se vor întuneca, pentru că Eu am zis, Eu am hotărât şi nu Mă voi căi, nici Mă voi întoarce de la aceasta.</span>
<span class="v-num v-29">29&nbsp;</span><span class="v JR4_29" data-id="JR4_29">De strigătele călăreţilor şi ale arcaşilor ţara întreagă este pusă pe fugă; toţi vor fugi în pădurile cele dese şi se vor sui pe stânci; toate cetăţile vor fi părăsite şi nici un locuitor nu va mai fi în acestea.</span>
<span class="v-num v-30">30&nbsp;</span><span class="v JR4_30" data-id="JR4_30">Şi tu, pustiito, ce vei face? Chiar când te-ai îmbrăca în purpură, chiar dacă te-ai găti cu podoabe de aur şi ţi-ai sulemeni ochii cu dresuri, în zadar te-ai face frumoasă, că iubiţii tăi te dispreţuiesc şi vor numai viaţa.</span>
<span class="v-num v-31">31&nbsp;</span><span class="v JR4_31" data-id="JR4_31">Când aud glas ca de femeie ce naşte, aud geamăt ca al uneia ce naşte pentru întâia oară: este glasul fiicei Sionului; ea geme şi întinde mâna, zicând: "O, vai de mine, mi se istoveşte sufletul înaintea ucigaşilor!"</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JR3.html">&lt;</a>
<a class="home" href="index.html">=</a>
<a class="next" href="JR5.html">&gt;</a>
</div></div>
</body>
</html>