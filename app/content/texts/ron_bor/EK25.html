<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEZECHIEL 25 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EK.html">Biblia Ortodoxă Română Sinodală (2006)</a><a class="location" href="EK.html">IEZECHIEL 25</a><a class="prev" href="EK24.html">&lt;</a>
<a class="home" href="index.html">=</a>
<a class="next" href="EK26.html">&gt;</a>
</div></div>
<div class="section chapter EK EK25 ron_bor ron " dir="ltr" lang="ro" data-id="EK25" data-nextid="EK26" data-previd="EK24">
<div class="c">25</div>
<div class="p">
<span class="v-num v-1">1&nbsp;</span><span class="v EK25_1" data-id="EK25_1">Fost-a cuvântul Domnului către mine şi mi-a zis:</span>
<span class="v-num v-2">2&nbsp;</span><span class="v EK25_2" data-id="EK25_2">"Fiul omului, întoarce-ţi faţa spre fiii lui Amon şi grăieşte împotriva lor.</span>
<span class="v-num v-3">3&nbsp;</span><span class="v EK25_3" data-id="EK25_3">Spune fiilor lui Amon: Ascultaţi cuvântul Domnului Dumnezeu: Aşa zice Domnul Dumnezeu: Deoarece tu faci: Aha! Aha! împotriva locaşului Meu cel sfânt când el e pângărit şi când ţara lui Israel e pustiită şi casa lui Iuda dusă în robie,</span>
<span class="v-num v-4">4&nbsp;</span><span class="v EK25_4" data-id="EK25_4">De aceea, iată Eu te voi da de moştenire fiilor Răsăritului, care îşi vor face sălaşele la tine şi vor aşeza la tine corturile şi vor mânca fructele şi laptele tău.</span>
<span class="v-num v-5">5&nbsp;</span><span class="v EK25_5" data-id="EK25_5">Voi face din Raba un staul de cămile şi din cetăţile lui Amon o stână de oi, şi veţi şti că Eu sunt Domnul.</span>
<span class="v-num v-6">6&nbsp;</span><span class="v EK25_6" data-id="EK25_6">Că aşa zice Domnul Dumnezeu: Pentru că ai bătut din palme şi ai bătut din picioare şi din suflet te-ai bucurat cu tot dispreţul tău pentru ţara lui Israel,</span>
<span class="v-num v-7">7&nbsp;</span><span class="v EK25_7" data-id="EK25_7">De aceea iată Eu Îmi voi întinde mâna împotriva ta şi te voi da popoarelor spre jefuire şi te voi stârpi din numărul popoarelor şi din numărul ţărilor te voi şterge; te voi zdrobi şi vei şti că Eu sunt Domnul".</span>
<span class="v-num v-8">8&nbsp;</span><span class="v EK25_8" data-id="EK25_8">Aşa zice Domnul Dumnezeu: "Pentru că Moab şi Seir zic: Iată şi casa lui Iuda este ca toate neamurile;</span>
<span class="v-num v-9">9&nbsp;</span><span class="v EK25_9" data-id="EK25_9">De aceea iată Eu, începând de la cetăţi, de la toate cetăţile lui de pe hotar, de la Bet-Ieşimot, Baal-Meon şi Chiriataim, podoabele ţării, voi descoperi colinele Moabului şi voi nimici cetăţile lui în toată întinderea lui.</span>
<span class="v-num v-10">10&nbsp;</span><span class="v EK25_10" data-id="EK25_10">Şi-l voi deschide şi-l voi da în stăpânire fiilor Răsăritului împreună cu ţara fiilor lui Amon, ca să nu se mai amintească despre fiii lui Amon printre neamuri.</span>
<span class="v-num v-11">11&nbsp;</span><span class="v EK25_11" data-id="EK25_11">Voi săvârşi astfel judecăţi împotriva lui Moab, şi ei vor şti că Eu sunt Domnul".</span>
<span class="v-num v-12">12&nbsp;</span><span class="v EK25_12" data-id="EK25_12">Aşa zice Domnul Dumnezeu: "Pentru că Edom s-a răzbunat cumplit împotriva casei lui Iuda şi a păcătuit greu, săvârşind răzbunare asupra ei,</span>
<span class="v-num v-13">13&nbsp;</span><span class="v EK25_13" data-id="EK25_13">De aceea, aşa zice Domnul Dumnezeu: Îmi voi întinde mâna împotriva Edomului şi voi pierde din el pe oameni şi pe animale şi îl voi face pustietate; de la Teman până la Dedan toţi vor cădea de sabie.</span>
<span class="v-num v-14">14&nbsp;</span><span class="v EK25_14" data-id="EK25_14">Răzbunarea Mea împotriva Edomului o voi săvârşi prin mâna poporului Meu Israel; el va lucra în Edom după mânia Mea şi după urgia Mea şi vor şti Edomiţii ce este răzbunarea Mea", zice Domnul Dumnezeu.</span>
<span class="v-num v-15">15&nbsp;</span><span class="v EK25_15" data-id="EK25_15">Aşa grăieşte Domnul Dumnezeu: "Pentru că Filistenii s-au purtat răzbunători şi s-au răzbunat cu ură în suflet şi cu o veşnică duşmănie de moarte,</span>
<span class="v-num v-16">16&nbsp;</span><span class="v EK25_16" data-id="EK25_16">De aceea aşa zice Domnul Dumnezeu: "Iată Eu Îmi voi întinde mâna împotriva Filistenilor şi voi pierde pe Cheretieni şi restul locuitorilor de pe ţărmul mării îl voi stârpi.</span>
<span class="v-num v-17">17&nbsp;</span><span class="v EK25_17" data-id="EK25_17">Voi săvârşi împotriva lor cumplite răzbunări, pedepse grele, şi vor şti că Eu sunt Domnul, când voi săvârşi asupra lor răzbunarea Mea".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EK24.html">&lt;</a>
<a class="home" href="index.html">=</a>
<a class="next" href="EK26.html">&gt;</a>
</div></div>
</body>
</html>