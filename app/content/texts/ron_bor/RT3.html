<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA RUT 3 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="RT.html">Biblia Ortodoxă Română Sinodală (2006)</a><a class="location" href="RT.html">CARTEA RUT 3</a><a class="prev" href="RT2.html">&lt;</a>
<a class="home" href="index.html">=</a>
<a class="next" href="RT4.html">&gt;</a>
</div></div>
<div class="section chapter RT RT3 ron_bor ron " dir="ltr" lang="ro" data-id="RT3" data-nextid="RT4" data-previd="RT2">
<div class="c">3</div>
<div class="p">
<span class="v-num v-1">1&nbsp;</span><span class="v RT3_1" data-id="RT3_1">După aceea a zis către ea Noemina, soacra sa: "Fiica mea, n-ar fi bine oare să-ţi cauţi un adăpost, ca să-ţi fie bine?</span>
<span class="v-num v-2">2&nbsp;</span><span class="v RT3_2" data-id="RT3_2">Iată Booz, cu ale cărui slujnice ai fost, îmi este rudă şi iată el în noaptea aceasta treieră orzul la arie.</span>
<span class="v-num v-3">3&nbsp;</span><span class="v RT3_3" data-id="RT3_3">Spală-te şi te unge, îmbracă-ţi hainele tale cele bune şi du-tţ. la arie, dar nu te arăta lui până nu va fi isprăvit de mâncat şi de băut.</span>
<span class="v-num v-4">4&nbsp;</span><span class="v RT3_4" data-id="RT3_4">Iar după ce se va culca să doarmă, află locul unde este culcat şi fă-ţi loc la picioarele lui şi te culcă, şi el îţi va spune ce să faci".</span>
<span class="v-num v-5">5&nbsp;</span><span class="v RT3_5" data-id="RT3_5">Atunci Rut a zis: "Voi face tot ce mi-ai grăit".</span>
<span class="v-num v-6">6&nbsp;</span><span class="v RT3_6" data-id="RT3_6">Ducându-se deci la arie, a făcut toate cum îi poruncise soacra sa.</span>
<span class="v-num v-7">7&nbsp;</span><span class="v RT3_7" data-id="RT3_7">Iar Booz a mâncat, a băut, s-a veselit inima lui şi s-a dus de s-a culcat lângă un stog. Iar ea a venit încetişor, şi-a făcut loc la picioarele lui şi s-a culcat acolo.</span>
<span class="v-num v-8">8&nbsp;</span><span class="v RT3_8" data-id="RT3_8">Pe la miezul nopţii însă a tresărit el şi s-a ridicat; şi iată la picioarele lui o femeie culcată.</span>
<span class="v-num v-9">9&nbsp;</span><span class="v RT3_9" data-id="RT3_9">Şi a zis Booz către ea: "Cine eşti tu?" Iar ea a zis: "Eu sunt Rut, roaba ta. Întinde-ţi aripa ta peste roaba ta, că îmi eşti rudă!"</span>
<span class="v-num v-10">10&nbsp;</span><span class="v RT3_10" data-id="RT3_10">Zis-a Booz: "Binecuvântată eşti tu de Domnul Dumnezeu, fiica mea! Această de pe urmă faptă bună a ta este încă şi mai frumoasă decât celelalte, căci nu te-ai dus să cauţi oameni tineri, săraci sau bogaţi.</span>
<span class="v-num v-11">11&nbsp;</span><span class="v RT3_11" data-id="RT3_11">Deci, fiica mea, nu te teme, îţi voi face tot ce ai zis, căci în toate părţile poporului meu se ştie că eşti femeie vrednică.</span>
<span class="v-num v-12">12&nbsp;</span><span class="v RT3_12" data-id="RT3_12">Adevărat e că îţi sunt rudă, dar mai ai o rudă încă şi mai aproape decât mine.</span>
<span class="v-num v-13">13&nbsp;</span><span class="v RT3_13" data-id="RT3_13">Rămâi noaptea aceasta aici şi mâine, de va vrea acela să te răscumpere, bine, să te răscumpere; iar de nu va vrea să te răscumpere el, te voi răscumpăra eu; viu este Domnul! Dormi aici până mâine!"</span>
<span class="v-num v-14">14&nbsp;</span><span class="v RT3_14" data-id="RT3_14">Şi a dormit ea la picioarele lui până dimineaţa. Apoi s-a sculat înainte de a se fi putut ea cunoaşte unul pe altul. Şi a zis Booz: "Să nu se ştie că a venit femeia la arie!"</span>
<span class="v-num v-15">15&nbsp;</span><span class="v RT3_15" data-id="RT3_15">Iar către ea a zis: "Dezbracă-ţi haina ta cea de deasupra şi ţine-o". Şi ea a ţinut-o, iar el i-a măsurat şase măsuri de orz şi i le-a pus pe umăr şi s-a dus în cetate.</span>
<span class="v-num v-16">16&nbsp;</span><span class="v RT3_16" data-id="RT3_16">Atunci a venit Rut la soacra sa şi i-a zis: "Ce e, fiica mea?" Şi ea i-a povestit tot ce i-a făcut omul acela şi a zis:</span>
<span class="v-num v-17">17&nbsp;</span><span class="v RT3_17" data-id="RT3_17">"Aceste şase măsuri de orz mi le-a dat el, zicându-mi: "Să nu te duci la soacra ta cu mâinile goale!"</span>
<span class="v-num v-18">18&nbsp;</span><span class="v RT3_18" data-id="RT3_18">Iar soacra a zis: "Ai răbdare fiica mea, până vei afla cum se va isprăvi lucrul acesta; căci omul acela nu se va linişti până nu va isprăvi chiar astăzi lucrul acesta".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="RT2.html">&lt;</a>
<a class="home" href="index.html">=</a>
<a class="next" href="RT4.html">&gt;</a>
</div></div>
</body>
</html>