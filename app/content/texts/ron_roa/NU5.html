<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>NUMERELE (A PATRA CARTE A LUI MOISE) 5 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="NU.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="NU.html">NUMERELE (A PATRA CARTE A LUI MOISE) 5</a><a class="prev" href="NU4.html">&lt;</a>
<a class="home" href="index.html">=</a>
<a class="next" href="NU6.html">&gt;</a>
</div></div>
<div class="section chapter NU NU5 ron_roa ron " dir="ltr" lang="ron" data-id="NU5" data-nextid="NU6" data-previd="NU4">
<div class="c">5</div>
<div class="p">
<span class="v-num v-1">1&nbsp;</span><span class="v NU5_1" data-id="NU5_1">Şi a grăit Domnul către Moise, zicând:</span>
<span class="v-num v-2">2&nbsp;</span><span class="v NU5_2" data-id="NU5_2">"Porunceşte-le fiilor lui Israel să-l scoată afară din tabără pe tot leprosul, pe tot cel atins de scurgere şi pe tot cel întinat prin atingere de mort;</span>
<span class="v-num v-3">3&nbsp;</span><span class="v NU5_3" data-id="NU5_3">fie că-i bărbat, fie că-i femeie, să-i puneţi în afara taberei, pentru ca ei să nu-şi pângărească taberele în mijlocul cărora locuiesc Eu".</span>
<span class="v-num v-4">4&nbsp;</span><span class="v NU5_4" data-id="NU5_4">Iar fiii lui Israel au făcut aşa: i-au scos afară din tabără. Întocmai cum Domnul îi poruncise lui Moise, aşa au făcut fiii lui Israel.</span>
<span class="v-num v-5">5&nbsp;</span><span class="v NU5_5" data-id="NU5_5">Şi a grăit Domnul către Moise, zicând:</span>
<span class="v-num v-6">6&nbsp;</span><span class="v NU5_6" data-id="NU5_6">"Vorbeşte către fiii lui Israel şi spune-le: Când un bărbat sau o femeie va săvârşi împotriva altcuiva vreunul din păcatele pe care oamenii le fac fără să le ia în seamă , dar sufletul aceluia va fi vinovat,</span>
<span class="v-num v-7">7&nbsp;</span><span class="v NU5_7" data-id="NU5_7">să-şi mărturisească păcatul pe care l-a făcut, iar celui faţă de care a păcătuit îi va întoarce totul pe de-a'ntregul, la care va mai adăuga a cincea parte.</span>
<span class="v-num v-8">8&nbsp;</span><span class="v NU5_8" data-id="NU5_8">Dacă însă omul nu are pe nimeni apropiat căruia să i se dea preţul pentru răul făcut, atunci preţul I se cuvine Domnului şi va fi al preotului, pe lângă berbecul de ispăşire prin care acesta se va ruga pentru ispăşirea lui.</span>
<span class="v-num v-9">9&nbsp;</span><span class="v NU5_9" data-id="NU5_9">Şi toată pârga din toate cele ce'ntru fiii lui Israel I se sfinţesc Domnului prin aducere la preot, va fi a acestuia; ale lui vor fi cele sfinţite ale fiecăruia;</span>
<span class="v-num v-10">10&nbsp;</span><span class="v NU5_10" data-id="NU5_10">orice-i va da cineva preotului, al lui va fi".</span>
<span class="v-num v-11">11&nbsp;</span><span class="v NU5_11" data-id="NU5_11">Şi a grăit Domnul către Moise, zicând:</span>
<span class="v-num v-12">12&nbsp;</span><span class="v NU5_12" data-id="NU5_12">"Grăieşte către fiii lui Israel şi spune-le: - Dacă femeia unui bărbat va călca alături şi-l va înşela</span>
<span class="v-num v-13">13&nbsp;</span><span class="v NU5_13" data-id="NU5_13">prin aceea că cineva s'a culcat cu ea trupeşte şi ea se fereşte de privirea bărbatului său şi va tăgădui, fiind ea pângărită fără ca'mpotriva ei să fie vreo mărturie şi fără ca ea să fi rămas însărcinată ,</span>
<span class="v-num v-14">14&nbsp;</span><span class="v NU5_14" data-id="NU5_14">dacă el va fi cuprins de duhul geloziei şi-şi va bănui femeia fiind ea pângărită sau dacă va fi cuprins de duhul geloziei şi-şi va bănui femeia fără ca ea să fi fost pângărită,</span>
<span class="v-num v-15">15&nbsp;</span><span class="v NU5_15" data-id="NU5_15">atunci bărbatul îşi va aduce femeia la preot şi va aduce jertfa ce se cere pentru ea, o zecime dintr'o efă de făină de orz, dar să nu toarne deasupra untdelemn, nici să pună tămâie, pentru că aceasta este jertfă de bănuială, jertfă de amintire, care aminteşte păcatul.</span>
<span class="v-num v-16">16&nbsp;</span><span class="v NU5_16" data-id="NU5_16">Preotul o va aduce şi o va pune înaintea Domnului.</span>
<span class="v-num v-17">17&nbsp;</span><span class="v NU5_17" data-id="NU5_17">Apoi va lua preotul apă vie, curată , într'un vas de lut, va lua ţărână din pământul de dinaintea cortului mărturiei şi o va pune în apă.</span>
<span class="v-num v-18">18&nbsp;</span><span class="v NU5_18" data-id="NU5_18">Preotul va pune femeia în faţa Domnului, va descoperi capul femeii şi-i va pune pe palme prinosul de amintire, jertfa de bănuială, în timp ce el, preotul, va avea în mâini apa mustrării, cea care aduce acest fel de blestem.</span>
<span class="v-num v-19">19&nbsp;</span><span class="v NU5_19" data-id="NU5_19">Preotul o va supune jurământului, spunându-i femeii: Dacă n'a dormit nimeni cu tine şi dacă tu nu te-ai abătut pângărindu-te cu altul în timp ce te aflai sub puterea bărbatului tău, curată să rămâi din această apă a mustrării, care aduce blestem;</span>
<span class="v-num v-20">20&nbsp;</span><span class="v NU5_20" data-id="NU5_20">dar dacă tu, având bărbat, te-ai abătut sau te-ai pângărit, şi altcineva decât bărbatul tău s'a culcat cu tine</span>
<span class="v-num v-21">21&nbsp;</span><span class="v NU5_21" data-id="NU5_21">- preotul o va supune pe femeie acestui fel de jurământ cu blestem şi-i va zice femeii: - De blestem şi de jurământ facă-ţi Domnul parte'n mijlocul poporului tău: deie Domnul să-ţi cadă coapsa, iar pântecele tău să se umfle;</span>
<span class="v-num v-22">22&nbsp;</span><span class="v NU5_22" data-id="NU5_22">apa aceasta blestemată să intre'n măruntaiele tale ca să ţi se umfle pântecele şi să-ţi cadă coapsa! Iar femeia va zice: Amin, amin !</span>
<span class="v-num v-23">23&nbsp;</span><span class="v NU5_23" data-id="NU5_23">Preotul va scrie apoi blestemele acestea pe o hârtie şi le va muia în apa cea blestemată a mustrării</span>
<span class="v-num v-24">24&nbsp;</span><span class="v NU5_24" data-id="NU5_24">şi-i va da femeii să bea apa cea blestemată a mustrării, iar apa cea blestemată a mustrării va pătrunde într'însa.</span>
<span class="v-num v-25">25&nbsp;</span><span class="v NU5_25" data-id="NU5_25">Preotul va lua apoi din mâinile femeii jertfa de bănuială şi va pune jertfa înaintea Domnului şi o va aduce la jertfelnic.</span>
<span class="v-num v-26">26&nbsp;</span><span class="v NU5_26" data-id="NU5_26">Preotul va lua o parte din jertfa ei de amintire şi o va aduce pe jertfelnic, după care îi va da femeii să bea apa.</span>
<span class="v-num v-27">27&nbsp;</span><span class="v NU5_27" data-id="NU5_27">Dacă ea se va fi pângărit şi va fi ascuns aceasta de bărbatul ei, apa cea blestemată a mustrării va pătrunde într'însa şi pântecele ei se va umfla şi-i va cădea coapsa şi ţintă de blestem va fi ea în mijlocul poporului său.</span>
<span class="v-num v-28">28&nbsp;</span><span class="v NU5_28" data-id="NU5_28">Dar dacă femeia nu se va fi pângărit şi va fi curată, nevinovată va fi şi va avea urmaşi.</span>
<span class="v-num v-29">29&nbsp;</span><span class="v NU5_29" data-id="NU5_29">Aceasta este legea geloziei, pentru femeia care, având bărbat, va călca alături şi se va pângări,</span>
<span class="v-num v-30">30&nbsp;</span><span class="v NU5_30" data-id="NU5_30">sau pentru omul cuprins de duhul geloziei şi care şi-ar bănui femeia: îşi va aduce femeia înaintea Domnului, iar preotul o va supune pe de-a'ntregul acestei rânduieli.</span>
<span class="v-num v-31">31&nbsp;</span><span class="v NU5_31" data-id="NU5_31">Bărbatul va fi liber de păcat, dar ea, femeia, îşi va purta păcatul asupră-şi".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="NU4.html">&lt;</a>
<a class="home" href="index.html">=</a>
<a class="next" href="NU6.html">&gt;</a>
</div></div>
</body>
</html>