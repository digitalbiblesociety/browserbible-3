<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA JUDECĂTORILOR 2 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JG.html">Biblia Ortodoxă Română Sinodală (2006)</a><a class="location" href="JG.html">CARTEA JUDECĂTORILOR 2</a><a class="prev" href="JG1.html">&lt;</a>
<a class="home" href="index.html">=</a>
<a class="next" href="JG3.html">&gt;</a>
</div></div>
<div class="section chapter JG JG2 ron_bor ron " dir="ltr" lang="ron" data-id="JG2" data-nextid="JG3" data-previd="JG1">
<div class="c">2</div>
<div class="p">
<span class="v-num v-1">1&nbsp;</span><span class="v JG2_1" data-id="JG2_1">Atunci s-a suit un înger al Domnului din Ghilgal către Bochim, către Betel şi către casa lui Israel şi le-a zis: "Aşa grăieşte Domnul:</span>
<span class="v-num v-2">2&nbsp;</span><span class="v JG2_2" data-id="JG2_2">Eu v-am scos din Egipt şi v-am băgat în ţara pentru care M-am jurat părinţilor voştri să v-o dau şi am zis: Nu voi rupe în veac legământul Meu cu voi; voi însă să nu intraţi în legătură cu locuitorii tării acesteia; dumnezeilor lor să nu vă închinaţi, idolii lor să-i sfărâmaţi şi jertfelnicele lor să le dărâmaţi. Dar voi n-aţi ascultat glasul Meu. Pentru ce aţi făcut aceasta?</span>
<span class="v-num v-3">3&nbsp;</span><span class="v JG2_3" data-id="JG2_3">De aceea vă zic: Nu Mă voi apuca să strămut pe locuitorii aceştia pe care Eu am voit să-i alung, nu-i voi izgoni de la voi şi ei vă vor fi laţ, iar dumnezeii lor vor fi pentru voi mreajă".</span>
<span class="v-num v-4">4&nbsp;</span><span class="v JG2_4" data-id="JG2_4">Când a spus îngerul Domnului cuvintele acestea tuturor fiilor lui Israel, atunci poporul a ridicat strigare mare şi a plâns.</span>
<span class="v-num v-5">5&nbsp;</span><span class="v JG2_5" data-id="JG2_5">De aceea s-a şi numit locul acela Bochim. Şi au adus ei acolo jertfă Domnului.</span>
<span class="v-num v-6">6&nbsp;</span><span class="v JG2_6" data-id="JG2_6">După ce a dat Iosua drumul poporului şi s-au dus fiii lui Israel fiecare la casa sa şi fiecare la moşia sa, ca să ia ţara de moştenire,</span>
<span class="v-num v-7">7&nbsp;</span><span class="v JG2_7" data-id="JG2_7">Atunci poporul a slujit Domnului în toate zilele lui Iosua şi în toate zilele bătrânilor, a căror viaţă s-a prelungit după Iosua şi care văzuseră toate lucrurile cele mari ale Domnului, pe care le făcuse El cu Israel.</span>
<span class="v-num v-8">8&nbsp;</span><span class="v JG2_8" data-id="JG2_8">Iosua, fiul lui Navi, sluga Domnului, a murit fiind de o sută zece ani,</span>
<span class="v-num v-9">9&nbsp;</span><span class="v JG2_9" data-id="JG2_9">Şi l-au îngropat în cuprinsul moştenirii sale, la Timnat-Heres, în muntele lui Efraim, spre miazănoapte de muntele Gaaş;</span>
<span class="v-num v-10">10&nbsp;</span><span class="v JG2_10" data-id="JG2_10">Şi după ce tot rândul acela de oameni a trecut la părinţii lor şi când s-a ridicat în locul lor alt rând de oameni, care nu cunoşteau pe Domnul şi lucrurile Sale pe care le făcuse cu Israel,</span>
<span class="v-num v-11">11&nbsp;</span><span class="v JG2_11" data-id="JG2_11">Atunci fiii lui Israel au început a face rele înaintea ochilor Domnului şi s-au apucat să slujească baalilor;</span>
<span class="v-num v-12">12&nbsp;</span><span class="v JG2_12" data-id="JG2_12">Au părăsit pe Domnul Dumnezeul părinţilor lor, Care îi scosese din pământul Egiptului şi s-au întors la alţi dumnezei, către dumnezeii popoarelor dimprejurul lor şi au început să se închine acelora şi au mâniat pe Domnul;</span>
<span class="v-num v-13">13&nbsp;</span><span class="v JG2_13" data-id="JG2_13">Au părăsit pe Domnul şi au început a se închina lui Baal şi Astartelor.</span>
<span class="v-num v-14">14&nbsp;</span><span class="v JG2_14" data-id="JG2_14">De aceea s-a aprins mânia Domnului asupra lui Israel şi l-a dat în mâinile jefuitorilor care i-au jefuit; i-a dat în mâinile vrăjmaşilor dimprejurul lor şi n-au mai putut să se împotrivească vrăjmaşilor lor.</span>
<span class="v-num v-15">15&nbsp;</span><span class="v JG2_15" data-id="JG2_15">Ori încotro apucau, mâna Domnului pretutindeni era împotriva lor, ca să facă rău, cum le grăise Domnul şi cum li Se jurase. Şi erau foarte strâmtoraţi.</span>
<span class="v-num v-16">16&nbsp;</span><span class="v JG2_16" data-id="JG2_16">Atunci le-a ridicat Domnul judecători care i-au izbăvit din mâinile jefuitorilor lor.</span>
<span class="v-num v-17">17&nbsp;</span><span class="v JG2_17" data-id="JG2_17">Dar nici pe judecători nu-i ascultau ei, ci se purtau desfrânat mergând pe urmele altor dumnezei şi se închinau acelora şi mâniau pe Domnul; uşor se abăteau de la calea pe care umblaseră părinţii lor care se supuseseră poruncilor Domnului. Ei însă nu făceau aşa.</span>
<span class="v-num v-18">18&nbsp;</span><span class="v JG2_18" data-id="JG2_18">Când le ridica lor Domnul judecători, atunci Însuşi Domnul era cu judecătorul şi-i izbăvia pe ei de vrăjmaşii lor în toate zilele judecătorului.</span>
<span class="v-num v-19">19&nbsp;</span><span class="v JG2_19" data-id="JG2_19">Dar cum murea judecătorul, ei iarăşi făceau şi mai rău decât părinţii lor, abătându-se la alţi dumnezei, slujind acelora şi închinându-se lor, nu se lăsau de lucrurile lor şi nu se abăteau de la calea lor cea rea.</span>
<span class="v-num v-20">20&nbsp;</span><span class="v JG2_20" data-id="JG2_20">Şi se aprindea mânia Domnului asupra lui Israel şi zicea: "Pentru că poporul acesta calcă poruncile Mele, pe care Eu le-am aşezat cu părinţii lor şi nu ascultă glasul Meu,</span>
<span class="v-num v-21">21&nbsp;</span><span class="v JG2_21" data-id="JG2_21">De aceea nici Eu nu voi mai izgoni de la ei nici unul din acele popoare pe care le-a lăsat Iosua, fiul lui Navi, în ţară, când a murit,</span>
<span class="v-num v-22">22&nbsp;</span><span class="v JG2_22" data-id="JG2_22">Ca să ispitească prin ele pe Israel şi să vadă de va ţine el calea Domnului şi de va umbla pe ea, cum s-au ţinut părinţii lor, sau nu".</span>
<span class="v-num v-23">23&nbsp;</span><span class="v JG2_23" data-id="JG2_23">Şi a lăsat Domnul pe popoarele acestea şi nu le-a alungat îndată, nici nu le-a dat în mâinile lui Iosua.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JG1.html">&lt;</a>
<a class="home" href="index.html">=</a>
<a class="next" href="JG3.html">&gt;</a>
</div></div>
</body>
</html>