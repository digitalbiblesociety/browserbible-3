<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A TREIA A REGILOR 18 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="K1.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="K1.html">CARTEA A TREIA A REGILOR 18</a><a class="prev" href="K117.html">&lt;</a>
<a class="home" href="index.html">=</a>
<a class="next" href="K119.html">&gt;</a>
</div></div>
<div class="section chapter K1 K118 ron_roa ron " dir="ltr" lang="ron" data-id="K118" data-nextid="K119" data-previd="K117">
<div class="c">18</div>
<div class="p">
<span class="v-num v-1">1&nbsp;</span><span class="v K118_1" data-id="K118_1">Şi a fost că după multe zile, în anul al treilea a fost cuvântul Domnului către Ilie, zicând: "Du-te şi i te înfăţişează lui Ahab, iar Eu voi aduce ploaie pe faţa pământului".</span>
<span class="v-num v-2">2&nbsp;</span><span class="v K118_2" data-id="K118_2">Iar Ilie a plecat să i se înfăţişeze lui Ahab.Foametea era cumplită în Samaria,</span>
<span class="v-num v-3">3&nbsp;</span><span class="v K118_3" data-id="K118_3">iar Ahab l-a chemat pe Obadia, mai-marele curţii (acest Obadia era foarte temător de Dumnezeu;</span>
<span class="v-num v-4">4&nbsp;</span><span class="v K118_4" data-id="K118_4">când Izabela îi ucidea pe profeţii Domnului, Obadia a luat o sută de profeţi şi i-a ascuns, câte cincizeci, în două peşteri, şi-i hrănea cu pâine şi apă).</span>
<span class="v-num v-5">5&nbsp;</span><span class="v K118_5" data-id="K118_5">Şi a zis Ahab către Obadia: "Vino şi să umblăm prin ţară şi pe la izvoarele apelor şi pe la toate pâraiele, că poate vom găsi ceva iarbă ca să ţinem în viaţă caii şi catârii, aşa ca ei să nu piară cu totul".</span>
<span class="v-num v-6">6&nbsp;</span><span class="v K118_6" data-id="K118_6">Atunci şi-au împărţit între ei calea pe care s'o cutreiere fiecare: Ahab a apucat singur pe un drum, iar Obadia a apucat, tot singur, pe un altul.</span>
<span class="v-num v-7">7&nbsp;</span><span class="v K118_7" data-id="K118_7">Obadia era singur pe drum; iar Ilie venea, tot singur, să-l întâmpine. Atunci Obadia s'a grăbit şi a căzut cu faţa la pământ şi a zis: "Domnul meu, Ilie, oare tu eşti?"</span>
<span class="v-num v-8">8&nbsp;</span><span class="v K118_8" data-id="K118_8">Iar Ilie i-a zis: "Eu. Du-te şi spune-i stăpânului tău: - Iată, Ilie este aici!"</span>
<span class="v-num v-9">9&nbsp;</span><span class="v K118_9" data-id="K118_9">Atunci Obadia a zis: "Ce păcat am făcut eu ca să-l dai pe robul tău în mâinile lui Ahab să mă omoare?</span>
<span class="v-num v-10">10&nbsp;</span><span class="v K118_10" data-id="K118_10">Viu este Domnul, Dumnezeul tău: Nu e neam sau regat la care stăpânul meu să nu fi trimis să te caute. Şi dacă-i spuneau: - Nu se află aici!, atunci el dădea foc regatului şi ţinuturilor lui, numai pentru că n'a dat de tine.</span>
<span class="v-num v-11">11&nbsp;</span><span class="v K118_11" data-id="K118_11">Iar acum tu zici: - Du-te şi spune-i stăpânului tău: - Iată, Ilie este aici!...</span>
<span class="v-num v-12">12&nbsp;</span><span class="v K118_12" data-id="K118_12">Dar când eu voi pleca de lângă tine, iar pe tine te va duce Duhul Domnului într'un loc pe care eu nu-l ştiu, şi voi intra să-i spun lui Ahab, iar el nu te va afla, atunci el mă va ucide. Robul tău însă se teme de Domnul încă din tinereţile lui.</span>
<span class="v-num v-13">13&nbsp;</span><span class="v K118_13" data-id="K118_13">Domnul meu, oare nu ţi s'a spus ce am făcut eu când Izabela îi ucidea pe profeţii Domnului?: cum am ascuns eu o sută dintre profeţii Domnului, câte cincizeci într'o peşteră, şi cum i-am hrănit cu pâine şi apă?</span>
<span class="v-num v-14">14&nbsp;</span><span class="v K118_14" data-id="K118_14">Iar acum tu îmi zici: - Du-te şi spune-i stăpânului tău: - Iată-l pe Ilie!, iar el mă va ucide".</span>
<span class="v-num v-15">15&nbsp;</span><span class="v K118_15" data-id="K118_15">Ilie însă a zis: "Viu este Domnul Puterilor, în faţa Căruia stau eu: astăzi mă voi arăta în faţa lui!"</span>
<span class="v-num v-16">16&nbsp;</span><span class="v K118_16" data-id="K118_16">Atunci Obadia a plecat să-l întâlnească pe Ahab; şi i-a spus, iar Ahab a alergat în mare grabă şi s'a dus să-l întâmpine pe Ilie.</span>
<span class="v-num v-17">17&nbsp;</span><span class="v K118_17" data-id="K118_17">Şi a fost că atunci când Ahab l-a văzut pe Ilie, i-a zis: "Tu eşti cel care-l răzvrăteşti pe Israel?"</span>
<span class="v-num v-18">18&nbsp;</span><span class="v K118_18" data-id="K118_18">Dar Ilie a zis: "Nu eu îl răzvrătesc pe Israel, ci tu şi casa tatălui tău, prin aceea că L-aţi părăsit pe Domnul, Dumnezeul vostru, şi aţi mers după baali.</span>
<span class="v-num v-19">19&nbsp;</span><span class="v K118_19" data-id="K118_19">Şi acum, trimite şi adună la mine întregul Israel pe muntele Carmel , şi pe cei patru sute cincizeci de profeţi neruşinaţi ai lui Baal şi pe cei patru sute de profeţi ai tufişurilor, care mănâncă la masa Izabelei!"</span>
<span class="v-num v-20">20&nbsp;</span><span class="v K118_20" data-id="K118_20">Ahab a trimis atunci la tot Israelul; şi toţi profeţii s'au adunat pe muntele Carmel.</span>
<span class="v-num v-21">21&nbsp;</span><span class="v K118_21" data-id="K118_21">Iar Ilie s'a apropiat de ei toţi. Şi le-a zis Ilie: "Până când veţi şchiopăta din amândouă gleznele? Dacă Domnul este Dumnezeu, mergeţi după El; dar dacă este Baal, mergeţi după el!" Dar poporul n'a răspuns nimic.</span>
<span class="v-num v-22">22&nbsp;</span><span class="v K118_22" data-id="K118_22">Şi a zis Ilie către popor: "Eu singur am rămas profet al Domnului; profeţii lui Baal sunt patru sute cincizeci, iar profeţii tufişurilor sunt patru sute.</span>
<span class="v-num v-23">23&nbsp;</span><span class="v K118_23" data-id="K118_23">Daţi-ne doi boi: ei să-şi aleagă unul, să-l taie în bucăţi şi să-l aşeze deasupra lemnelor, dar foc să nu pună; iar eu îl voi rândui pe celălalt bou, dar foc nu voi pune.</span>
<span class="v-num v-24">24&nbsp;</span><span class="v K118_24" data-id="K118_24">Voi să strigaţi numele dumnezeilor voştri, iar eu voi chema numele Domnului Dumnezeului meu; ei bine, Dumnezeul care va răspunde cu foc, Acela este Dumnezeu". Şi întregul popor a răspuns, zicând: "Bun e cuvântul pe care l-ai grăit!"</span>
<span class="v-num v-25">25&nbsp;</span><span class="v K118_25" data-id="K118_25">Iar Ilie le-a zis profeţilor ruşinii: "Alegeţi-vă un bou şi jertfiţi voi întâi - fiindcă sunteţi mulţi! - şi chemaţi numele dumnezeului vostru; dar foc să nu puneţi!"</span>
<span class="v-num v-26">26&nbsp;</span><span class="v K118_26" data-id="K118_26">Iar aceia au luat un bou şi au făcut aşa şi de dimineaţa până la amiază au chemat numele lui Baal, zicând: "Auzi-ne, Baale, auzi-ne...!" Şi nici că glas a fost, şi nici auz. Şi alergau bezmetici în jurul jertfelnicului pe care-l făcuseră.</span>
<span class="v-num v-27">27&nbsp;</span><span class="v K118_27" data-id="K118_27">Şi se făcuse amiază, iar Ilie Tesviteanul îşi bătea joc de ei, zicând: "Strigaţi cât vă ţine gura, că el e dumnezeu; poate că se gândeşte, ori că s'a apucat de vreo oarecare treabă, ori poate că doarme... ca să se trezească...".</span>
<span class="v-num v-28">28&nbsp;</span><span class="v K118_28" data-id="K118_28">Iar ei strigau cu glas mare şi - după obiceiul lor - se tăiau cu cuţitele şi se loveau cu bice până ce le dădea sângele .</span>
<span class="v-num v-29">29&nbsp;</span><span class="v K118_29" data-id="K118_29">Şi au tot profeţit până'n seară, la vremea jertfei; şi nici că glas a fost, şi nici auz. Atunci Ilie Tesviteanul a grăit către profeţii urâciunilor, zicând: "Daţi-vă acum la o parte, ca să-mi aduc şi eu jertfa!" Iar ei s'au dat de-o parte, mai încolo.</span>
<span class="v-num v-30">30&nbsp;</span><span class="v K118_30" data-id="K118_30">Iar Ilie a zis către popor: "Apropiaţi-vă de mine!" Şi întregul popor s'a apropiat de el.</span>
<span class="v-num v-31">31&nbsp;</span><span class="v K118_31" data-id="K118_31">Atunci Ilie a luat douăsprezece pietre - după numărul seminţiilor lui Israel, aşa cum Domnul îi spusese: "Israel va fi numele tău" -</span>
<span class="v-num v-32">32&nbsp;</span><span class="v K118_32" data-id="K118_32">şi a zidit pietrele întru numele Domnului şi a vindecat jertfelnicul care fusese dărâmat ; iar împrejurul jertfelnicului a săpat un şanţ în care ar fi încăput două măsuri de sămânţă ;</span>
<span class="v-num v-33">33&nbsp;</span><span class="v K118_33" data-id="K118_33">şi a îngrămădit lemnele pe jertfelnicul pe care-l făcuse şi a tăiat bucăţile [de carne] menite arderii-de-tot şi le-a aşezat deasupra lemnelor şi le-a rânduit pe jertfelnic.</span>
<span class="v-num v-34">34&nbsp;</span><span class="v K118_34" data-id="K118_34">Şi a zis: "Aduceţi-mi patru vedre de apă şi vărsaţi-le peste jertfă şi peste lemne!" Şi au făcut aşa. Şi a zis: "Faceţi-o a doua oară!" Şi au făcut-o a doua oară. Şi a zis: "Faceţi-o a treia oară!" Iar ei au făcut-o a treia oară.</span>
<span class="v-num v-35">35&nbsp;</span><span class="v K118_35" data-id="K118_35">Apa alerga împrejurul jertfelnicului, iar şanţul se umpluse de apă.</span>
<span class="v-num v-36">36&nbsp;</span><span class="v K118_36" data-id="K118_36">Ilie şi-a ridicat atunci glasul către cer şi a zis: "Doamne, Dumnezeul lui Avraam, al lui Isaac şi al lui Israel, auzi-mă, Doamne, şi răspunde-mi astăzi cu foc, ca să cunoască tot poporul că Tu eşti Domnul, Dumnezeul lui Israel, şi că eu sunt robul Tău şi că de dragul Tău am făcut eu lucrurile acestea!</span>
<span class="v-num v-37">37&nbsp;</span><span class="v K118_37" data-id="K118_37">Auzi-mă, Doamne, auzi-mă cu foc, ca să cunoască acest popor că Tu eşti Domnul Dumnezeu şi că Tu ai întors la Tine inima acestui popor!"</span>
<span class="v-num v-38">38&nbsp;</span><span class="v K118_38" data-id="K118_38">Atunci foc a căzut din cer de la Domnul şi a mistuit jertfa şi lemnele şi apa care era în şanţ; focul a lins pietrele şi lutul.</span>
<span class="v-num v-39">39&nbsp;</span><span class="v K118_39" data-id="K118_39">Şi întregul popor a văzut şi a căzut cu faţa la pământ şi a zis: "Cu adevărat, Domnul este Dumnezeu; Domnul Acesta este Dumnezeu!"</span>
<span class="v-num v-40">40&nbsp;</span><span class="v K118_40" data-id="K118_40">Şi a zis Ilie către popor: "Prindeţi-i pe profeţii lui Baal, încât nici unul din ei să nu scape!" Şi i-au prins, iar Ilie i-a dus la pârâul Chişonului şi acolo i-a înjunghiat.</span>
<span class="v-num v-41">41&nbsp;</span><span class="v K118_41" data-id="K118_41">După aceea i-a zis Ilie lui Ahab: "Du-te şi mănâncă şi bea, că se aude vuiet de ploaie!"</span>
<span class="v-num v-42">42&nbsp;</span><span class="v K118_42" data-id="K118_42">Şi s'a dus Ahab să mănânce şi să bea. Iar Ilie s'a urcat pe Carmel şi, plecându-se la pământ, şi-a pus faţa între genunchi</span>
<span class="v-num v-43">43&nbsp;</span><span class="v K118_43" data-id="K118_43">şi i-a zis servului său: "Ridică-te şi uită-te spre mare!" Servul s'a uitat şi a zis: "Nu e nimic". Şi i-a zis Ilie: "Du-te şi fă-o de şapte ori!" Iar acela s'a dus de şapte ori.</span>
<span class="v-num v-44">44&nbsp;</span><span class="v K118_44" data-id="K118_44">Şi a fost că a şaptea oară, iată, un norişor cât urma unui picior de om scotea apă din mare. Iar acesta i-a zis: "Du-te şi spune-i lui Ahab: - Înhamă-ţi caii la căruţă şi du-te devale, ca să nu te prindă ploaia!"</span>
<span class="v-num v-45">45&nbsp;</span><span class="v K118_45" data-id="K118_45">Şi a fost că între timp cerul s'a înnegrit de nori şi de vânt; şi a fost ploaie mare. Iar Ahab a înhămat şi s'a dus la Izreel.</span>
<span class="v-num v-46">46&nbsp;</span><span class="v K118_46" data-id="K118_46">Şi mâna Domnului era peste Ilie. Acesta, încingându-şi mijlocul, a alergat înaintea lui Ahab în Izreel.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="K117.html">&lt;</a>
<a class="home" href="index.html">=</a>
<a class="next" href="K119.html">&gt;</a>
</div></div>
</body>
</html>