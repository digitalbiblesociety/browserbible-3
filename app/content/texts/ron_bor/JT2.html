<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA IUDITEI 2 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JT.html">Biblia Ortodoxă Română Sinodală (2006)</a><a class="location" href="JT.html">CARTEA IUDITEI 2</a><a class="prev" href="JT1.html">&lt;</a>
<a class="home" href="index.html">=</a>
<a class="next" href="JT3.html">&gt;</a>
</div></div>
<div class="section chapter JT JT2 ron_bor ron " dir="ltr" lang="ro" data-id="JT2" data-nextid="JT3" data-previd="JT1">
<div class="c">2</div>
<div class="p">
<span class="v-num v-1">1&nbsp;</span><span class="v JT2_1" data-id="JT2_1">În anul al optsprezecelea, în ziua a douăzeci şi doua din prima lună, s-a zvonit la palat că Nabucodonosor, regele Asirienilor, avea să se răzbune pe întreg ţinutul acela după cum zisese.</span>
<span class="v-num v-2">2&nbsp;</span><span class="v JT2_2" data-id="JT2_2">Deci a chemat pe toţi slujitorii, dregătorii, căpeteniile şi toţi războinicii săi şi a ţinut cu ei un sfaţt tainic.</span>
<span class="v-num v-3">3&nbsp;</span><span class="v JT2_3" data-id="JT2_3">Şi ei au hotărât să nimicească tot trupul care n-ar urma porunca lui.</span>
<span class="v-num v-4">4&nbsp;</span><span class="v JT2_4" data-id="JT2_4">Şi după ce s-a isprăvit sfatul, Nabucodonosor, regele Asirienilor, a chemat pe Olofern, căpetenia oştirii sale, care era al doilea în cârmuire după el, şi i-a zis:</span>
<span class="v-num v-5">5&nbsp;</span><span class="v JT2_5" data-id="JT2_5">"Aşa porunceşte marele rege, stăpânul lumii: Porneşte şi ia cu tine oameni de toată încrederea în puterea lor, o sută douăzeci de mii de pedestraşi, iar cai şi călăreţi douăsprezece mii;</span>
<span class="v-num v-6">6&nbsp;</span><span class="v JT2_6" data-id="JT2_6">Şi să te îndrepţi spre întregul ţinut de la soare-apune, fiindcă ei n-au ascultat de porunca gurii mele.</span>
<span class="v-num v-7">7&nbsp;</span><span class="v JT2_7" data-id="JT2_7">Şi să le spui să pregătească pentru mine pământul şi apa, fiindcă în furia mea voi porni împotriva lor şi voi acoperi toată întinderea ţării cu picioarele războinicilor mei şi o voi da spre jaf.</span>
<span class="v-num v-8">8&nbsp;</span><span class="v JT2_8" data-id="JT2_8">Răniţii lor să umple văgăunile stâncilor şi toate râurile, Eufratul să fie plin de cadavre, când va fi să-l treci,</span>
<span class="v-num v-9">9&nbsp;</span><span class="v JT2_9" data-id="JT2_9">Iar pe robii lor îi voi târî până la capătul pământului.</span>
<span class="v-num v-10">10&nbsp;</span><span class="v JT2_10" data-id="JT2_10">Deci porneşte şi-mi supune întregul lor ţinut. Şi dacă se vor preda ţie, să mi-i păstrezi pentru ziua pedepsei lor.</span>
<span class="v-num v-11">11&nbsp;</span><span class="v JT2_11" data-id="JT2_11">Pe cei ce nu vor să se supună, să nu-i cruţe ochiul tău, ci pretutindeni dă-i morţii şi jafului,</span>
<span class="v-num v-12">12&nbsp;</span><span class="v JT2_12" data-id="JT2_12">Căci pe viaţa şi pe regatul meu am jurat şi cu mâna mea voi împlini jurământul.</span>
<span class="v-num v-13">13&nbsp;</span><span class="v JT2_13" data-id="JT2_13">Tu deci nu călca nici una din poruncile stăpânului tău, ci împlineşte-le precum ţi-am poruncit şi nu zăbovi!</span>
<span class="v-num v-14">14&nbsp;</span><span class="v JT2_14" data-id="JT2_14">Şi după ce Olofern a ieşit de la rege, a chemat la sine pe toţi conducătorii, pe căpeteniile şi pe mai-marii oştirii asiriene.</span>
<span class="v-num v-15">15&nbsp;</span><span class="v JT2_15" data-id="JT2_15">A numărat trupele alese pentru luptă, o sută douăzeci de mii de oameni şi douăsprezece mii de arcaşi călări.</span>
<span class="v-num v-16">16&nbsp;</span><span class="v JT2_16" data-id="JT2_16">I-a pus în rând, cum se pune o oştire gata de război,</span>
<span class="v-num v-17">17&nbsp;</span><span class="v JT2_17" data-id="JT2_17">Şi a luat o parte mare mulţime de cămile, de asini şi de catâri pentru dus poverile lor, iar oi, boi şi capre, nenumărate, pentru hrana lor,</span>
<span class="v-num v-18">18&nbsp;</span><span class="v JT2_18" data-id="JT2_18">Precum şi bogăţie de merinde pentru fiecare ostaş, şi aur şi argint foarte mult din palatul regelui.</span>
<span class="v-num v-19">19&nbsp;</span><span class="v JT2_19" data-id="JT2_19">Şi a pornit la drum, el şi toată oştirea lui, ca să o ia înaintea regelui Nabucodonosor, încât cu carele şi călăreţii şi cu pedestrimea cea aleasă să acopere toată faţa pământului spre apus.</span>
<span class="v-num v-20">20&nbsp;</span><span class="v JT2_20" data-id="JT2_20">Şi mulţimea care i-a însoţit pe ei era ca lăcustele de numeroasă şi ca nisipul pământului; mulţimea lor era nenumărată.</span>
<span class="v-num v-21">21&nbsp;</span><span class="v JT2_21" data-id="JT2_21">Şi el a ieşit din Ninive şi s-a îndreptat spre şesul Bectelet, trei zile de drum. Şi şi-a aşezat tabăra de la Bectelet până aproape de muntele care se află la miazănoapte de Cilicia de sus.</span>
<span class="v-num v-22">22&nbsp;</span><span class="v JT2_22" data-id="JT2_22">După aceasta a luat întreaga sa oştire, pedestraşii, călăreţii şi carele, şi a plecat de acolo în munte.</span>
<span class="v-num v-23">23&nbsp;</span><span class="v JT2_23" data-id="JT2_23">Şi el a împrăştiat pe Put şi Lud şi a jefuit pe fiii lui Rasis şi pe fiii lui Ismael, care locuiesc la marginea pustiului, spre miazăzi de ţara Heteilor.</span>
<span class="v-num v-24">24&nbsp;</span><span class="v JT2_24" data-id="JT2_24">El a trecut Eufratul şi a străbătut Mesopotamia şi a nimicit toate cetăţile întărite de pe râul Abrona şi a ajuns până la mare.</span>
<span class="v-num v-25">25&nbsp;</span><span class="v JT2_25" data-id="JT2_25">El a cuprins ţinutul Ciliciei şi a nimicit tot ce îi ieşea în cale şi a ajuns până la hotarele de miazăzi ale lui Iafet, în faţa Arabiei,</span>
<span class="v-num v-26">26&nbsp;</span><span class="v JT2_26" data-id="JT2_26">Şi a împresurat pe toţi fiii lui Madian, a ars aşezările şi a jefuit stânile lor.</span>
<span class="v-num v-27">27&nbsp;</span><span class="v JT2_27" data-id="JT2_27">Apoi a coborât în câmpia Damascului, pe vremea secerişului, şi a pârjolit toate lanurile şi a nimicit toate turmele de oi şi cirezile de vite, a jefuit cetăţile lor şi a pustiit toate ţarinile lor, iar pe tinerii lor i-a trecut prin sabie.</span>
<span class="v-num v-28">28&nbsp;</span><span class="v JT2_28" data-id="JT2_28">Atunci i-a cuprins frica şi tremurul pe toţi locuitorii de pe malul mării, din Sidon, din Tir şi din Aco, şi toţi locuitorii din Iamnia, din Aşdod şi din Ascalon se îngrozeau de el.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JT1.html">&lt;</a>
<a class="home" href="index.html">=</a>
<a class="next" href="JT3.html">&gt;</a>
</div></div>
</body>
</html>