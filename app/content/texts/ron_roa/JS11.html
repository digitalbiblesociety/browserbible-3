<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOSUA 11 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JS.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="JS.html">CARTEA LUI IOSUA 11</a><a class="prev" href="JS10.html">&lt;</a>
<a class="home" href="index.html">=</a>
<a class="next" href="JS12.html">&gt;</a>
</div></div>
<div class="section chapter JS JS11 ron_roa ron " dir="ltr" lang="ron" data-id="JS11" data-nextid="JS12" data-previd="JS10">
<div class="c">11</div>
<div class="p">
<span class="v-num v-1">1&nbsp;</span><span class="v JS11_1" data-id="JS11_1">Şi dac'a auzit de aceasta Iabin, regele Haţorului, a trimis la Iobab, regele Madonului, la regele Şimronului şi la regele Acşafului</span>
<span class="v-num v-2">2&nbsp;</span><span class="v JS11_2" data-id="JS11_2">şi la regii dinspre marele Sidon, la munte, şi la Araba, în preajma Chinarotului , şi la câmpie şi în ţinutul Dor</span>
<span class="v-num v-3">3&nbsp;</span><span class="v JS11_3" data-id="JS11_3">şi la Canaaneenii cei de pe ţărmul de la răsărit, şi la Amoreii de pe ţărmul mării, şi la Hetei şi la Ferezei şi la Iebuseii din munţi şi la Heveii cei de sub Hermon, în ţinutul Miţpa.</span>
<span class="v-num v-4">4&nbsp;</span><span class="v JS11_4" data-id="JS11_4">Şi au ieşit aceştia, ei şi regii lor şi popor mult, numeros ca nisipul de pe ţărmul mării, şi cai şi foarte multe care de luptă.</span>
<span class="v-num v-5">5&nbsp;</span><span class="v JS11_5" data-id="JS11_5">Toţi regii aceştia s'au adunat laolaltă şi au venit într'un singur loc şi şi-au aşezat tabăra la apele Merom , ca să se bată cu Israel.</span>
<span class="v-num v-6">6&nbsp;</span><span class="v JS11_6" data-id="JS11_6">Şi a zis Domnul către Iosua: "Nu te teme de ei, căci mâine, la ceasul acesta, Eu pe toţi îi voi da lui Israel ca să-i ucidă; cailor le vei tăia vinele, iar carele de luptă le vei arde'n foc".</span>
<span class="v-num v-7">7&nbsp;</span><span class="v JS11_7" data-id="JS11_7">Iar Iosua şi toţi războinicii au năvălit asupră-le năprasnic la apele Merom şi s'au repezit în ei în ţinutul muntos.</span>
<span class="v-num v-8">8&nbsp;</span><span class="v JS11_8" data-id="JS11_8">Şi Domnul i-a dat în mâna lui Israel; acesta i-a lovit şi i-a fugărit până la marele Sidon şi până la Misrefot-Maim şi până în câmpurile de la Miţpa, spre răsărit; şi i-a nimicit până ce nici unul din ei n'a mai rămas să scape cu viaţă sau cu fuga.</span>
<span class="v-num v-9">9&nbsp;</span><span class="v JS11_9" data-id="JS11_9">Iar Iosua le-a făcut aşa cum îi poruncise Domnul: cailor le-a tăiat vinele, iar carele de luptă le-a ars în foc.</span>
<span class="v-num v-10">10&nbsp;</span><span class="v JS11_10" data-id="JS11_10">Şi'n vremea aceea s'a întors Iosua şi a luat Haţorul, iar pe regele lui l-a ucis cu sabia. Până atunci, Haţorul fusese căpetenia tuturor acestor regate.</span>
<span class="v-num v-11">11&nbsp;</span><span class="v JS11_11" data-id="JS11_11">Şi toată suflarea cetăţii au trecut-o prin ascuţişul săbiei, şi i-au nimicit pe toţi şi n'a mai rămas în ea nimic din ce era viu; şi au ars Haţorul cu foc.</span>
<span class="v-num v-12">12&nbsp;</span><span class="v JS11_12" data-id="JS11_12">Şi a luat Iosua toate cetăţile acestor regate, ca şi pe regii lor, pe care i-a trecut prin ascuţişul săbiei şi i-a nimicit, aşa cum poruncise Moise, sluga Domnului.</span>
<span class="v-num v-13">13&nbsp;</span><span class="v JS11_13" data-id="JS11_13">Dar Israel nu a ars nici una dintre cetăţile întărite, în afară de Haţor, pe care Iosua a ars-o.</span>
<span class="v-num v-14">14&nbsp;</span><span class="v JS11_14" data-id="JS11_14">Fiii lui Israel au luat pentru ei toate prăzile, iar pe oameni i-au trecut prin ascuţişul săbiei până ce i-au nimicit de istov: pe nimeni din ei nu l-au lăsat cu suflare.</span>
<span class="v-num v-15">15&nbsp;</span><span class="v JS11_15" data-id="JS11_15">Aşa cum Domnul îi poruncise lui Moise, sluga Sa, întocmai îi poruncise Moise lui Iosua; aşa a făcut Iosua, fără să lase pe dinafară nimic din ceea ce Domnul îi poruncise lui Moise.</span>
<span class="v-num v-16">16&nbsp;</span><span class="v JS11_16" data-id="JS11_16">Şi a luat Iosua toată ţara muntoasă şi ţinutul Negheb şi tot ţinutul Goşen şi ţinutul de şes şi pe cel dinspre apus şi muntele lui Israel şi ţinuturile joase dinspre munte,</span>
<span class="v-num v-17">17&nbsp;</span><span class="v JS11_17" data-id="JS11_17">de la muntele Pele, care se întinde spre Seir, până la Baal-Gad, şi plaiurile Libanului, la poalele Hermonului; şi i-a prins pe toţi regii lor şi i-a bătut şi i-a omorât.</span>
<span class="v-num v-18">18&nbsp;</span><span class="v JS11_18" data-id="JS11_18">Zile multe s'a războit Iosua cu regii aceştia.</span>
<span class="v-num v-19">19&nbsp;</span><span class="v JS11_19" data-id="JS11_19">Şi n'a fost cetate pe care să n'o fi cucerit fiii lui Israel ; pe toate le-au luat prin război.</span>
<span class="v-num v-20">20&nbsp;</span><span class="v JS11_20" data-id="JS11_20">Că de la Domnul a fost ca inima lor să se întărească în a ieşi cu război împotriva lui Israel, pentru ca să fie ei nimiciţi de istov şi nici o milă să nu fie asupră-le, ci să fie daţi pieirii, aşa cum Domnul îi grăise lui Moise.</span>
<span class="v-num v-21">21&nbsp;</span><span class="v JS11_21" data-id="JS11_21">Şi'n vremea aceea a venit Iosua şi i-a nimicit cu totul pe Enachimii cei de dincolo de ţinutul muntos, din Hebron şi din Debir şi din Anab şi din tot muntele lui Israel şi din tot muntele lui Iuda, împreună cu cetăţile lor; şi i-a nimicit Iosua întru totul.</span>
<span class="v-num v-22">22&nbsp;</span><span class="v JS11_22" data-id="JS11_22">Fiii lui Israel n'au cruţat pe nici unul dintre Enachimi; din ei însă au rămas în Gaza, în Gat şi Aşdod.</span>
<span class="v-num v-23">23&nbsp;</span><span class="v JS11_23" data-id="JS11_23">Şi a luat Iosua toată ţara, aşa cum Domnul îi poruncise lui Moise. Şi Iosua le-a dat-o ca moştenire lui Israel, prin împărţire, după seminţiile lor. Şi s'a odihnit pământul de război.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JS10.html">&lt;</a>
<a class="home" href="index.html">=</a>
<a class="next" href="JS12.html">&gt;</a>
</div></div>
</body>
</html>