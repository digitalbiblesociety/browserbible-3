<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEȘIREA A DOUA CARTE A LUI MOISE 18 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EX.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="EX.html">IEȘIREA A DOUA CARTE A LUI MOISE 18</a><a class="prev" href="EX17.html">&lt;</a>
<a class="home" href="index.html">=</a>
<a class="next" href="EX19.html">&gt;</a>
</div></div>
<div class="section chapter EX EX18 ron_roa ron " dir="ltr" lang="ro" data-id="EX18" data-nextid="EX19" data-previd="EX17">
<div class="c">18</div>
<div class="p">
<span class="v-num v-1">1&nbsp;</span><span class="v EX18_1" data-id="EX18_1">Dar Ietro, preotul din Madian, socrul lui Moise, a auzit de toate câte le făcuse Domnul pentru poporul Său, că anume Domnul îl scosese pe Israel din Egipt.</span>
<span class="v-num v-2">2&nbsp;</span><span class="v EX18_2" data-id="EX18_2">Atunci Ietro, socrul lui Moise, a luat-o pe Sefora, femeia lui Moise, pe care acesta i-o lăsase'n seamă,</span>
<span class="v-num v-3">3&nbsp;</span><span class="v EX18_3" data-id="EX18_3">ca şi pe cei doi fii ai ei - dintre care unul se chema Gherşom, după spusa: "străin sunt eu în ţară străină" ,</span>
<span class="v-num v-4">4&nbsp;</span><span class="v EX18_4" data-id="EX18_4">iar pe altul îl chema Eliezer, după spusa: "Dumnezeul părintelui meu mi-a fost într'ajutor şi m'a scăpat din mâna lui Faraon".</span>
<span class="v-num v-5">5&nbsp;</span><span class="v EX18_5" data-id="EX18_5">Aşadar Ietro, socrul lui Moise, împreună cu fiii şi cu femeia acestuia, a venit la Moise în pustie, acolo unde-şi aşezase el tabăra, la muntele lui Dumnezeu.</span>
<span class="v-num v-6">6&nbsp;</span><span class="v EX18_6" data-id="EX18_6">Şi i s'a dat de veste lui Moise prin cuvintele: "Iată că vine la tine Ietro, socrul tău, avându-i cu el pe femeia ta şi pe cei doi feciori ai tăi".</span>
<span class="v-num v-7">7&nbsp;</span><span class="v EX18_7" data-id="EX18_7">Deci a ieşit Moise în întâmpinarea socrului său, s'a plecat înaintea lui şi l-a îmbrăţişat şi s'au sărutat unii pe alţii; apoi l-a poftit în cort.</span>
<span class="v-num v-8">8&nbsp;</span><span class="v EX18_8" data-id="EX18_8">Şi i-a povestit Moise socrului său tot ceea ce Domnul le făcuse lui Faraon şi Egiptenilor de dragul lui Israel, toate necazurile ce se abătuseră asupra lor pe drum şi cum i-a scăpat Domnul din mâna lui Faraon şi din mâna Egiptenilor.</span>
<span class="v-num v-9">9&nbsp;</span><span class="v EX18_9" data-id="EX18_9">Şi s'a minunat Ietro de tot binele pe care li-l făcuse Domnul, anume că-i scăpase din mâna Egiptenilor şi din mâna lui Faraon.</span>
<span class="v-num v-10">10&nbsp;</span><span class="v EX18_10" data-id="EX18_10">Şi a zis Ietro: "Binecuvântat fie Domnul, că El v'a scăpat din mâna Egiptenilor şi din mâna lui Faraon!</span>
<span class="v-num v-11">11&nbsp;</span><span class="v EX18_11" data-id="EX18_11">Acum ştiu şi eu că mare este Domnul peste toţi dumnezeii, pentru că i-a smerit".</span>
<span class="v-num v-12">12&nbsp;</span><span class="v EX18_12" data-id="EX18_12">Apoi Ietro, socrul lui Moise, I-a adus lui Dumnezeu ardere-de-tot şi jertfe. Şi au venit Aaron şi toţi bătrânii lui Israel pentru ca'n faţa lui Dumnezeu să stea la masă cu socrul lui Moise.</span>
<span class="v-num v-13">13&nbsp;</span><span class="v EX18_13" data-id="EX18_13">Şi a fost că a doua zi a şezut Moise să judece poporul; şi a stat poporul înaintea lui Moise de dimineaţă până seara.</span>
<span class="v-num v-14">14&nbsp;</span><span class="v EX18_14" data-id="EX18_14">Şi dacă Ietro, socrul lui Moise, a văzut tot ceea ce făcea el pentru popor, i-a zis: "Ce faci tu cu poporul? De ce şezi tu singur, pe de-o parte, şi, pe de alta, tot poporul stă înaintea ta de dimineaţa până seara?"</span>
<span class="v-num v-15">15&nbsp;</span><span class="v EX18_15" data-id="EX18_15">Iar Moise a zis către socrul său: "Poporul vine la mine să ceară judecata lui Dumnezeu.</span>
<span class="v-num v-16">16&nbsp;</span><span class="v EX18_16" data-id="EX18_16">Când se ivesc între ei neînţelegeri, vin la mine; eu cercetez pe fiecare şi-i învăţ poruncile lui Dumnezeu şi legile Lui".</span>
<span class="v-num v-17">17&nbsp;</span><span class="v EX18_17" data-id="EX18_17">Iar socrul lui Moise a zis către el: "Ce faci tu, nu faci bine,</span>
<span class="v-num v-18">18&nbsp;</span><span class="v EX18_18" data-id="EX18_18">că şi tu te vei slei, şi poporul acesta care-i cu tine; grea e pentru tine treaba aceasta, şi nu vei putea s'o faci singur.</span>
<span class="v-num v-19">19&nbsp;</span><span class="v EX18_19" data-id="EX18_19">Acum dar ascultă-mă pe mine!; am să-ţi dau un sfat; apoi, Dumnezeu cu tine! Tu să-i fii poporului ceea ce trebuie să-i fii faţă de Dumnezeu: să-I înfăţişezi lui Dumnezeu, tu, trebuinţele lor;</span>
<span class="v-num v-20">20&nbsp;</span><span class="v EX18_20" data-id="EX18_20">iar lor să le arăţi poruncile şi legile Lui, să le descoperi căile pe care să umble şi faptele pe care să le facă.</span>
<span class="v-num v-21">21&nbsp;</span><span class="v EX18_21" data-id="EX18_21">Acum: din întregul popor alege-ţi oameni destoinici şi temători de Dumnezeu, oameni drepţi, care urăsc trufia, şi pune-i căpetenii peste mii, căpetenii peste sute, căpetenii peste cincizeci, căpetenii peste zeci.</span>
<span class="v-num v-22">22&nbsp;</span><span class="v EX18_22" data-id="EX18_22">Aceştia, ei să judece poporul în toată vremea: pricinile grele să le aducă la tine, iar pe cele mici să le judece ei. Ei te vor ajuta astfel, uşurându-ţi povara.</span>
<span class="v-num v-23">23&nbsp;</span><span class="v EX18_23" data-id="EX18_23">De vei face lucrul acesta, Dumnezeu te va întări, tu vei putea să faci faţă, iar poporul acesta'ntreg va ajunge cu pace la locul său".</span>
<span class="v-num v-24">24&nbsp;</span><span class="v EX18_24" data-id="EX18_24">Şi a ascultat Moise de cuvântul socrului său şi a făcut tot ceea ce i-a spus.</span>
<span class="v-num v-25">25&nbsp;</span><span class="v EX18_25" data-id="EX18_25">Aşadar, din întreg Israelul a ales Moise oameni destoinici şi i-a pus căpetenii peste mii, căpetenii peste sute, căpetenii peste cincizeci şi căpetenii peste zeci.</span>
<span class="v-num v-26">26&nbsp;</span><span class="v EX18_26" data-id="EX18_26">Aceştia, ei judecau poporul în toată vremea; toate pricinile grele le aduceau la Moise, iar pe cele uşoare, pe toate, le judecau ei.</span>
<span class="v-num v-27">27&nbsp;</span><span class="v EX18_27" data-id="EX18_27">Moise l-a lăsat apoi pe socrul său să plece, iar acesta s'a dus în ţara lui.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EX17.html">&lt;</a>
<a class="home" href="index.html">=</a>
<a class="next" href="EX19.html">&gt;</a>
</div></div>
</body>
</html>