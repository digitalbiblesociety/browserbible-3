<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>MATEI 22 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="MT.html">Biblia Ortodoxă Română Sinodală (2006)</a><a class="location" href="MT.html">MATEI 22</a><a class="prev" href="MT21.html">&lt;</a>
<a class="home" href="index.html">=</a>
<a class="next" href="MT23.html">&gt;</a>
</div></div>
<div class="section chapter MT MT22 ron_bor ron " dir="ltr" lang="ro" data-id="MT22" data-nextid="MT23" data-previd="MT21">
<div class="c">22</div>
<div class="p">
<span class="v-num v-1">1&nbsp;</span><span class="v MT22_1" data-id="MT22_1">Şi, răspunzând, Iisus a vorbit iarăşi în pilde, zicându-le:</span>
<span class="v-num v-2">2&nbsp;</span><span class="v MT22_2" data-id="MT22_2">Împărăţia cerurilor asemănatu-s-a omului împărat care a făcut nuntă fiului său.</span>
<span class="v-num v-3">3&nbsp;</span><span class="v MT22_3" data-id="MT22_3">Şi a trimis pe slugile sale ca să cheme pe cei poftiţi la nuntă, dar ei n-au voit să vină.</span>
<span class="v-num v-4">4&nbsp;</span><span class="v MT22_4" data-id="MT22_4">Iarăşi a trimis alte slugi, zicând: Spuneţi celor chemaţi: Iată, am pregătit ospăţul meu; juncii mei şi cele îngrăşate s-au junghiat şi toate sunt gata. Veniţi la nuntă.</span>
<span class="v-num v-5">5&nbsp;</span><span class="v MT22_5" data-id="MT22_5">Dar ei, fără să ţină seama, s-au dus: unul la ţarina sa, altul la neguţătoria lui;</span>
<span class="v-num v-6">6&nbsp;</span><span class="v MT22_6" data-id="MT22_6">Iar ceilalţi, punând mâna pe slugile lui, le-au batjocorit şi le-au ucis.</span>
<span class="v-num v-7">7&nbsp;</span><span class="v MT22_7" data-id="MT22_7">Şi auzind împăratul de acestea, s-a umplut de mânie, şi trimiţând oştile sale, a nimicit pe ucigaşii aceia şi cetăţii lor i-au dat foc.</span>
<span class="v-num v-8">8&nbsp;</span><span class="v MT22_8" data-id="MT22_8">Apoi a zis către slugile sale: Nunta este gata, dar cei poftiţi n-au fost vrednici.</span>
<span class="v-num v-9">9&nbsp;</span><span class="v MT22_9" data-id="MT22_9">Mergeţi deci la răspântiile drumurilor şi pe câţi veţi găsi, chemaţi-i la nuntă.</span>
<span class="v-num v-10">10&nbsp;</span><span class="v MT22_10" data-id="MT22_10">Şi ieşind slugile acelea la drumuri, au adunat pe toţi câţi i-au găsit, şi răi şi buni, şi s-a umplut casa nunţii cu oaspeţi.</span>
<span class="v-num v-11">11&nbsp;</span><span class="v MT22_11" data-id="MT22_11">Iar intrând împăratul ca să privească pe oaspeţi, a văzut acolo un om care nu era îmbrăcat în haină de nuntă,</span>
<span class="v-num v-12">12&nbsp;</span><span class="v MT22_12" data-id="MT22_12">Şi i-a zis: Prietene, cum ai intrat aici fără haină de nuntă? El însă a tăcut.</span>
<span class="v-num v-13">13&nbsp;</span><span class="v MT22_13" data-id="MT22_13">Atunci împăratul a zis slugilor: Legaţi-l de picioare şi de mâini şi aruncaţi-l în întunericul cel mai din afară. Acolo va fi plângerea şi scrâşnirea dinţilor.</span>
<span class="v-num v-14">14&nbsp;</span><span class="v MT22_14" data-id="MT22_14">Căci mulţi sunt chemaţi, dar puţini aleşi.</span>
<span class="v-num v-15">15&nbsp;</span><span class="v MT22_15" data-id="MT22_15">Atunci s-au dus fariseii şi au ţinut sfat ca să-L prindă pe El în cuvânt.</span>
<span class="v-num v-16">16&nbsp;</span><span class="v MT22_16" data-id="MT22_16">Şi au trimis la El pe ucenicii lor, împreună cu irodianii, zicând: Învăţătorule, ştim că eşti omul adevărului şi întru adevăr înveţi calea lui Dumnezeu şi nu-Ţi pasă de nimeni, pentru că nu cauţi la faţa oamenilor.</span>
<span class="v-num v-17">17&nbsp;</span><span class="v MT22_17" data-id="MT22_17">Spune-ne deci nouă: Ce Ţi se pare? Se cuvine să dăm dajdie Cezarului sau nu?</span>
<span class="v-num v-18">18&nbsp;</span><span class="v MT22_18" data-id="MT22_18">Iar Iisus, cunoscând viclenia lor, le-a răspuns: Ce Mă ispitiţi, făţarnicilor?</span>
<span class="v-num v-19">19&nbsp;</span><span class="v MT22_19" data-id="MT22_19">Arătaţi-Mi banul de dajdie. Iar ei I-au adus un dinar.</span>
<span class="v-num v-20">20&nbsp;</span><span class="v MT22_20" data-id="MT22_20">Iisus le-a zis: Al cui e chipul acesta şi inscripţia de pe el?</span>
<span class="v-num v-21">21&nbsp;</span><span class="v MT22_21" data-id="MT22_21">Răspuns-au ei: Ale Cezarului. Atunci a zis lor: Daţi deci Cezarului cele ce sunt ale Cezarului şi lui Dumnezeu cele ce sunt ale lui Dumnezeu.</span>
<span class="v-num v-22">22&nbsp;</span><span class="v MT22_22" data-id="MT22_22">Auzind aceasta, s-au minunat şi, lăsându-L, s-au dus.</span>
<span class="v-num v-23">23&nbsp;</span><span class="v MT22_23" data-id="MT22_23">În ziua aceea, s-au apropiat de El saducheii, cei ce zic că nu este înviere, şi L-au întrebat,</span>
<span class="v-num v-24">24&nbsp;</span><span class="v MT22_24" data-id="MT22_24">Zicând: Învăţătorule, Moise a zis: Dacă cineva moare neavând copii, fratele lui să ia de soţie pe cea văduvă şi să ridice urmaşi fratelui său.</span>
<span class="v-num v-25">25&nbsp;</span><span class="v MT22_25" data-id="MT22_25">Deci erau, la noi, şapte fraţi; şi cel dintâi s-a însurat şi a murit şi, neavând urmaş, a lăsat pe femeia sa fratelui său.</span>
<span class="v-num v-26">26&nbsp;</span><span class="v MT22_26" data-id="MT22_26">Asemenea şi al doilea şi al treilea, până la al şaptelea.</span>
<span class="v-num v-27">27&nbsp;</span><span class="v MT22_27" data-id="MT22_27">În urma tuturor a murit şi femeia.</span>
<span class="v-num v-28">28&nbsp;</span><span class="v MT22_28" data-id="MT22_28">La înviere, deci, a cărui dintre cei şapte va fi femeia? Căci toţi au avut-o de soţie.</span>
<span class="v-num v-29">29&nbsp;</span><span class="v MT22_29" data-id="MT22_29">Răspunzând, Iisus le-a zis: Vă rătăciţi neştiind Scripturile, nici puterea lui Dumnezeu.</span>
<span class="v-num v-30">30&nbsp;</span><span class="v MT22_30" data-id="MT22_30">Căci la înviere, nici nu se însoară, nici nu se mărită, ci sunt ca îngerii lui Dumnezeu în cer.</span>
<span class="v-num v-31">31&nbsp;</span><span class="v MT22_31" data-id="MT22_31">Iar despre învierea morţilor, au n-aţi citit ce vi s-a spus vouă de Dumnezeu, zicând:</span>
<span class="v-num v-32">32&nbsp;</span><span class="v MT22_32" data-id="MT22_32">"Eu sunt Dumnezeul lui Avraam şi Dumnezeul lui Isaac şi Dumnezeul lui Iacov"? Nu este Dumnezeul morţilor, ci al viilor.</span>
<span class="v-num v-33">33&nbsp;</span><span class="v MT22_33" data-id="MT22_33">Iar mulţimile, ascultându-L, erau uimite de învăţătura Lui.</span>
<span class="v-num v-34">34&nbsp;</span><span class="v MT22_34" data-id="MT22_34">Şi auzind fariseii că a închis gura saducheilor, s-au adunat laolaltă.</span>
<span class="v-num v-35">35&nbsp;</span><span class="v MT22_35" data-id="MT22_35">Unul dintre ei, învăţător de Lege, ispitindu-L pe Iisus, L-a întrebat:</span>
<span class="v-num v-36">36&nbsp;</span><span class="v MT22_36" data-id="MT22_36">Învăţătorule, care poruncă este mai mare în Lege?</span>
<span class="v-num v-37">37&nbsp;</span><span class="v MT22_37" data-id="MT22_37">El i-a răspuns: Să iubeşti pe Domnul Dumnezeul tău, cu toată inima ta, cu tot sufletul tău şi cu tot cugetul tău.</span>
<span class="v-num v-38">38&nbsp;</span><span class="v MT22_38" data-id="MT22_38">Aceasta este marea şi întâia poruncă.</span>
<span class="v-num v-39">39&nbsp;</span><span class="v MT22_39" data-id="MT22_39">Iar a doua, la fel ca aceasta: Să iubeşti pe aproapele tău ca pe tine însuţi.</span>
<span class="v-num v-40">40&nbsp;</span><span class="v MT22_40" data-id="MT22_40">În aceste două porunci se cuprind toată Legea şi proorocii.</span>
<span class="v-num v-41">41&nbsp;</span><span class="v MT22_41" data-id="MT22_41">Şi fiind adunaţi fariseii, i-a întrebat Iisus,</span>
<span class="v-num v-42">42&nbsp;</span><span class="v MT22_42" data-id="MT22_42">Zicând: Ce vi se pare despre Hristos? Al cui Fiu este? Zis-au Lui: Al lui David.</span>
<span class="v-num v-43">43&nbsp;</span><span class="v MT22_43" data-id="MT22_43">Zis-a lor: Cum deci David, în duh, Îl numeşte pe El Domn? - zicând:</span>
<span class="v-num v-44">44&nbsp;</span><span class="v MT22_44" data-id="MT22_44">"Zis-a Domnul Domnului meu: Şezi de-a dreapta Mea, până ce voi pune pe vrăjmaşii Tăi aşternut picioarelor Tale".</span>
<span class="v-num v-45">45&nbsp;</span><span class="v MT22_45" data-id="MT22_45">Deci dacă David Îl numeşte pe El domn, cum este fiu al lui?</span>
<span class="v-num v-46">46&nbsp;</span><span class="v MT22_46" data-id="MT22_46">Şi nimeni nu putea să-I răspundă cuvânt şi nici n-a mai îndrăznit cineva, din ziua aceea, să-L mai întrebe.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="MT21.html">&lt;</a>
<a class="home" href="index.html">=</a>
<a class="next" href="MT23.html">&gt;</a>
</div></div>
</body>
</html>