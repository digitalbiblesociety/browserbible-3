<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>LUCA 17 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="LK.html">Biblia Ortodoxă Română Sinodală (2006)</a><a class="location" href="LK.html">LUCA 17</a><a class="prev" href="LK16.html">&lt;</a>
<a class="home" href="index.html">=</a>
<a class="next" href="LK18.html">&gt;</a>
</div></div>
<div class="section chapter LK LK17 ron_bor ron " dir="ltr" lang="ron" data-id="LK17" data-nextid="LK18" data-previd="LK16">
<div class="c">17</div>
<div class="p">
<span class="v-num v-1">1&nbsp;</span><span class="v LK17_1" data-id="LK17_1">Şi a zis către ucenicii Săi: Cu neputinţă este să nu vină smintelile, dar vai aceluia prin care ele vin!</span>
<span class="v-num v-2">2&nbsp;</span><span class="v LK17_2" data-id="LK17_2">Mai de folos i-ar fi dacă i s-ar lega de gât o piatră de moară şi ar fi aruncat în mare, decât să smintească pe unul din aceştia mici.</span>
<span class="v-num v-3">3&nbsp;</span><span class="v LK17_3" data-id="LK17_3">Luaţi aminte la voi înşivă. De-ţi va greşi fratele tău, dojeneşte-l şi dacă se va pocăi, iartă-l.</span>
<span class="v-num v-4">4&nbsp;</span><span class="v LK17_4" data-id="LK17_4">Şi chiar dacă îţi va greşi de şapte ori într-o zi şi de şapte ori se va întoarce către tine, zicând: Mă căiesc, iartă-l.</span>
<span class="v-num v-5">5&nbsp;</span><span class="v LK17_5" data-id="LK17_5">Şi au zis apostolii către Domnul: Sporeşte-ne credinţa.</span>
<span class="v-num v-6">6&nbsp;</span><span class="v LK17_6" data-id="LK17_6">Iar Domnul a zis: De aţi avea credinţă cât un grăunte de muştar, aţi zice acestui sicomor: Dezrădăcinează-te şi te sădeşte în mare, şi vă va asculta.</span>
<span class="v-num v-7">7&nbsp;</span><span class="v LK17_7" data-id="LK17_7">Cine dintre voi, având o slugă la arat sau la păscut turme, îi va zice când se întoarce din ţarină: Vino îndată şi şezi la masă?</span>
<span class="v-num v-8">8&nbsp;</span><span class="v LK17_8" data-id="LK17_8">Oare, nu-i va zice: Pregăteşte-mi ca să cinez şi, încingându-te, slujeşte-mi, până ce voi mânca şi voi bea şi după aceea vei mânca şi vei bea şi tu?</span>
<span class="v-num v-9">9&nbsp;</span><span class="v LK17_9" data-id="LK17_9">Va mulţumi, oare, slugii că a făcut cele poruncite? Cred că nu.</span>
<span class="v-num v-10">10&nbsp;</span><span class="v LK17_10" data-id="LK17_10">Aşa şi voi, când veţi face toate cele poruncite vouă, să ziceţi: Suntem slugi netrebnice, pentru că am făcut ceea ce eram datori să facem.</span>
<span class="v-num v-11">11&nbsp;</span><span class="v LK17_11" data-id="LK17_11">Iar pe când Iisus mergea spre Ierusalim şi trecea prin mijlocul Samariei şi al Galileii,</span>
<span class="v-num v-12">12&nbsp;</span><span class="v LK17_12" data-id="LK17_12">Intrând într-un sat, L-au întâmpinat zece leproşi care stăteau departe,</span>
<span class="v-num v-13">13&nbsp;</span><span class="v LK17_13" data-id="LK17_13">Şi care au ridicat glasul şi au zis: Iisuse, Învăţătorule, fie-Ţi milă de noi!</span>
<span class="v-num v-14">14&nbsp;</span><span class="v LK17_14" data-id="LK17_14">Şi văzându-i, El le-a zis: Duceţi-vă şi vă arătaţi preoţilor. Dar, pe când ei se duceau, s-au curăţit.</span>
<span class="v-num v-15">15&nbsp;</span><span class="v LK17_15" data-id="LK17_15">Iar unul dintre ei, văzând că s-a vindecat, s-a întors cu glas mare slăvind pe Dumnezeu.</span>
<span class="v-num v-16">16&nbsp;</span><span class="v LK17_16" data-id="LK17_16">Şi a căzut cu faţa la pământ la picioarele lui Iisus, mulţumindu-I. Şi acela era samarinean.</span>
<span class="v-num v-17">17&nbsp;</span><span class="v LK17_17" data-id="LK17_17">Şi răspunzând, Iisus a zis: Au nu zece s-au curăţit? Dar cei nouă unde sunt?</span>
<span class="v-num v-18">18&nbsp;</span><span class="v LK17_18" data-id="LK17_18">Nu s-a găsit să se întoarcă să dea slavă lui Dumnezeu decât numai acesta, care este de alt neam?</span>
<span class="v-num v-19">19&nbsp;</span><span class="v LK17_19" data-id="LK17_19">Şi i-a zis: Scoală-te şi du-te; credinţa ta te-a mântuit.</span>
<span class="v-num v-20">20&nbsp;</span><span class="v LK17_20" data-id="LK17_20">Şi fiind întrebat de farisei când va veni împărăţia lui Dumnezeu, le-a răspuns şi a zis: Împărăţia lui Dumnezeu nu va veni în chip văzut.</span>
<span class="v-num v-21">21&nbsp;</span><span class="v LK17_21" data-id="LK17_21">Şi nici nu vor zice: Iat-o aici sau acolo. Căci, iată, împărăţia lui Dumnezeu este înăuntrul vostru.</span>
<span class="v-num v-22">22&nbsp;</span><span class="v LK17_22" data-id="LK17_22">Zis-a către ucenici: Veni-vor zile când veţi dori să vedeţi una din zilele Fiului Omului, şi nu veţi vedea.</span>
<span class="v-num v-23">23&nbsp;</span><span class="v LK17_23" data-id="LK17_23">Şi vor zice vouă: Iată este acolo; iată, aici; nu vă duceţi şi nu vă luaţi după ei.</span>
<span class="v-num v-24">24&nbsp;</span><span class="v LK17_24" data-id="LK17_24">Căci după cum fulgerul, fulgerând dintr-o parte de sub cer, luminează până la cealaltă parte de sub cer, aşa va fi şi Fiul Omului în ziua Sa.</span>
<span class="v-num v-25">25&nbsp;</span><span class="v LK17_25" data-id="LK17_25">Dar mai întâi El trebuie să sufere multe şi să fie lepădat de neamul acesta.</span>
<span class="v-num v-26">26&nbsp;</span><span class="v LK17_26" data-id="LK17_26">Şi precum a fost în zilele lui Noe, tot aşa va fi şi în zilele Fiului Omului:</span>
<span class="v-num v-27">27&nbsp;</span><span class="v LK17_27" data-id="LK17_27">Mâncau, beau, se însurau, se măritau până în ziua când a intrat Noe în corabie şi a venit potopul şi i-a nimicit pe toţi.</span>
<span class="v-num v-28">28&nbsp;</span><span class="v LK17_28" data-id="LK17_28">Tot aşa precum a fost în zilele lui Lot: mâncau, beau, cumpărau, vindeau, sădeau, şi zideau,</span>
<span class="v-num v-29">29&nbsp;</span><span class="v LK17_29" data-id="LK17_29">Iar în ziua în care a ieşit Lot din Sodoma a plouat din cer foc şi pucioasă şi i-a nimicit pe toţi,</span>
<span class="v-num v-30">30&nbsp;</span><span class="v LK17_30" data-id="LK17_30">La fel va fi în ziua în care se va arăta Fiul Omului.</span>
<span class="v-num v-31">31&nbsp;</span><span class="v LK17_31" data-id="LK17_31">În ziua aceea, cel care va fi pe acoperişul casei, şi lucrurile lui în casă, să nu se coboare ca să le ia; de asemenea, cel ce va fi în ţarină să nu se întoarcă înapoi.</span>
<span class="v-num v-32">32&nbsp;</span><span class="v LK17_32" data-id="LK17_32">Aduceţi-vă aminte de femeia lui Lot.</span>
<span class="v-num v-33">33&nbsp;</span><span class="v LK17_33" data-id="LK17_33">Cine va căuta să-şi scape sufletul, îl va pierde; iar cine îl va pierde, acela îl va dobândi.</span>
<span class="v-num v-34">34&nbsp;</span><span class="v LK17_34" data-id="LK17_34">Zic vouă: În noaptea aceea vor fi doi într-un pat; unul va fi luat, iar celălalt va fi lăsat.</span>
<span class="v-num v-35">35&nbsp;</span><span class="v LK17_35" data-id="LK17_35">Două vor măcina împreună; una va fi luată şi alta va fi lăsată.</span>
<span class="v-num v-36">36&nbsp;</span><span class="v LK17_36" data-id="LK17_36">Doi vor fi în ogor; unul se va lua altul se va lăsa.</span>
<span class="v-num v-37">37&nbsp;</span><span class="v LK17_37" data-id="LK17_37">Şi răspunzând, ucenicii I-au zis: Unde, Doamne? Iar El le-a zis: Unde va fi stârvul, acolo se vor aduna vulturii.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="LK16.html">&lt;</a>
<a class="home" href="index.html">=</a>
<a class="next" href="LK18.html">&gt;</a>
</div></div>
</body>
</html>