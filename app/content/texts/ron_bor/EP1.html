<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>EFESENI 1 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EP.html">Biblia Ortodoxă Română Sinodală (2006)</a><a class="location" href="EP.html">EFESENI 1</a><a class="prev" href="GL6.html">&lt;</a>
<a class="home" href="index.html">=</a>
<a class="next" href="EP2.html">&gt;</a>
</div></div>
<div class="section chapter EP EP1 ron_bor ron " dir="ltr" lang="ron" data-id="EP1" data-nextid="EP2" data-previd="GL6">
<div class="mt">EPISTOLA CĂTRE EFESENI A SFÂNTULUI APOSTOL PAVEL</div>
<div class="c">1</div>
<div class="p">
<span class="v-num v-1">1&nbsp;</span><span class="v EP1_1" data-id="EP1_1">Pavel, apostol al lui Iisus Hristos prin voinţa lui Dumnezeu, sfinţilor care sunt în Efes şi credincioşilor întru Hristos Iisus:</span>
<span class="v-num v-2">2&nbsp;</span><span class="v EP1_2" data-id="EP1_2">Har vouă şi pace de la Dumnezeu, Tatăl nostru, şi de la Domnul Iisus Hristos!</span>
<span class="v-num v-3">3&nbsp;</span><span class="v EP1_3" data-id="EP1_3">Binecuvântat fie Dumnezeu şi Tatăl Domnului nostru Iisus Hristos, Cel ce, întru Hristos, ne-a binecuvântat pe noi, în ceruri, cu toată binecuvântarea duhovnicească;</span>
<span class="v-num v-4">4&nbsp;</span><span class="v EP1_4" data-id="EP1_4">Precum întru El ne-a şi ales, înainte de întemeierea lumii, ca să fim sfinţi şi fără de prihană înaintea Lui,</span>
<span class="v-num v-5">5&nbsp;</span><span class="v EP1_5" data-id="EP1_5">Mai înainte rânduindu-ne, în a Sa iubire, spre înfierea întru El, prin Iisus Hristos, după buna socotinţă a voii Sale,</span>
<span class="v-num v-6">6&nbsp;</span><span class="v EP1_6" data-id="EP1_6">Spre lauda slavei harului Său, cu care ne-a dăruit pe noi prin Fiul Său cel iubit;</span>
<span class="v-num v-7">7&nbsp;</span><span class="v EP1_7" data-id="EP1_7">Întru El avem răscumpărarea prin sângele Lui şi iertarea păcatelor, după bogăţia harului Lui,</span>
<span class="v-num v-8">8&nbsp;</span><span class="v EP1_8" data-id="EP1_8">Pe care l-a făcut să prisosească în noi, în toată înţelepciunea şi priceperea;</span>
<span class="v-num v-9">9&nbsp;</span><span class="v EP1_9" data-id="EP1_9">Făcându-ne cunoscută taina voii Sale, după buna Lui socotinţă, astfel cum hotărâse în Sine mai înainte,</span>
<span class="v-num v-10">10&nbsp;</span><span class="v EP1_10" data-id="EP1_10">Spre iconomia plinirii vremilor, ca toate să fie iarăşi unite în Hristos, cele din ceruri şi cele de pe pământ - toate întru El,</span>
<span class="v-num v-11">11&nbsp;</span><span class="v EP1_11" data-id="EP1_11">Întru Care şi moştenire am primit, rânduiţi fiind mai înainte - după rânduiala Celui ce toate le lucrează, potrivit sfatului voii Sale, -</span>
<span class="v-num v-12">12&nbsp;</span><span class="v EP1_12" data-id="EP1_12">Ca să fim spre lauda slavei Sale, noi cei ce mai înainte am nădăjduit întru Hristos.</span>
<span class="v-num v-13">13&nbsp;</span><span class="v EP1_13" data-id="EP1_13">Întru Care şi voi, auzind cuvântul adevărului, Evanghelia mântuirii voastre, crezând în El, aţi fost pecetluiţi cu Sfântul Duh al făgăduinţei,</span>
<span class="v-num v-14">14&nbsp;</span><span class="v EP1_14" data-id="EP1_14">Care este arvuna moştenirii noastre, spre răscumpărarea celor dobândiţi de El şi spre lauda slavei Sale.</span>
<span class="v-num v-15">15&nbsp;</span><span class="v EP1_15" data-id="EP1_15">Drept aceea, şi eu auzind de credinţa voastră în Domnul Iisus şi de dragostea cea către toţi sfinţii,</span>
<span class="v-num v-16">16&nbsp;</span><span class="v EP1_16" data-id="EP1_16">Nu încetez a mulţumi pentru voi, pomenindu-vă în rugăciunile mele,</span>
<span class="v-num v-17">17&nbsp;</span><span class="v EP1_17" data-id="EP1_17">Ca Dumnezeul Domnului nostru Iisus Hristos, Tatăl slavei, să vă dea vouă duhul înţelepciunii şi al descoperirii, spre deplina Lui cunoaştere,</span>
<span class="v-num v-18">18&nbsp;</span><span class="v EP1_18" data-id="EP1_18">Şi să vă lumineze ochii inimii, ca să pricepeţi care este nădejdea la care v-a chemat, care este bogăţia slavei moştenirii Lui, în cei sfinţi,</span>
<span class="v-num v-19">19&nbsp;</span><span class="v EP1_19" data-id="EP1_19">Şi cât de covârşitoare este mărimea puterii Lui faţă de noi, după lucrarea puterii tăriei Lui, pentru noi cei ce credem.</span>
<span class="v-num v-20">20&nbsp;</span><span class="v EP1_20" data-id="EP1_20">Pe aceasta, Dumnezeu a lucrat-o în Hristos, sculându-L din morţi şi aşezându-L de-a dreapta Sa, în ceruri,</span>
<span class="v-num v-21">21&nbsp;</span><span class="v EP1_21" data-id="EP1_21">Mai presus decât toată începătoria şi stăpânia şi puterea şi domnia şi decât tot numele ce se numeşte, nu numai în veacul acesta, ci şi în cel viitor.</span>
<span class="v-num v-22">22&nbsp;</span><span class="v EP1_22" data-id="EP1_22">Şi toate le-a supus sub picioarele Lui şi, mai presus de toate, L-a dat pe El cap Bisericii,</span>
<span class="v-num v-23">23&nbsp;</span><span class="v EP1_23" data-id="EP1_23">Care este trupul Lui, plinirea Celui ce plineşte toate întru toţi.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="GL6.html">&lt;</a>
<a class="home" href="index.html">=</a>
<a class="next" href="EP2.html">&gt;</a>
</div></div>
</body>
</html>