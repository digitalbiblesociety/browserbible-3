<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOV 24 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JB.html">Biblia Ortodoxă Română Sinodală (2006)</a><a class="location" href="JB.html">CARTEA LUI IOV 24</a><a class="prev" href="JB23.html">&lt;</a>
<a class="home" href="index.html">=</a>
<a class="next" href="JB25.html">&gt;</a>
</div></div>
<div class="section chapter JB JB24 ron_bor ron " dir="ltr" lang="ro" data-id="JB24" data-nextid="JB25" data-previd="JB23">
<div class="c">24</div>
<div class="p">
<span class="v-num v-1">1&nbsp;</span><span class="v JB24_1" data-id="JB24_1">De ce, pentru Cel Atotputernic, vremurile răsplătirilor sunt ascunse şi cei ce-L cunosc n-au văzut zilele Sale de judecător?</span>
<span class="v-num v-2">2&nbsp;</span><span class="v JB24_2" data-id="JB24_2">Viclenii mută hotarele ţarinilor, fură turma de oi cu cioban cu tot.</span>
<span class="v-num v-3">3&nbsp;</span><span class="v JB24_3" data-id="JB24_3">Duc la ei acasă asinul copiilor orfani şi iau zălog boul văduvei.</span>
<span class="v-num v-4">4&nbsp;</span><span class="v JB24_4" data-id="JB24_4">Dau la o parte de pe cale pe cei săraci din ţară, iar pe toţi nenorociţii din ţară îi silesc să se ascundă.</span>
<span class="v-num v-5">5&nbsp;</span><span class="v JB24_5" data-id="JB24_5">Aceştia la fel cu asinii sălbatici din pustie ies pe furiş să-şi caute de mâncare şi, după ce lucrează până seara, tot n-au pâine pentru copii.</span>
<span class="v-num v-6">6&nbsp;</span><span class="v JB24_6" data-id="JB24_6">Ei seceră noaptea pe câmp, ei culeg via nelegiuitului;</span>
<span class="v-num v-7">7&nbsp;</span><span class="v JB24_7" data-id="JB24_7">Petrec noaptea goi, fiindcă n-au cu ce să se învelească, pentru că n-au veşmânt să se apere de frig.</span>
<span class="v-num v-8">8&nbsp;</span><span class="v JB24_8" data-id="JB24_8">Ploaia repede din munţi îi udă până la piele şi în loc de adăpost strâng în braţe stâncile.</span>
<span class="v-num v-9">9&nbsp;</span><span class="v JB24_9" data-id="JB24_9">Cei dintâi smulg pe orfan de la ţâţă şi iau zălog haina săracului.</span>
<span class="v-num v-10">10&nbsp;</span><span class="v JB24_10" data-id="JB24_10">Şi săracii umblă goi, fără îmbrăcăminte şi, istoviţi de foame, duc în spinare snopii.</span>
<span class="v-num v-11">11&nbsp;</span><span class="v JB24_11" data-id="JB24_11">La teascul bogatului, ei storc untdelemnul, ei calcă jghiaburile cu struguri şi tânjesc de sete.</span>
<span class="v-num v-12">12&nbsp;</span><span class="v JB24_12" data-id="JB24_12">În cetate, muribunzii se vaită şi sufletul celor răniţi cere ajutor; dar Dumnezeu n-aude rugăciunea lor!</span>
<span class="v-num v-13">13&nbsp;</span><span class="v JB24_13" data-id="JB24_13">Mai sunt răzvrătiţi împotriva zilei, care nu cunosc cărările ei şi nu rămân în potecile ei.</span>
<span class="v-num v-14">14&nbsp;</span><span class="v JB24_14" data-id="JB24_14">Ucigaşul se scoală dis-de-dimineaţă, ucide pe cel sărac şi nevoiaş şi jefuieşte.</span>
<span class="v-num v-15">15&nbsp;</span><span class="v JB24_15" data-id="JB24_15">Ochii celui desfrânat pândesc amurgul zilei şi el îşi zice: Nu mă vede nici ţipenie de om, şi îşi pune o mahramă pe faţă.</span>
<span class="v-num v-16">16&nbsp;</span><span class="v JB24_16" data-id="JB24_16">Tâlharul, acoperit de întuneric, sparge casele şi intră în ele, căci el le-a pus semn de cu ziuă,</span>
<span class="v-num v-17">17&nbsp;</span><span class="v JB24_17" data-id="JB24_17">Iar când vine dimineaţa, parcă ar fi pentru ei umbra morţii. Când zorii strălucesc, toate spaimele morţii dau peste ei.</span>
<span class="v-num v-18">18&nbsp;</span><span class="v JB24_18" data-id="JB24_18">Nelegiuitul pluteşte uşor ca pe faţa apelor, dar pe pământ partea lui este plină de blestem şi fericirea nu va călca niciodată via lui.</span>
<span class="v-num v-19">19&nbsp;</span><span class="v JB24_19" data-id="JB24_19">Precum seceta şi arşiţa sorb apele zăpezilor topite, tot astfel soarbe locuinţa morţilor pe păcătoşi.</span>
<span class="v-num v-20">20&nbsp;</span><span class="v JB24_20" data-id="JB24_20">Pântecele mamei lor l-au uitat, viermii se desfătează din el, nimeni nu-l mai ţine minte şi astfel nelegiuirea lor s-a frânt ca un copac.</span>
<span class="v-num v-21">21&nbsp;</span><span class="v JB24_21" data-id="JB24_21">Ei chinuiau pe femeia stearpă şi fără de copii, ei s-au purtat aprig cu femeia văduvă.</span>
<span class="v-num v-22">22&nbsp;</span><span class="v JB24_22" data-id="JB24_22">Dar Cel ce, prin puterea Lui, struneşte pe cei puternici, se ridică răzbunător şi toii aceştia nu se mai ţin stăpâni pe viaţa lor.</span>
<span class="v-num v-23">23&nbsp;</span><span class="v JB24_23" data-id="JB24_23">El îi lasă să se sprijine cu bună încredinţare, dar ochii Lui erau asupra căilor lor.</span>
<span class="v-num v-24">24&nbsp;</span><span class="v JB24_24" data-id="JB24_24">Se ridicaseră, dar acum nu mai sunt, s-au aşternut ca nalba, când o coseşti şi ca spicul ierbii s-au veştejit.</span>
<span class="v-num v-25">25&nbsp;</span><span class="v JB24_25" data-id="JB24_25">Dacă ziceţi că nu este aşa, cine îmi va dovedi că am minţit şi cine va spulbera cuvântul meu?"</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JB23.html">&lt;</a>
<a class="home" href="index.html">=</a>
<a class="next" href="JB25.html">&gt;</a>
</div></div>
</body>
</html>