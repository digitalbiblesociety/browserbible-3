<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>APOCALIPSA 18 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="RV.html">Biblia Ortodoxă Română Sinodală (2006)</a><a class="location" href="RV.html">APOCALIPSA 18</a><a class="prev" href="RV17.html">&lt;</a>
<a class="home" href="index.html">=</a>
<a class="next" href="RV19.html">&gt;</a>
</div></div>
<div class="section chapter RV RV18 ron_bor ron " dir="ltr" lang="ron" data-id="RV18" data-nextid="RV19" data-previd="RV17">
<div class="c">18</div>
<div class="p">
<span class="v-num v-1">1&nbsp;</span><span class="v RV18_1" data-id="RV18_1">După acestea, am văzut un alt înger, pogorându-se din cer, având putere mare, şi pământul s-a luminat de slava lui,</span>
<span class="v-num v-2">2&nbsp;</span><span class="v RV18_2" data-id="RV18_2">Şi a strigat cu glas puternic şi a zis: A căzut! A căzut Babilonul cel mare şi a ajuns locaş demonilor, închisoare tuturor duhurilor necurate, şi închisoare tuturor păsărilor spurcate şi urâte.</span>
<span class="v-num v-3">3&nbsp;</span><span class="v RV18_3" data-id="RV18_3">Pentru că din vinul aprinderii desfrânării ei au băut toate neamurile şi împăraţii pământului s-au desfrânat cu ea şi neguţătorii lumii din mulţimea desfătărilor ei s-au îmbogăţit.</span>
<span class="v-num v-4">4&nbsp;</span><span class="v RV18_4" data-id="RV18_4">Şi am auzit un alt glas din cer, zicând: Ieşiţi din ea, poporul meu, ca să nu vă faceţi părtaşi la păcatele ei şi să nu fiţi loviţi de pedepsele sortite ei;</span>
<span class="v-num v-5">5&nbsp;</span><span class="v RV18_5" data-id="RV18_5">Fiindcă păcatele ei au ajuns până la cer şi Dumnezeu Şi-a adus aminte de nedreptăţile ei.</span>
<span class="v-num v-6">6&nbsp;</span><span class="v RV18_6" data-id="RV18_6">Daţi-i înapoi, precum v-a dat şi ea şi, după faptele ei, cu măsură îndoită, îndoit măsuraţi-i; în paharul în care v-a turnat, turnaţi-i de două ori.</span>
<span class="v-num v-7">7&nbsp;</span><span class="v RV18_7" data-id="RV18_7">Pe cât s-a mărit pe sine şi a fost în desfătări, tot pe atâta daţi-i chin şi plângere. Fiindcă în inima ei zice: Şed ca împărăteasă şi văduvă nu sunt şi jale nu voi vedea nicidecum!</span>
<span class="v-num v-8">8&nbsp;</span><span class="v RV18_8" data-id="RV18_8">Pentru aceea într-o singură zi vor veni pedepsele peste ea: moarte şi tânguire şi foamete şi focul va arde-o de tot, căci puternic este Domnul Dumnezeu, Cel ce o judecă.</span>
<span class="v-num v-9">9&nbsp;</span><span class="v RV18_9" data-id="RV18_9">Iar împăraţii pământului, care s-au desfrânat cu ea şi s-au dezmierdat cu ea, se vor jeli şi se vor bate în piept pentru ea, când vor vedea fumul focului în care arde,</span>
<span class="v-num v-10">10&nbsp;</span><span class="v RV18_10" data-id="RV18_10">Stând departe de frica chipurilor ei, şi zicând: Vai! Vai! Cetatea cea mare, Babilonul, cetatea cea tare, că într-un ceas a venit judecata ta!</span>
<span class="v-num v-11">11&nbsp;</span><span class="v RV18_11" data-id="RV18_11">Şi neguţătorii lumii plâng şi se tânguiesc asupra ei, căci nimeni nu mai cumpără marfa lor,</span>
<span class="v-num v-12">12&nbsp;</span><span class="v RV18_12" data-id="RV18_12">Marfă de aur şi de argint, pietre preţioase şi mărgăritare, vison şi porfiră, mătase şi stofă stacojie, tot felul de lemn bine mirositor şi tot felul de lucruri de fildeş, de lemn de mare preţ şi marfă de aramă şi de fier şi de marmură,</span>
<span class="v-num v-13">13&nbsp;</span><span class="v RV18_13" data-id="RV18_13">Şi scorţişoară şi balsam şi mirodenii şi mir şi tămâie şi vin şi untdelemn şi făină de grâu curat şi grâu şi vite şi oi şi cai şi căruţe şi trupuri şi suflete de oameni.</span>
<span class="v-num v-14">14&nbsp;</span><span class="v RV18_14" data-id="RV18_14">Şi roadele cele dorite de sufletul tău s-au dus de la tine şi toate cele grase şi strălucite au pierit de la tine şi niciodată nu le vor mai găsi.</span>
<span class="v-num v-15">15&nbsp;</span><span class="v RV18_15" data-id="RV18_15">Iar neguţătorii de aceste lucruri, care s-au îmbogăţit de pe urma ei, vor sta departe, de frica chinurilor ei, plângând şi tânguindu-se,</span>
<span class="v-num v-16">16&nbsp;</span><span class="v RV18_16" data-id="RV18_16">Şi zicând: Vai! Vai! Cetatea cea mare, cea înveşmântată în vison şi în porfiră şi în stofă stacojie şi împodobită cu aur şi cu pietre scumpe şi cu mărgăritare! Că într-un ceas s-a pustiit atâta bogăţie!</span>
<span class="v-num v-17">17&nbsp;</span><span class="v RV18_17" data-id="RV18_17">Şi toţi cârmacii şi toţi cei ce plutesc pe mare şi corăbierii şi toţi câţi lucrează pe mare stăteau departe,</span>
<span class="v-num v-18">18&nbsp;</span><span class="v RV18_18" data-id="RV18_18">Şi strigau, uitându-se la fumul focului în care ardea, zicând: Care cetate era asemenea cu cetatea cea mare!</span>
<span class="v-num v-19">19&nbsp;</span><span class="v RV18_19" data-id="RV18_19">Şi îşi puneau ţărână pe capetele lor şi strigau plângând şi tânguindu-se şi zicând: Vai! Vai! Cetatea cea mare, în care s-au îmbogăţit din comorile ei toţi cei ce ţin corăbii pe mare, că într-un ceas s-a pustiit!</span>
<span class="v-num v-20">20&nbsp;</span><span class="v RV18_20" data-id="RV18_20">Veseleşte-te de ea, cerule şi voi sfinţilor, şi voi apostolilor, şi voi proorocilor, pentru că Dumnezeu a pronunţat judecata voastră asupra ei.</span>
<span class="v-num v-21">21&nbsp;</span><span class="v RV18_21" data-id="RV18_21">Şi un înger puternic a ridicat o piatră, mare cât o piatră de moară, şi a aruncat-o în mare, zicând: Cu astfel de repeziciune va fi aruncat Babilonul, cetatea cea mare, şi nu se va mai afla.</span>
<span class="v-num v-22">22&nbsp;</span><span class="v RV18_22" data-id="RV18_22">Şi glasul celor ce cântă din chitară şi din gură şi din flaut şi din trâmbiţă nu se va mai auzi de acum în tine şi nici un meşteşugar de orice fel de meşteşug nu se va mai afla în tine şi huruit de mori nu se va mai auzi în tine niciodată!</span>
<span class="v-num v-23">23&nbsp;</span><span class="v RV18_23" data-id="RV18_23">Şi niciodată lumina de lampă nu se va mai ivi în tine; şi glasul de mire şi mireasă nu se vor mai auzi în tine niciodată, pentru că neguţătorii tăi erau stăpânitorii lumii şi pentru că toate neamurile s-au rătăcit cu fermecătoria ta.</span>
<span class="v-num v-24">24&nbsp;</span><span class="v RV18_24" data-id="RV18_24">Şi s-a găsit în ea sânge de prooroci şi de sfinţi şi sângele tuturor celor înjunghiaţi pe pământ.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="RV17.html">&lt;</a>
<a class="home" href="index.html">=</a>
<a class="next" href="RV19.html">&gt;</a>
</div></div>
</body>
</html>