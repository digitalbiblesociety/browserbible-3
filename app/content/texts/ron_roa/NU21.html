<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>NUMERELE (A PATRA CARTE A LUI MOISE) 21 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="NU.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="NU.html">NUMERELE (A PATRA CARTE A LUI MOISE) 21</a><a class="prev" href="NU20.html">&lt;</a>
<a class="home" href="index.html">=</a>
<a class="next" href="NU22.html">&gt;</a>
</div></div>
<div class="section chapter NU NU21 ron_roa ron " dir="ltr" lang="ron" data-id="NU21" data-nextid="NU22" data-previd="NU20">
<div class="c">21</div>
<div class="p">
<span class="v-num v-1">1&nbsp;</span><span class="v NU21_1" data-id="NU21_1">Auzind însă regele canaaneean din Arad, care locuia Neghebul, că Israel vine pe drumul dinspre Atarim, a ridicat război asupra lui Israel şi multă robime dintre ei a robit.</span>
<span class="v-num v-2">2&nbsp;</span><span class="v NU21_2" data-id="NU21_2">Atunci Israel I-a făcut Domnului făgăduinţă şi a zis: "Dacă-mi vei da pe poporul acesta sub mâna mea, Ţi-l voi aduce'n dar , pe el şi cetăţile lui".</span>
<span class="v-num v-3">3&nbsp;</span><span class="v NU21_3" data-id="NU21_3">Şi a ascultat Domnul glasul lui Israel şi i-a dat pe Canaaneeni sub mâna lui, iar el i-a adus în dar Domnului, pe ei şi oraşele lor, şi i-a pus locului aceluia numele Horma .</span>
<span class="v-num v-4">4&nbsp;</span><span class="v NU21_4" data-id="NU21_4">De la muntele Hor au apucat pe calea cea dinspre Marea Roşie, ca să ocolească ţara lui Edom. Dar pe drum poporul a început să-şi piardă răbdarea.</span>
<span class="v-num v-5">5&nbsp;</span><span class="v NU21_5" data-id="NU21_5">Şi grăia poporul împotriva lui Dumnezeu şi împotriva lui Moise, zicând: "Ne-ai scos din Egipt ca să ne omori în pustie? Că aici nu este nici pâine, nici apă, şi sufletul ni s'a scârbit de această hrană sărăcăcioasă ".</span>
<span class="v-num v-6">6&nbsp;</span><span class="v NU21_6" data-id="NU21_6">Atunci a trimis Domnul asupra poporului şerpii ucigaşi care muşcau poporul; şi mult popor a murit dintre fiii lui Israel.</span>
<span class="v-num v-7">7&nbsp;</span><span class="v NU21_7" data-id="NU21_7">Şi ducându-se poporul la Moise, a zis: "Păcătuit-am vorbind împotriva Domnului şi'mpotriva ta; roagă-te tu Domnului, ca să'ndepărteze şerpii de la noi". Şi Moise I s'a rugat Domnului pentru popor.</span>
<span class="v-num v-8">8&nbsp;</span><span class="v NU21_8" data-id="NU21_8">Iar Domnul a zis către Moise: "Fă-ţi un şarpe şi pune-l pe un stâlp ; şi va fi că tot omul atins de muşcătură şerpească, de se va uita la el, va trăi".</span>
<span class="v-num v-9">9&nbsp;</span><span class="v NU21_9" data-id="NU21_9">Şi a făcut Moise un şarpe de aramă şi l-a pus pe un stâlp; şi când un şarpe muşca vreun om, acela privea la şarpele cel de aramă şi trăia.</span>
<span class="v-num v-10">10&nbsp;</span><span class="v NU21_10" data-id="NU21_10">Fiii lui Israel s'au ridicat apoi de acolo şi şi-au pus tabăra la Obot.</span>
<span class="v-num v-11">11&nbsp;</span><span class="v NU21_11" data-id="NU21_11">Iar după ce s'au ridicat şi din Obot, şi-au aşezat tabăra la Iie-Abarim, dincolo, în pustia din faţa Moabului, către soare-răsare.</span>
<span class="v-num v-12">12&nbsp;</span><span class="v NU21_12" data-id="NU21_12">De acolo s'au ridicat şi şi-au pus tabăra în valea Zared.</span>
<span class="v-num v-13">13&nbsp;</span><span class="v NU21_13" data-id="NU21_13">Ridicându-se apoi şi de acolo, şi-au aşezat tabăra dincolo de Arnon, în pustia care e în afara hotarelor Amoreilor; căci Arnonul este hotarul Moabului, între Moab şi Amorei.</span>
<span class="v-num v-14">14&nbsp;</span><span class="v NU21_14" data-id="NU21_14">De aceea se şi zice la carte:</span>
<span class="v-num v-15">15&nbsp;</span><span class="v NU21_15" data-id="NU21_15">"Războiul Domnului a'nvăpăiat Zoobul şi curgerile Arnonului, iar curgerile le-a dus în locaşul Arului şi le-a făcut vecine cu hotarul Moabului" .</span>
<span class="v-num v-16">16&nbsp;</span><span class="v NU21_16" data-id="NU21_16">De acolo s'au îndreptat spre Beer. Aceasta-i fântâna despre care a zis Domnul lui Moise: "Adună poporul şi le voi da apă să bea".</span>
<span class="v-num v-17">17&nbsp;</span><span class="v NU21_17" data-id="NU21_17">Atunci a cântat Israel la fântână cântarea aceasta:"Cântaţi-i:</span>
<span class="v-num v-18">18&nbsp;</span><span class="v NU21_18" data-id="NU21_18">Fântâna pe care voievozii au săpat-o, pe care'mpăraţii neamurilor au deschis-o întru'mpărăţia lor, întru stăpânia lor".</span>
<span class="v-num v-19">19&nbsp;</span><span class="v NU21_19" data-id="NU21_19">Din Beer [au mers] la Matana, de la Matana la Nahaliel, de la Nahaliel la Bamot;</span>
<span class="v-num v-20">20&nbsp;</span><span class="v NU21_20" data-id="NU21_20">iar de la Bamot la dumbrava din câmpia Moabului, spre vârful muntelui Fazga, cel ce cată spre faţa pustiei.</span>
<span class="v-num v-21">21&nbsp;</span><span class="v NU21_21" data-id="NU21_21">De acolo a trimis Moise soli la Sihon, regele Amoreilor, cu vorbe de pace, zicând:</span>
<span class="v-num v-22">22&nbsp;</span><span class="v NU21_22" data-id="NU21_22">"Vom trece prin ţara ta. Pe cale vom trece, nu ne vom abate nici în ţarină, nici în vie, nici apă din fântâna ta nu vom bea; pe calea'mpărătească vom merge, până ce vom trece de hotarele tale".</span>
<span class="v-num v-23">23&nbsp;</span><span class="v NU21_23" data-id="NU21_23">Dar Sihon nu l-a lăsat pe Israel să treacă prin hotarele lui; şi-a adunat Sihon tot poporul şi a ieşit în pustie să stea'mpotriva lui Israel şi, ajungând la Iahaţ, s'a luptat cu Israel.</span>
<span class="v-num v-24">24&nbsp;</span><span class="v NU21_24" data-id="NU21_24">Dar Israel l-a bătut măcelărindu-l cu sabia, şi i-a cuprins ţara de la Arnon până la Iaboc, până la fiii lui Amon, căci Iazir este hotarul fiilor lui Amon.</span>
<span class="v-num v-25">25&nbsp;</span><span class="v NU21_25" data-id="NU21_25">Şi a luat Israel toate cetăţile acestea şi s'a aşezat în toate cetăţile Amoreilor, în Heşbon şi în toate satele ce ţineau de el.</span>
<span class="v-num v-26">26&nbsp;</span><span class="v NU21_26" data-id="NU21_26">Căci Heşbonul era cetatea lui Sihon, regele Amoreilor. Acesta se luptase cu fostul rege al Moabului şi-i luase toată ţara, de la Aroer până la Arnon.</span>
<span class="v-num v-27">27&nbsp;</span><span class="v NU21_27" data-id="NU21_27">De aceea şi zic poeţii :"Veniţi la Heşbon, ca să se zidească şi să se întărească cetatea lui Sihon.</span>
<span class="v-num v-28">28&nbsp;</span><span class="v NU21_28" data-id="NU21_28">Că foc a ieşit din Heşbon şi flacără din cetatea lui Sihon şi a'nghiţit până la Moab şi a mistuit zăvoaiele Arnonului.</span>
<span class="v-num v-29">29&nbsp;</span><span class="v NU21_29" data-id="NU21_29">Vai ţie, Moab! Pierit-a poporul lui Chemoş! Feciorii lui s'au risipit, fetele lui ajuns-au roabe la Sihon, regele Amoreilor!</span>
<span class="v-num v-30">30&nbsp;</span><span class="v NU21_30" data-id="NU21_30">De la Heşbon pierit-au pruncii până la Dibon, chiar şi femeile-au fost arse de foc în Moab" .</span>
<span class="v-num v-31">31&nbsp;</span><span class="v NU21_31" data-id="NU21_31">Şi aşa s'a aşezat Israel în toate cetăţile Amoreilor.</span>
<span class="v-num v-32">32&nbsp;</span><span class="v NU21_32" data-id="NU21_32">De acolo a trimis Moise să iscodească Iazirul, pe care l-a luat împreună cu satele lui şi i-a alungat pe Amoreii care locuiau acolo.</span>
<span class="v-num v-33">33&nbsp;</span><span class="v NU21_33" data-id="NU21_33">Şi întorcându-se, s'a suit în cale spre Vasan. Iar Og, regele Vasanului, le-a ieşit înainte la Edrei, cu tot poporul său, ca să se războiască cu ei.</span>
<span class="v-num v-34">34&nbsp;</span><span class="v NU21_34" data-id="NU21_34">Şi a zis Domnul către Moise: "Să nu te temi de el, că'n mâinile tale l-am dat, pe el şi tot poporul lui şi toată ţara lui, şi vei face cu el aşa cum ai făcut cu Sihon, regele Amoreilor, cel ce locuia în Heşbon".</span>
<span class="v-num v-35">35&nbsp;</span><span class="v NU21_35" data-id="NU21_35">Şi l-a bătut, pe el, pe fiii lui şi tot poporul lui, de n'a lăsat viu pe nici unul din ai lui, şi le-a cuprins ţara.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="NU20.html">&lt;</a>
<a class="home" href="index.html">=</a>
<a class="next" href="NU22.html">&gt;</a>
</div></div>
</body>
</html>