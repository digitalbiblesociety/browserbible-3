<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A PATRA A REGILOR 8 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="K2.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="K2.html">CARTEA A PATRA A REGILOR 8</a><a class="prev" href="K27.html">&lt;</a>
<a class="home" href="index.html">=</a>
<a class="next" href="K29.html">&gt;</a>
</div></div>
<div class="section chapter K2 K28 ron_roa ron " dir="ltr" lang="ron" data-id="K28" data-nextid="K29" data-previd="K27">
<div class="c">8</div>
<div class="p">
<span class="v-num v-1">1&nbsp;</span><span class="v K28_1" data-id="K28_1">Elisei a grăit către femeia căreia îi înviase copilul şi i-a zis: "Scoală-te şi pleacă, tu şi casa ta , şi locuieşte unde vei putea; căci Domnul a chemat foamete în ţară, care va fi în ţară vreme de şapte ani".</span>
<span class="v-num v-2">2&nbsp;</span><span class="v K28_2" data-id="K28_2">Atunci femeia s'a sculat şi a făcut după cuvântul lui Elisei. Şi s'a dus, ea şi casa ei, şi a locuit în ţara Filistenilor vreme de şapte ani.</span>
<span class="v-num v-3">3&nbsp;</span><span class="v K28_3" data-id="K28_3">Şi a fost că după ce acei şapte ani s'au încheiat, femeia s'a întors din ţara Filistenilor în cetate şi a venit la rege ca să-l roage pentru casa ei şi ţarinile sale .</span>
<span class="v-num v-4">4&nbsp;</span><span class="v K28_4" data-id="K28_4">Aceasta, la vremea când regele grăia către Ghehazi, servul omului lui Dumnezeu, zicând: "Vorbeşte-mi despre toate lucrurile cele mari pe care le-a făcut Elisei".</span>
<span class="v-num v-5">5&nbsp;</span><span class="v K28_5" data-id="K28_5">Şi a fost că'n timp ce acesta îi spunea regelui cum îl înviase [Elisei] pe copilul cel mort, iată că, tocmai atunci, femeia al cărei copil fusese înviat de Elisei striga către rege pentru casa şi ţarinile sale. Atunci Ghehazi a zis: "O, rege, stăpâne, aceasta-i femeia şi acesta-i fiul ei, cel pe care Elisei l-a înviat!"</span>
<span class="v-num v-6">6&nbsp;</span><span class="v K28_6" data-id="K28_6">Regele a întrebat-o pe femeie, iar ea i-a povestit. Atunci regele i-a dat un eunuc, zicându-i acestuia: "Întoarce-i tot ceea ce era al ei, precum şi toate roadele ţarinei din ziua'n care a părăsit ţara şi până astăzi!"</span>
<span class="v-num v-7">7&nbsp;</span><span class="v K28_7" data-id="K28_7">Elisei a venit în Damasc la vremea când regele Siriei, fiul lui Hadad , era bolnav. Şi i s'a spus: "Omul lui Dumnezeu a venit aici".</span>
<span class="v-num v-8">8&nbsp;</span><span class="v K28_8" data-id="K28_8">Atunci regele i-a zis lui Hazael: "Ia în mână un dar şi du-te în faţa omului lui Dumnezeu, şi printr'însul întreabă-L pe Domnul, zicând: - Mă voi vindeca eu oare de această boală?"</span>
<span class="v-num v-9">9&nbsp;</span><span class="v K28_9" data-id="K28_9">Hazael s'a dus atunci să-l întâmpine; şi'n mână a luat, drept dar, toate bunătăţile Damascului, cât încăpea pe patruzeci de cămile; şi a venit, i-a stat înainte şi i-a zis: "Fiul tău, fiul lui Hadad, regele Siriei, m'a trimis la tine, zicând: - Mă voi vindeca eu oare de această boală?"</span>
<span class="v-num v-10">10&nbsp;</span><span class="v K28_10" data-id="K28_10">Iar Elisei i-a zis: "Du-te şi spune-i: "Negreşit, vei trăi", deşi Domnul mi-a arătat că el, negreşit, va muri" .</span>
<span class="v-num v-11">11&nbsp;</span><span class="v K28_11" data-id="K28_11">Atunci Hazael i-a stat în faţă şi l-a pironit cu ochii până când acela n'a mai suferit. Şi omul lui Dumnezeu a început să plângă.</span>
<span class="v-num v-12">12&nbsp;</span><span class="v K28_12" data-id="K28_12">Iar Hazael i-a zis: "De ce plângi, domnul meu?" Iar acela a zis: "Fiindcă ştiu câte rele le vei face tu fiilor lui Israel: cetăţile lor le vei nimici cu foc, floarea vitejilor lor o vei ucide cu sabia, pe pruncii lor îi vei zdrobi şi pe cele însărcinate le vei spinteca".</span>
<span class="v-num v-13">13&nbsp;</span><span class="v K28_13" data-id="K28_13">Şi i-a zis Hazael: "Cine-i oare robul tău?: câine câinos, ca să facă el asemenea grozăvii?" Atunci Elisei i-a zis: "Domnul mi-a arătat că tu vei fi rege peste Siria" .</span>
<span class="v-num v-14">14&nbsp;</span><span class="v K28_14" data-id="K28_14">Iar acela a plecat de lângă Elisei şi s'a dus la stăpânul său. Acesta i-a zis: "Ce ţi-a spus Elisei?" Acela i-a zis: "Elisei mi-a spus că, negreşit, vei trăi".</span>
<span class="v-num v-15">15&nbsp;</span><span class="v K28_15" data-id="K28_15">Şi a fost că, a doua zi, el a luat o învelitoare şi a înmuiat-o în apă şi i-a pus-o pe faţă, iar acela a murit. Aşa că Hazael a devenit rege în locul lui.</span>
<span class="v-num v-16">16&nbsp;</span><span class="v K28_16" data-id="K28_16">În cel de-al cincilea an al domniei lui Ioram, fiul lui Ahab, regele lui Israel, a devenit rege Ioram, fiul lui Iosafat, regele lui Iuda .</span>
<span class="v-num v-17">17&nbsp;</span><span class="v K28_17" data-id="K28_17">Treizeci şi doi de ani avea când a început să domnească; şi a domnit în Ierusalim vreme de opt ani.</span>
<span class="v-num v-18">18&nbsp;</span><span class="v K28_18" data-id="K28_18">El a umblat în căile regilor lui Israel, aşa cum făcuse casa lui Ahab (căci femeia lui era fiica lui Ahab), şi a făcut ceea ce e rău în faţa Domnului.</span>
<span class="v-num v-19">19&nbsp;</span><span class="v K28_19" data-id="K28_19">Dar Dumnezeu n'a vrut să nimicească pe Iuda, de dragul lui David, robul său, căruia îi spusese că-i va da întotdeauna un luminător, lui şi fiilor săi.</span>
<span class="v-num v-20">20&nbsp;</span><span class="v K28_20" data-id="K28_20">În zilele lui s'au eliberat Edomiţii, prin răscoală, de sub stăpânirea lui Iuda , şi şi-au pus un rege peste ei.</span>
<span class="v-num v-21">21&nbsp;</span><span class="v K28_21" data-id="K28_21">Şi s'a dus Ioram la Ţair; şi'mpreună cu el, toate carele lui. Şi s'a sculat noaptea şi i-a lovit pe Edomiţii care-l împresuraseră, şi pe căpeteniile carelor, dar grosul luptătorilor au fugit în corturile lor.</span>
<span class="v-num v-22">22&nbsp;</span><span class="v K28_22" data-id="K28_22">Aşa s'au eliberat Edomiţii, prin răscoală, de sub stăpânirea lui Iuda, până'n ziua de astăzi. Atunci şi tot aşa s'a eliberat Libna.</span>
<span class="v-num v-23">23&nbsp;</span><span class="v K28_23" data-id="K28_23">Cât despre celelalte întâmplări ale lui Ioram, despre toate faptele lui, oare nu sunt ele scrise în Cartea Faptelor din Vremea Regilor lui Iuda?</span>
<span class="v-num v-24">24&nbsp;</span><span class="v K28_24" data-id="K28_24">Ioram a adormit împreună cu părinţii săi şi a fost îngropat laolaltă cu părinţii săi în cetatea lui David. Iar în locul lui a devenit rege Ohozia, fiul său.</span>
<span class="v-num v-25">25&nbsp;</span><span class="v K28_25" data-id="K28_25">Ohozia, fiul lui Ioram, regele lui Iuda, a devenit rege în cel de al doisprezecelea an al domniei lui Ioram, fiul lui Ahab.</span>
<span class="v-num v-26">26&nbsp;</span><span class="v K28_26" data-id="K28_26">Ohozia era de douăzeci şi doi de ani când a devenit rege şi a domnit în Ierusalim doar un an. Pe mama lui o chema Atalia şi era fiica lui Omri, regele lui Israel.</span>
<span class="v-num v-27">27&nbsp;</span><span class="v K28_27" data-id="K28_27">El a umblat în calea casei lui Ahab şi a făcut ceea ce e rău în faţa Domnului, aşa cum făcuse casa lui Ahab, de vreme ce era ruda lui Ahab.</span>
<span class="v-num v-28">28&nbsp;</span><span class="v K28_28" data-id="K28_28">El s'a dus cu Ioram, fiul lui Ahab, să se războiască împotriva lui Hazael, regele Siriei, la Ramotul Galaadului; dar Sirienii l-au rănit pe Ioram.</span>
<span class="v-num v-29">29&nbsp;</span><span class="v K28_29" data-id="K28_29">Atunci regele Ioram s'a întors să se vindece în Izreel de rana pe care i-o făcuseră Sirienii la Ramot, când se luptase cu Hazael, regele Siriei. Iar Ohozia, fiul lui Ioram, regele lui Iuda, a venit la Izreel să-l vadă pe Ioram, fiul lui Ahab, acesta fiind bolnav.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="K27.html">&lt;</a>
<a class="home" href="index.html">=</a>
<a class="next" href="K29.html">&gt;</a>
</div></div>
</body>
</html>