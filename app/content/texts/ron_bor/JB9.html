<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOV 9 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JB.html">Biblia Ortodoxă Română Sinodală (2006)</a><a class="location" href="JB.html">CARTEA LUI IOV 9</a><a class="prev" href="JB8.html">&lt;</a>
<a class="home" href="index.html">=</a>
<a class="next" href="JB10.html">&gt;</a>
</div></div>
<div class="section chapter JB JB9 ron_bor ron " dir="ltr" lang="ro" data-id="JB9" data-nextid="JB10" data-previd="JB8">
<div class="c">9</div>
<div class="p">
<span class="v-num v-1">1&nbsp;</span><span class="v JB9_1" data-id="JB9_1">Atunci Iov a răspuns şi a zis:</span>
<span class="v-num v-2">2&nbsp;</span><span class="v JB9_2" data-id="JB9_2">"Ştiu bine că aşa este; căci cum ar putea un om să fie drept înaintea lui Dumnezeu?</span>
<span class="v-num v-3">3&nbsp;</span><span class="v JB9_3" data-id="JB9_3">Dacă ar fi să se certe cu El, din o mie de lucruri n-ar putea să-I răspundă nici la unul singur.</span>
<span class="v-num v-4">4&nbsp;</span><span class="v JB9_4" data-id="JB9_4">A Lui este înţelepciunea şi atotputernicia; cine ar putea să-I stea împotrivă şi să rămână teafăr?</span>
<span class="v-num v-5">5&nbsp;</span><span class="v JB9_5" data-id="JB9_5">El mişcă munţii din loc fără ca ei să prindă de veste că El i-a răsturnat în mânia Lui.</span>
<span class="v-num v-6">6&nbsp;</span><span class="v JB9_6" data-id="JB9_6">El zguduie pământul din temelia lui, aşa încât stâlpii lui se clatină.</span>
<span class="v-num v-7">7&nbsp;</span><span class="v JB9_7" data-id="JB9_7">El porunceşte soarelui şi soarele nu se mai ridică. El pune pecetea Lui asupra stelelor.</span>
<span class="v-num v-8">8&nbsp;</span><span class="v JB9_8" data-id="JB9_8">El singur este Cel ce întinde cerurile şi umblă pe valurile mării.</span>
<span class="v-num v-9">9&nbsp;</span><span class="v JB9_9" data-id="JB9_9">El a zidit Carul mare, Raliţa, Pleiadele şi cămările stelelor de miazăzi.</span>
<span class="v-num v-10">10&nbsp;</span><span class="v JB9_10" data-id="JB9_10">El a făcut lucruri mari şi nepătrunse şi minuni fără de număr.</span>
<span class="v-num v-11">11&nbsp;</span><span class="v JB9_11" data-id="JB9_11">Iată, dacă trece pe lângă mine, eu nu-L văd, şi dacă se strecoară, eu nu-I prind de veste.</span>
<span class="v-num v-12">12&nbsp;</span><span class="v JB9_12" data-id="JB9_12">Dacă ia şi ridică, cine va putea să-L oprească şi cine-I va zice: Ce ai făcut?</span>
<span class="v-num v-13">13&nbsp;</span><span class="v JB9_13" data-id="JB9_13">Dumnezeu nu-şi înfrânează mânia Sa şi sub El se încovoaie toţi slujitorii mândriei.</span>
<span class="v-num v-14">14&nbsp;</span><span class="v JB9_14" data-id="JB9_14">Şi eu atunci cum o să-I răspund şi ce cuvinte o să aleg?</span>
<span class="v-num v-15">15&nbsp;</span><span class="v JB9_15" data-id="JB9_15">Chiar dacă aş avea dreptate, nu-I voi răspunde, ci mă voi ruga judecătorului.</span>
<span class="v-num v-16">16&nbsp;</span><span class="v JB9_16" data-id="JB9_16">Chiar dacă m-ar asculta, când Îl chem, tot n-aş putea să cred că ascultă glasul meu,</span>
<span class="v-num v-17">17&nbsp;</span><span class="v JB9_17" data-id="JB9_17">Căci El mă sfărâmă ca sub furtună şi înmulţeşte fără cuvânt rănile mele.</span>
<span class="v-num v-18">18&nbsp;</span><span class="v JB9_18" data-id="JB9_18">El nu-mi dă răgaz să răsuflu şi mă adapă cu amărăciune.</span>
<span class="v-num v-19">19&nbsp;</span><span class="v JB9_19" data-id="JB9_19">Dacă este vorba de putere, El este Cel puternic. Dacă este vorba de judecată, cine mă va apăra?</span>
<span class="v-num v-20">20&nbsp;</span><span class="v JB9_20" data-id="JB9_20">Oricâtă dreptate aş avea, gura mea mă va osândi şi dacă sunt fără prihană ea mă scoate vinovat.</span>
<span class="v-num v-21">21&nbsp;</span><span class="v JB9_21" data-id="JB9_21">Sunt oare desăvârşit? Eu singur nu mă cunosc pe mine şi viaţa mea o dispreţuiesc.</span>
<span class="v-num v-22">22&nbsp;</span><span class="v JB9_22" data-id="JB9_22">Pentru aceea am zis: Tot una este! El nimiceşte pe cel desăvârşit şi pe cel viclean.</span>
<span class="v-num v-23">23&nbsp;</span><span class="v JB9_23" data-id="JB9_23">Dacă o nenorocire aduce moartea deodată, ce-I pasă Lui de deznădejdea celor fără de vină?</span>
<span class="v-num v-24">24&nbsp;</span><span class="v JB9_24" data-id="JB9_24">Dacă o ţară a încăput pe mâna unui om viclean, El acoperă faţa judecătorilor Săi. Şi dacă nu El, cine atunci?</span>
<span class="v-num v-25">25&nbsp;</span><span class="v JB9_25" data-id="JB9_25">Zilele mele sunt mai grabnice decât un aducător de veşti şi au fugit fără să vadă fericirea.</span>
<span class="v-num v-26">26&nbsp;</span><span class="v JB9_26" data-id="JB9_26">S-au strecurat ca nişte bărci de papură, ca un vultur care se năpusteşte asupra prăzii sale.</span>
<span class="v-num v-27">27&nbsp;</span><span class="v JB9_27" data-id="JB9_27">Dacă zic: Vreau să-mi uit suferinţa, să-mi schimb înfăţişarea şi să fiu voios,</span>
<span class="v-num v-28">28&nbsp;</span><span class="v JB9_28" data-id="JB9_28">Sunt năpădit de teama chinurilor mele, ştiind bine că Tu nu mă vei scoate nevinovat.</span>
<span class="v-num v-29">29&nbsp;</span><span class="v JB9_29" data-id="JB9_29">Dacă sunt vinovat, de ce să mă mai trudesc zadarnic?</span>
<span class="v-num v-30">30&nbsp;</span><span class="v JB9_30" data-id="JB9_30">Dacă m-aş spăla cu zăpadă şi mi-aş curăţi mâinile cu leşie,</span>
<span class="v-num v-31">31&nbsp;</span><span class="v JB9_31" data-id="JB9_31">Atunci Tu tot m-ai cufunda în noroi, încât şi veşmintele mele s-ar scârbi de mine.</span>
<span class="v-num v-32">32&nbsp;</span><span class="v JB9_32" data-id="JB9_32">Căci Dumnezeu nu este un om ca mine, ca să stau cu El de vorbă şi ca să mergem împreună la judecată.</span>
<span class="v-num v-33">33&nbsp;</span><span class="v JB9_33" data-id="JB9_33">Între noi nu se află un al treilea care să-şi pună mâna peste noi amândoi</span>
<span class="v-num v-34">34&nbsp;</span><span class="v JB9_34" data-id="JB9_34">Şi care să depărteze varga Sa de deasupra capului meu, aşa încât groaza Lui să nu mă mai tulbure;</span>
<span class="v-num v-35">35&nbsp;</span><span class="v JB9_35" data-id="JB9_35">Atunci aş vorbi şi nu m-aş mai teme de El. Dar nu este aşa şi eu sunt singur cu mine însumi.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JB8.html">&lt;</a>
<a class="home" href="index.html">=</a>
<a class="next" href="JB10.html">&gt;</a>
</div></div>
</body>
</html>