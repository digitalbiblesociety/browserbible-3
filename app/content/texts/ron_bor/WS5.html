<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNȚELEPCIUNII LUI SOLOMON 5 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="WS.html">Biblia Ortodoxă Română Sinodală (2006)</a><a class="location" href="WS.html">CARTEA ÎNȚELEPCIUNII LUI SOLOMON 5</a><a class="prev" href="WS4.html">&lt;</a>
<a class="home" href="index.html">=</a>
<a class="next" href="WS6.html">&gt;</a>
</div></div>
<div class="section chapter WS WS5 ron_bor ron " dir="ltr" lang="ro" data-id="WS5" data-nextid="WS6" data-previd="WS4">
<div class="c">5</div>
<div class="p">
<span class="v-num v-1">1&nbsp;</span><span class="v WS5_1" data-id="WS5_1">Atunci cel drept va sta cu multă îndrăzneală înaintea celor care l-au prigonit şi au dispreţuit ostenelile sale.</span>
<span class="v-num v-2">2&nbsp;</span><span class="v WS5_2" data-id="WS5_2">Iar ei, văzându-l, se vor tulbura cu cumplită frică şi se vor minuna de minunea mântuirii dreptului.</span>
<span class="v-num v-3">3&nbsp;</span><span class="v WS5_3" data-id="WS5_3">Ei vor zice, căindu-se în inima lor şi gemând întru strâmtorarea duhului lor: "Acesta este pe care-l aveam altădată de batjocură şi ţinta ocărilor noastre.</span>
<span class="v-num v-4">4&nbsp;</span><span class="v WS5_4" data-id="WS5_4">Nebunii de noi! Am socotit viaţa lui o nebunie şi moartea lui o ticăloşie.</span>
<span class="v-num v-5">5&nbsp;</span><span class="v WS5_5" data-id="WS5_5">Şi iată cum a fost socotit între fiii lui Dumnezeu şi partea lui între sfinţi!</span>
<span class="v-num v-6">6&nbsp;</span><span class="v WS5_6" data-id="WS5_6">Aşadar noi am rătăcit de la calea adevărului şi lumina dreptăţii n-a strălucit pentru noi şi nouă soarele nu ne-a răsărit.</span>
<span class="v-num v-7">7&nbsp;</span><span class="v WS5_7" data-id="WS5_7">Ne-am săturat de cărările fărădelegii şi ale pierzării; am străbătut pustietăţi neumblate, iar calea Domnului n-am cunoscut-o.</span>
<span class="v-num v-8">8&nbsp;</span><span class="v WS5_8" data-id="WS5_8">Ce folos ne-a adus trufia? La ce ne-a slujit bogăţia Şi toată fala ei?</span>
<span class="v-num v-9">9&nbsp;</span><span class="v WS5_9" data-id="WS5_9">Toate acestea au trecut ca umbra şi ca o veste care se duce pe aci încolo.</span>
<span class="v-num v-10">10&nbsp;</span><span class="v WS5_10" data-id="WS5_10">Au trecut la fel cu corabia care răzbate marea învolburată şi a cărei urmă în apă nu poţi s-o mai găseşti şi nici trecerea ei, în mijlocul valurilor;</span>
<span class="v-num v-11">11&nbsp;</span><span class="v WS5_11" data-id="WS5_11">Sau ca pasărea ce zboară în aer şi a cărei călătorie nu lasă nici un semn; căci ea, bătând cu aripile vântul cel uşor şi despicându-l cu avântul pornirii, îşi taie cale prin mişcarea penelor, iar după aceea nimic nu mai arată pe unde a trecut.</span>
<span class="v-num v-12">12&nbsp;</span><span class="v WS5_12" data-id="WS5_12">Sau la fel cu săgeata care zboară spre locul însemnat, iar aerul pe care l-a spintecat se împreună la loc şi nu poţi să mai ştii care i-a fost urma.</span>
<span class="v-num v-13">13&nbsp;</span><span class="v WS5_13" data-id="WS5_13">Tot aşa şi noi ne-am născut şi am isprăvit cu viaţa şi nu putem să arătăm nici un semn de faptă bună, ci în răutatea noastră ne-am risipit.</span>
<span class="v-num v-14">14&nbsp;</span><span class="v WS5_14" data-id="WS5_14">Într-adevăr, nădejdea celui nelegiuit este ca praful pe care-l spulberă vântul, este ca pâcla subţire pe care o împrăştie vijelia, ca fumul pe care-l suflă o adiere şi ca amintirea unui oaspete de o singură zi care se destramă.</span>
<span class="v-num v-15">15&nbsp;</span><span class="v WS5_15" data-id="WS5_15">Însă cei drepţi vor fi vii în veacul veacului şi răsplata lor este la Domnul şi Cel Atotputernic are grijă de ei.</span>
<span class="v-num v-16">16&nbsp;</span><span class="v WS5_16" data-id="WS5_16">Drept aceea, vor primi din mâna Domnului împărăţia frumuseţii şi cununa cea strălucitoare, căci El îi va ocroti cu dreapta Sa şi cu braţul Său; asemenea unui scut, îi va acoperi.</span>
<span class="v-num v-17">17&nbsp;</span><span class="v WS5_17" data-id="WS5_17">El va face arme din mânia Sa şi cu ele va întări făptura mâinilor Sale ca să răsplătească vrăjmaşilor.</span>
<span class="v-num v-18">18&nbsp;</span><span class="v WS5_18" data-id="WS5_18">Din dreptate El Îşi va face platoşă şi din judecata cea nefăţarnică Îşi va face coif.</span>
<span class="v-num v-19">19&nbsp;</span><span class="v WS5_19" data-id="WS5_19">Din sfinţenia Sa va face pavăză nebiruită;</span>
<span class="v-num v-20">20&nbsp;</span><span class="v WS5_20" data-id="WS5_20">Iar din cumplita Sa mânie va face sabie ascuţită şi lumea va porni război împreună cu El împotriva celor fără de minte.</span>
<span class="v-num v-21">21&nbsp;</span><span class="v WS5_21" data-id="WS5_21">Săgeţile fulgerului Său vor porni bine îndreptate şi vor lovi în ţintă, zburând din arcul puternic încordat al norilor.</span>
<span class="v-num v-22">22&nbsp;</span><span class="v WS5_22" data-id="WS5_22">Mânia Lui, ca o praştie, va azvârli noian de grindină; apele mării se vor întărâta asupra lor şi râurile îi vor îneca vijelios.</span>
<span class="v-num v-23">23&nbsp;</span><span class="v WS5_23" data-id="WS5_23">Duhul puterii dumnezeieşti se va ridica împotriva lor şi ca viscolul îi va vântura. Astfel fărădelegea va aduce pustiire pe pământ şi răutatea va răsturna scaunele celor puternici.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="WS4.html">&lt;</a>
<a class="home" href="index.html">=</a>
<a class="next" href="WS6.html">&gt;</a>
</div></div>
</body>
</html>