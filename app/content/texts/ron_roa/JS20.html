<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOSUA 20 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JS.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="JS.html">CARTEA LUI IOSUA 20</a><a class="prev" href="JS19.html">&lt;</a>
<a class="home" href="index.html">=</a>
<a class="next" href="JS21.html">&gt;</a>
</div></div>
<div class="section chapter JS JS20 ron_roa ron " dir="ltr" lang="ron" data-id="JS20" data-nextid="JS21" data-previd="JS19">
<div class="c">20</div>
<div class="p">
<span class="v-num v-1">1&nbsp;</span><span class="v JS20_1" data-id="JS20_1">Şi i-a grăit Domnul lui Iosua, zicând:</span>
<span class="v-num v-2">2&nbsp;</span><span class="v JS20_2" data-id="JS20_2">"Vorbeşte-le fiilor lui Israel şi spune-le: Rânduiţi cetăţile în care să scape fugarii, despre care Eu v'am grăit prin Moise ;</span>
<span class="v-num v-3">3&nbsp;</span><span class="v JS20_3" data-id="JS20_3">ca să poată scăpa acolo ucigaşul care fără voia lui a luat viaţa cuiva, fără să fi avut înainte un astfel de gând. Şi vă vor fi ele cetăţi de scăpare, ca nu cumva ucigaşul să fie omorât de rudele celui ucis mai înainte de a fi fost el adus în faţa adunării, pentru judecată.</span>
<span class="v-num v-4">4&nbsp;</span><span class="v JS20_4" data-id="JS20_4">Acela, după ce a fugit în una din aceste cetăţi, va sta la poarta cetăţii şi va spune ce are de spus în faţa bătrânilor acelei cetăţi, iar obştea îl va primi şi-i va da un loc, iar el va locui cu ei.</span>
<span class="v-num v-5">5&nbsp;</span><span class="v JS20_5" data-id="JS20_5">Iar dacă ruda celui ucis va alerga în căutarea lui, ei nu-l vor da pe ucigaş în mâinile ei, pentru că el din neştiinţă l-a lovit pe aproapele său, iar nu pentru că mai înainte l-ar fi urât.</span>
<span class="v-num v-6">6&nbsp;</span><span class="v JS20_6" data-id="JS20_6">Şi va locui el în cetatea aceea până când va sta la judecată în faţa adunării sau până când va muri arhiereul acelor zile ; atunci ucigaşul se va întoarce şi se va duce în cetatea sa şi la casa lui, de unde fugise".</span>
<span class="v-num v-7">7&nbsp;</span><span class="v JS20_7" data-id="JS20_7">Iar el [Iosua] a rânduit Chedeşul în Galileea, în muntele lui Neftali, şi Sichemul în muntele lui Efraim şi Chiriat-Arba - adică Hebronul - în muntele lui Iuda.</span>
<span class="v-num v-8">8&nbsp;</span><span class="v JS20_8" data-id="JS20_8">Iar dincolo de Iordan, în faţa Ierihonului, spre răsărit, a rânduit: Beţerul, în şesul pustiului din seminţia lui Ruben; Ramot, în Galaad, în seminţia lui Gad, şi Golan, în Vasan, în seminţia lui Manase.</span>
<span class="v-num v-9">9&nbsp;</span><span class="v JS20_9" data-id="JS20_9">Acestea sunt cetăţile rânduite pentru toţi fiii lui Israel şi pentru străinii ce locuiesc printre ei , pentru ca acolo să fugă cel ce fără voie a luat viaţa cuiva, ca nu cumva ruda celui ucis să-l omoare înainte de a fi stat el la judecată în faţa adunării.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JS19.html">&lt;</a>
<a class="home" href="index.html">=</a>
<a class="next" href="JS21.html">&gt;</a>
</div></div>
</body>
</html>