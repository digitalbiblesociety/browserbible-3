<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A DOUA PARALIPOMENA (SAU CARTEA A DOUA A CRONICILOR) 21 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="R2.html">Biblia Ortodoxă Română Sinodală (2006)</a><a class="location" href="R2.html">CARTEA A DOUA PARALIPOMENA (SAU CARTEA A DOUA A CRONICILOR) 21</a><a class="prev" href="R220.html">&lt;</a>
<a class="home" href="index.html">=</a>
<a class="next" href="R222.html">&gt;</a>
</div></div>
<div class="section chapter R2 R221 ron_bor ron " dir="ltr" lang="ro" data-id="R221" data-nextid="R222" data-previd="R220">
<div class="c">21</div>
<div class="p">
<span class="v-num v-1">1&nbsp;</span><span class="v R221_1" data-id="R221_1">Iosafat a răposat cu părinţii săi şi a fost înmormântat la un loc cu părinţii lui, în cetatea lui David. Iar în locul lui s-a făcut rege Ioram, fiul său.</span>
<span class="v-num v-2">2&nbsp;</span><span class="v R221_2" data-id="R221_2">El avea ca fraţi pe fiii lui Iosafat, adică pe Azaria, pe Iehiel, pe Zaharia, pe Azaria, pe Micael şi pe Şefatia. Toţi erau fiii lui Iosafat, regele Iudei.</span>
<span class="v-num v-3">3&nbsp;</span><span class="v R221_3" data-id="R221_3">Acestora tatăl lor le făcuse daruri mari de argint, de aur şi de lucruri preţioase, dimpreună cu cetăţile întărite, care erau în Iuda, iar domnia a dat-o lui Ioram, pentru că el era fiul lui cel întâi-născut.</span>
<span class="v-num v-4">4&nbsp;</span><span class="v R221_4" data-id="R221_4">Însă Ioram, dacă a luat domnia tatălui său şi s-a întărit, a ucis pe toţi fraţii lui cu sabia, de asemenea şi pe unii dintre căpeteniile lui Israel.</span>
<span class="v-num v-5">5&nbsp;</span><span class="v R221_5" data-id="R221_5">Ioram era de treizeci şi doi de ani când s-a făcut rege şi a domnit opt ani în Ierusalim.</span>
<span class="v-num v-6">6&nbsp;</span><span class="v R221_6" data-id="R221_6">Dar el a umblat pe drumul regilor lui Israel, după cum făcuse şi casa lui Ahab, pentru că el avea de femeie chiar pe o fiică a lui Ahab; şi a făcut lucruri care nu erau plăcute în ochii Domnului.</span>
<span class="v-num v-7">7&nbsp;</span><span class="v R221_7" data-id="R221_7">Totuşi Domnul, pentru legământul pe care-l făcuse cu David, n-a vrut să piardă de tot casa lui David, căci îi făgăduise să-i dea lui şi fiilor lui un sfeşnic luminos în toate timpurile.</span>
<span class="v-num v-8">8&nbsp;</span><span class="v R221_8" data-id="R221_8">În zilele lui s-a rupt Edomul de sub stăpânirea lui Iuda şi şi-au pus pentru ei rege osebit.</span>
<span class="v-num v-9">9&nbsp;</span><span class="v R221_9" data-id="R221_9">Atunci a plecat Ioram împotriva lor cu mai-marii oştirii lui şi cu toate carele de război, care le avea; şi, sculându-se noaptea, a bătut pe toţi Edomiţii care-l împresuraseră şi pe toate căpeteniile carelor acelora; şi poporul s-a întors repede la taberele lor.</span>
<span class="v-num v-10">10&nbsp;</span><span class="v R221_10" data-id="R221_10">Edomul a rămas tot rupt de sub stăpânirea lui Iuda până în ziua de astăzi. Tot în acel timp s-a mai rupt de sub stăpânirea lui Iuda şi Libna, pentru că el a părăsit pe Domnul Dumnezeul părinţilor săi.</span>
<span class="v-num v-11">11&nbsp;</span><span class="v R221_11" data-id="R221_11">De asemenea a făcut el înălţimile de pe munţii lui Iuda şi a dus pe locuitorii Ierusalimului la desfrâu şi pe Iuda la rătăcire.</span>
<span class="v-num v-12">12&nbsp;</span><span class="v R221_12" data-id="R221_12">Atunci i-a venit o scrisoare de la Ilie proorocul, în care se spunea: "Aşa zice Domnul Dumnezeul lui David, strămoşul tău: Fiindcă tu n-ai umblat pe căile lui Iosafat, tatăl tău, şi pe căile lui Asa, regele lui Iuda,</span>
<span class="v-num v-13">13&nbsp;</span><span class="v R221_13" data-id="R221_13">Ci ai umblat pe drumul regilor lui Israel şi ai dus pe Iuda şi pe locuitorii Ierusalimului la desfrâu, după cum a dus şi casa lui Ahab pe Israel la desfrâu, ba încă ai ucis şi pe fraţii tăi, fiii tatălui tău, care erau mai buni decât tine,</span>
<span class="v-num v-14">14&nbsp;</span><span class="v R221_14" data-id="R221_14">Pentru aceasta, iată Domnul va lovi cu lovitură mare pe poporul tău, pe fiii tăi şi pe femeile tale şi toată averea ta.</span>
<span class="v-num v-15">15&nbsp;</span><span class="v R221_15" data-id="R221_15">Iar pe tine însuţi te va lovi cu boală grea, cu boala măruntaielor tale, până ce vor ieşi din tine zi cu zi din pricina bolii".</span>
<span class="v-num v-16">16&nbsp;</span><span class="v R221_16" data-id="R221_16">Apoi a întărâtat Domnul împotriva lui Ioram duhul Filistenilor şi al Arabilor, care se învecinează cu Etiopienii;</span>
<span class="v-num v-17">17&nbsp;</span><span class="v R221_17" data-id="R221_17">Şi au plecat aceştia împotriva Iudei, au năvălit în toată ţara şi au luat toată averea care se afla în casa regelui; de asemenea şi pe fiii lui şi pe femeile lui şi nu i-a mai rămas lui nici un fecior, afară de Ohozia, cel mai mic dintre fiii lui.</span>
<span class="v-num v-18">18&nbsp;</span><span class="v R221_18" data-id="R221_18">Iar după toate acestea l-a lovit Domnul la măruntaiele lui şi cu o boală fără vindecare.</span>
<span class="v-num v-19">19&nbsp;</span><span class="v R221_19" data-id="R221_19">Aşa s-a trecut zi cu zi, una după alta; iar la sfârşitul anului al doilea, din pricina bolii lui, au ieşit din el toate măruntaiele şi a murit în cele mai grozave chinuri. La înmormântarea lui poporul nu i-a mai ars aromate, cum făcuse pentru părinţii lui.</span>
<span class="v-num v-20">20&nbsp;</span><span class="v R221_20" data-id="R221_20">El a fost de treizeci şi doi de ani când s-a făcut rege şi opt ani a domnit în Ierusalim; şi a murit neplâns şi l-au îngropat în cetatea lui David; însă nu în gropniţele regilor.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="R220.html">&lt;</a>
<a class="home" href="index.html">=</a>
<a class="next" href="R222.html">&gt;</a>
</div></div>
</body>
</html>