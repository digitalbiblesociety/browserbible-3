<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>LEVITICUL 1 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="LV.html">Biblia Ortodoxă Română Sinodală (2006)</a><a class="location" href="LV.html">LEVITICUL 1</a><a class="prev" href="EX40.html">&lt;</a>
<a class="home" href="index.html">=</a>
<a class="next" href="LV2.html">&gt;</a>
</div></div>
<div class="section chapter LV LV1 ron_bor ron " dir="ltr" lang="ron" data-id="LV1" data-nextid="LV2" data-previd="EX40">
<div class="mt">LEVITICUL</div>
<div class="c">1</div>
<div class="p">
<span class="v-num v-1">1&nbsp;</span><span class="v LV1_1" data-id="LV1_1">În vremea aceea, chemând pe Moise, Domnul i-a grăit din cortul adunării şi i-a zis:</span>
<span class="v-num v-2">2&nbsp;</span><span class="v LV1_2" data-id="LV1_2">"Grăieşte fiilor lui Israel şi le spune: De va aduce cineva dintre voi jertfă Domnului din dobitoace, să aducă jertfă din cireada de vite şi din turma de oi.</span>
<span class="v-num v-3">3&nbsp;</span><span class="v LV1_3" data-id="LV1_3">De va fi jertfa lui ardere de tot din vite mari, să fie parte bărbătească, fără meteahnă, şi s-o aducă la uşa cortului adunării, ca să fie bine-plăcută înaintea Domnului.</span>
<span class="v-num v-4">4&nbsp;</span><span class="v LV1_4" data-id="LV1_4">Apoi să-şi pună mâna pe capul jertfei cea pentru arderea de tot şi îşi va afla bunăvoinţă spre iertarea păcatelor lui.</span>
<span class="v-num v-5">5&nbsp;</span><span class="v LV1_5" data-id="LV1_5">Apoi să junghie viţelul, înaintea Domnului, iar preoţii, fiii lui Aaron, să aducă sângele şi să stropească cu sânge împrejur jertfelnicul de la uşa cortului adunării.</span>
<span class="v-num v-6">6&nbsp;</span><span class="v LV1_6" data-id="LV1_6">Să despoaie pielea de pe jertfa arderii de tot şi să taie jertfa în bucăţi.</span>
<span class="v-num v-7">7&nbsp;</span><span class="v LV1_7" data-id="LV1_7">După aceea preoţii, fiii lui Aaron, să pună pe jertfelnic foc şi pe foc să pună lemne;</span>
<span class="v-num v-8">8&nbsp;</span><span class="v LV1_8" data-id="LV1_8">Şi pe lemnele de pe focul care e pe jertfelnic, să pună preoţii, fiii lui Aaron, bucăţile, capul şi grăsimea, precum şi măruntaiele şi picioarele, după ce le vor spăla cu apă.</span>
<span class="v-num v-9">9&nbsp;</span><span class="v LV1_9" data-id="LV1_9">Şi să ardă preoţii toate acestea pe jertfelnic, ca ardere de tot, jertfă, mireasmă plăcută Domnului.</span>
<span class="v-num v-10">10&nbsp;</span><span class="v LV1_10" data-id="LV1_10">Iar dacă jertfa adusă de el Domnului ca ardere de tot este din vite mici, să fie din miei sau din iezi, parte bărbătească, fără meteahnă.</span>
<span class="v-num v-11">11&nbsp;</span><span class="v LV1_11" data-id="LV1_11">Să-şi pună mâna pe capul jertfei şi s-o înjunghie înaintea Domnului, în partea de miazănoapte a jertfelnicului; iar preoţii, fiii lui Aaron, să stropească cu sângele ei jertfelnicul împrejur.</span>
<span class="v-num v-12">12&nbsp;</span><span class="v LV1_12" data-id="LV1_12">Să o taie apoi în bucăţi, despărţind capul şi grăsimea ei; să aşeze preotul bucăţile pe lemnele care sunt pe focul de pe jertfelnic;</span>
<span class="v-num v-13">13&nbsp;</span><span class="v LV1_13" data-id="LV1_13">Iar măruntaiele şi picioarele să le spele cu apă şi să aducă preotul toate şi să le ardă pe jertfelnic, ca ardere de tot, jertfă, mireasmă plăcută Domnului.</span>
<span class="v-num v-14">14&nbsp;</span><span class="v LV1_14" data-id="LV1_14">Dacă aduce el din păsări ardere de tot Domnului, să aducă jertfa sa din turturele sau din pui de porumbel.</span>
<span class="v-num v-15">15&nbsp;</span><span class="v LV1_15" data-id="LV1_15">Preotul să o aducă la jertfelnic, să-i frângă gâtul şi să o pună pe jertfelnic, iar sângele să-l scurgă pe peretele jertfelnicului.</span>
<span class="v-num v-16">16&nbsp;</span><span class="v LV1_16" data-id="LV1_16">Guşa şi penele să le scoată şi să le arunce lângă jertfelnic, în partea dinspre răsărit, la locul cenuşei.</span>
<span class="v-num v-17">17&nbsp;</span><span class="v LV1_17" data-id="LV1_17">Apoi să-i frângă aripile, fără a le desprinde de trup, Şi să o ardă preotul pe jertfelnic, pe lemnele ce sunt pe foc, ca ardere de tot, jertfă, mireasmă plăcută Domnului".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EX40.html">&lt;</a>
<a class="home" href="index.html">=</a>
<a class="next" href="LV2.html">&gt;</a>
</div></div>
</body>
</html>