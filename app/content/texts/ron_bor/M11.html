<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNTÂI A MACABEILOR 1 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="M1.html">Biblia Ortodoxă Română Sinodală (2006)</a><a class="location" href="M1.html">CARTEA ÎNTÂI A MACABEILOR 1</a><a class="prev" href="BL1.html">&lt;</a>
<a class="home" href="index.html">=</a>
<a class="next" href="M12.html">&gt;</a>
</div></div>
<div class="section chapter M1 M11 ron_bor ron " dir="ltr" lang="ro" data-id="M11" data-nextid="M12" data-previd="BL1">
<div class="mt">CARTEA ÎNTÂI A MACABEILOR</div>
<div class="c">1</div>
<div class="p">
<span class="v-num v-1">1&nbsp;</span><span class="v M11_1" data-id="M11_1">După ce s-a luptat Alexandru Macedon, fiul lui Filip, care a ieşit din ţara Chitim şi a bătut pe Darie, regele Perşilor şi al Mezilor, a domnit în locul lui, fiind cel dintâi împărat de neam grecesc.</span>
<span class="v-num v-2">2&nbsp;</span><span class="v M11_2" data-id="M11_2">Şi a făcut războaie multe, a biruit multe cetăţi şi a nimicit pe regii pământului.</span>
<span class="v-num v-3">3&nbsp;</span><span class="v M11_3" data-id="M11_3">Şi a trecut până la marginile pământului, a luat prăzi de la neamuri multe şi a fost supus pământul înaintea lui.</span>
<span class="v-num v-4">4&nbsp;</span><span class="v M11_4" data-id="M11_4">Şi s-a înălţat şi s-a ridicat inima lui şi a adunat putere şi oştire foarte tare.</span>
<span class="v-num v-5">5&nbsp;</span><span class="v M11_5" data-id="M11_5">Şi a stăpânit ţări şi neamuri şi tirani şi i-au fost lui birnici.</span>
<span class="v-num v-6">6&nbsp;</span><span class="v M11_6" data-id="M11_6">Şi după aceasta a căzut la pat şi a înţeles că i se apropie moartea.</span>
<span class="v-num v-7">7&nbsp;</span><span class="v M11_7" data-id="M11_7">Atunci a chemat slugile sale cele cinstite, care erau cu sine, crescuţi din tinereţe, şi le-a împărţit regatul său, încă fiind viu.</span>
<span class="v-num v-8">8&nbsp;</span><span class="v M11_8" data-id="M11_8">Şi a domnit Alexandru timp de doisprezece ani, şi a murit.</span>
<span class="v-num v-9">9&nbsp;</span><span class="v M11_9" data-id="M11_9">Şi au stăpânit slugile lui fiecare la locul său.</span>
<span class="v-num v-10">10&nbsp;</span><span class="v M11_10" data-id="M11_10">Şi au pus toţi steme după ce a murit el, şi fiii lor după dânşii ani mulţi, şi s-au înmulţit răutăţile pe pământ.</span>
<span class="v-num v-11">11&nbsp;</span><span class="v M11_11" data-id="M11_11">Şi a ieşit din aceştia o rădăcină păcătoasă, Antioh Epifan, feciorul regelui Antioh, care fusese la Roma zălog, şi a stăpânit în anul o sută treizeci şi şapte al domniei Grecilor.</span>
<span class="v-num v-12">12&nbsp;</span><span class="v M11_12" data-id="M11_12">În zilele acelea au ieşit din Israel fii fără de lege şi au îndemnat pe mulţi zicând:</span>
<span class="v-num v-13">13&nbsp;</span><span class="v M11_13" data-id="M11_13">Să mergem şi să facem legătură cu neamurile cele dimprejurul nostru, că, de când ne-am despărţit de ele, s-au abătut asupră-ne multe răutăţi.</span>
<span class="v-num v-14">14&nbsp;</span><span class="v M11_14" data-id="M11_14">Şi cuvântul a plăcut înaintea ochilor lor.</span>
<span class="v-num v-15">15&nbsp;</span><span class="v M11_15" data-id="M11_15">Şi s-au înflăcărat unii din popor şi s-au dus la rege ca să le dea putere să trăiască după datina păgânilor.</span>
<span class="v-num v-16">16&nbsp;</span><span class="v M11_16" data-id="M11_16">Şi au zidit şcoală în Ierusalim după legile neamurilor.</span>
<span class="v-num v-17">17&nbsp;</span><span class="v M11_17" data-id="M11_17">Şi nu s-au tăiat împrejur, s-au depărtat de legea cea sfântă, s-au împreunat cu neamurile şi s-au vândut a face rău.</span>
<span class="v-num v-18">18&nbsp;</span><span class="v M11_18" data-id="M11_18">Iar când Antioh şi-a întărit bine domnia, el a gândit să robească Egiptul, ca să domnească peste amândouă ţările.</span>
<span class="v-num v-19">19&nbsp;</span><span class="v M11_19" data-id="M11_19">Şi a intrat în Egipt cu oştire puternică, cu care şi cu elefanţi şi cu călăreţi şi ou corăbii multe.</span>
<span class="v-num v-20">20&nbsp;</span><span class="v M11_20" data-id="M11_20">Şi s-a războit cu Ptolomeu, regele Egiptului. Ptolomeu însă a fugit din faţa lui, şi au căzut mulţi răniţi.</span>
<span class="v-num v-21">21&nbsp;</span><span class="v M11_21" data-id="M11_21">Şi a cuprins cetăţile cele tari ale Egiptului şi a luat o bogată pradă din Egipt.</span>
<span class="v-num v-22">22&nbsp;</span><span class="v M11_22" data-id="M11_22">Şi s-a întors Antioh după ce a bătut Egiptul în anul o sută patruzeci şi trei.</span>
<span class="v-num v-23">23&nbsp;</span><span class="v M11_23" data-id="M11_23">Şi s-a suit împotriva lui Israel şi a Ierusalimului, cu popor mult, a intrat în templu Domnului cu mândrie, a luat jertfelnicul cel de aur şi sfeşnicul luminii şi toate vasele lui, masa punerii înainte, căuşele, năstrapele, cădelniţele cele de aur, catapeteasma, precum şi cununiile şi podoaba cea de aur, care erau pe fruntea templului Domnului, şi le-a sfărâmat pe toate.</span>
<span class="v-num v-24">24&nbsp;</span><span class="v M11_24" data-id="M11_24">A luat apoi argintul şi aurul şi vasele cele de preţ şi vistieriile cele ascunse, pe care le-a aflat; şi luându-le pe toate, s-a dus în ţara sa.</span>
<span class="v-num v-25">25&nbsp;</span><span class="v M11_25" data-id="M11_25">Şi a făcut ucidere de oameni şi a grăit cu trufie mare.</span>
<span class="v-num v-26">26&nbsp;</span><span class="v M11_26" data-id="M11_26">Şi a fost plângere mare în Israel şi în tot locul.</span>
<span class="v-num v-27">27&nbsp;</span><span class="v M11_27" data-id="M11_27">Şi au suspinat căpeteniile şi bătrânii, fecioarele şi tinerii au slăbit, şi frumuseţea femeilor s-a schimbat.</span>
<span class="v-num v-28">28&nbsp;</span><span class="v M11_28" data-id="M11_28">Tot mirele a izbucnit în plâns şi mireasa care şedea în cămară a fost în jale.</span>
<span class="v-num v-29">29&nbsp;</span><span class="v M11_29" data-id="M11_29">Şi s-a cutremurat pământul din pricina celor care locuiau pe el şi toată casa lui Iacov s-a îmbrăcat cu ocară.</span>
<span class="v-num v-30">30&nbsp;</span><span class="v M11_30" data-id="M11_30">Şi după doi ani de zile a trimis regele pe cel mai mare peste biruri în cetăţile Iudei şi acesta a venit în Ierusalim cu mulţime mare.</span>
<span class="v-num v-31">31&nbsp;</span><span class="v M11_31" data-id="M11_31">Şi a grăit cu vicleşug către dânşii cuvinte de pace, iar ei l-au crezut.</span>
<span class="v-num v-32">32&nbsp;</span><span class="v M11_32" data-id="M11_32">Şi a căzut asupra cetăţii fără de veste, a lovit-o cu rană mare şi a pierdut popor mult din Israel.</span>
<span class="v-num v-33">33&nbsp;</span><span class="v M11_33" data-id="M11_33">Şi au prădat cetatea şi au ars-o cu foc şi au surpat casele şi zidurile ei primprejur.</span>
<span class="v-num v-34">34&nbsp;</span><span class="v M11_34" data-id="M11_34">Şi au robit femei şi prunci şi vite au luat.</span>
<span class="v-num v-35">35&nbsp;</span><span class="v M11_35" data-id="M11_35">Apoi au întărit cetatea lui David cu zid mare şi tare şi cu turnuri tari, să le fie spre apărare.</span>
<span class="v-num v-36">36&nbsp;</span><span class="v M11_36" data-id="M11_36">Şi au pus acolo neam păcătos, bărbaţi fără de lege, şi s-au întărit într-însa.</span>
<span class="v-num v-37">37&nbsp;</span><span class="v M11_37" data-id="M11_37">Şi au pus arme şi hrană şi, adunând prăzile Ierusalimului, le-au strâns acolo.</span>
<span class="v-num v-38">38&nbsp;</span><span class="v M11_38" data-id="M11_38">Şi a fost acea întăritură ca o cursă împotriva sfântului locaş şi ca un duşman rău pentru Israel pururea.</span>
<span class="v-num v-39">39&nbsp;</span><span class="v M11_39" data-id="M11_39">Şi au vărsat sânge nevinovat în jurul celor sfinte şi au pângărit altarul.</span>
<span class="v-num v-40">40&nbsp;</span><span class="v M11_40" data-id="M11_40">Şi din pricina lor au fugit cei care locuiau în cetatea Ierusalimului, şi s-a făcut locaş străinilor, şi străină fiilor săi, şi pruncii ei au părăsit-o.</span>
<span class="v-num v-41">41&nbsp;</span><span class="v M11_41" data-id="M11_41">Sfântul locaş s-a pustiit ca pustiul, praznicele ei s-au întors în jale, zilele ei de odihnă întru batjocură, cinstea ei întru defăimare.</span>
<span class="v-num v-42">42&nbsp;</span><span class="v M11_42" data-id="M11_42">Mărirea ei a trecut întru necinste şi înălţimea ei s-a întors în plângere.</span>
<span class="v-num v-43">43&nbsp;</span><span class="v M11_43" data-id="M11_43">Şi a scris regele Antioh la toată împărăţia sa să fie toţi un popor şi să părăsească fiecare legea sa.</span>
<span class="v-num v-44">44&nbsp;</span><span class="v M11_44" data-id="M11_44">Şi au primit toate neamurile cuvântul regelui.</span>
<span class="v-num v-45">45&nbsp;</span><span class="v M11_45" data-id="M11_45">Şi mulţi din Israel au primit slujirea cerută de el şi au jertfit idolilor şi n-au păzit ziua de odihnă.</span>
<span class="v-num v-46">46&nbsp;</span><span class="v M11_46" data-id="M11_46">Şi a trimis regele cărţi prin mâinile solilor în Ierusalim şi în cetăţile Iudei, poruncind să umble după legile cele străine de ţară</span>
<span class="v-num v-47">47&nbsp;</span><span class="v M11_47" data-id="M11_47">Şi să oprească arderile de tot şi jertfa şi turnarea sfântă;</span>
<span class="v-num v-48">48&nbsp;</span><span class="v M11_48" data-id="M11_48">Şi să pângărească zilele de odihnă şi sărbătorile;</span>
<span class="v-num v-49">49&nbsp;</span><span class="v M11_49" data-id="M11_49">De asemenea şi locul sfânt şi pe cei sfinţi;</span>
<span class="v-num v-50">50&nbsp;</span><span class="v M11_50" data-id="M11_50">Să zidească jertfelnice şi capişti şi casă de idoli şi să aducă jertfă cărnuri de porc şi vite necurate;</span>
<span class="v-num v-51">51&nbsp;</span><span class="v M11_51" data-id="M11_51">Şi să-şi lase pe fiii săi netăiaţi împrejur şi să pângărească sufletele lor cu toată necurăţia şi întinarea, ca să uite legea şi să schimbe toate îndreptările;</span>
<span class="v-num v-52">52&nbsp;</span><span class="v M11_52" data-id="M11_52">Iar care nu va face după cuvântul regelui să moară.</span>
<span class="v-num v-53">53&nbsp;</span><span class="v M11_53" data-id="M11_53">După toate cuvintele acestea, a scris la toată împărăţia sa şi a pus supraveghetori peste tot poporul.</span>
<span class="v-num v-54">54&nbsp;</span><span class="v M11_54" data-id="M11_54">Şi a poruncit cetăţilor Iudei să jertfească din cetate în cetate.</span>
<span class="v-num v-55">55&nbsp;</span><span class="v M11_55" data-id="M11_55">Şi s-au adunat la ei mulţi din popor, toţi care au părăsit legea Domnului şi au făcut rele pe pământ.</span>
<span class="v-num v-56">56&nbsp;</span><span class="v M11_56" data-id="M11_56">Şi au silit pe Israel întru ascunzişuri să-şi caute scăparea.</span>
<span class="v-num v-57">57&nbsp;</span><span class="v M11_57" data-id="M11_57">Iar în ziua a cincisprezecea a lunii Chislev, în anul o sută patruzeci şi cinci, au ridicat urâciunea pustiirii pe altarul lui Dumnezeu şi în cetăţile Iudei de jur împrejur au zidit capişti.</span>
<span class="v-num v-58">58&nbsp;</span><span class="v M11_58" data-id="M11_58">Şi tămâiau înaintea uşilor caselor şi în uliţe.</span>
<span class="v-num v-59">59&nbsp;</span><span class="v M11_59" data-id="M11_59">Şi cărţile legii, pe care le-au aflat, le-au ars cu foc, stricându-le de tot.</span>
<span class="v-num v-60">60&nbsp;</span><span class="v M11_60" data-id="M11_60">Şi oriunde se afla la cineva cartea legii şi oricine ţinea legea, acela din porunca regelui era omorât.</span>
<span class="v-num v-61">61&nbsp;</span><span class="v M11_61" data-id="M11_61">Cu puterea sa făcea aşa în fiecare lună Israeliţilor care se aflau în cetăţi.</span>
<span class="v-num v-62">62&nbsp;</span><span class="v M11_62" data-id="M11_62">Şi în douăzeci şi cinci ale lunii, au jertfit pe jertfelnicul care era deasupra altarului.</span>
<span class="v-num v-63">63&nbsp;</span><span class="v M11_63" data-id="M11_63">Şi pe femeile care-şi tăiaseră împrejur pe fiii lor, le-au omorât după poruncă.</span>
<span class="v-num v-64">64&nbsp;</span><span class="v M11_64" data-id="M11_64">Şi pe prunci i-au spânzurat de grumajii lor şi casele lor le-au prădat şi pe cei care i-au tăiat împrejur i-au omorât.</span>
<span class="v-num v-65">65&nbsp;</span><span class="v M11_65" data-id="M11_65">Iar mulţi din Israel s-au întărit şi au pus legământ întru sine, ca să nu mănânce necurat.</span>
<span class="v-num v-66">66&nbsp;</span><span class="v M11_66" data-id="M11_66">Şi mai bine au voit a muri, decât a se pângări cu mâncăruri necurate şi a călca legea cea sfântă; pentru aceea au primit moartea.</span>
<span class="v-num v-67">67&nbsp;</span><span class="v M11_67" data-id="M11_67">Şi mare urgie a venit peste Israel.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="BL1.html">&lt;</a>
<a class="home" href="index.html">=</a>
<a class="next" href="M12.html">&gt;</a>
</div></div>
</body>
</html>