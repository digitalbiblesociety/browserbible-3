<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>EFESENI 5 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EP.html">Biblia Ortodoxă Română Sinodală (2006)</a><a class="location" href="EP.html">EFESENI 5</a><a class="prev" href="EP4.html">&lt;</a>
<a class="home" href="index.html">=</a>
<a class="next" href="EP6.html">&gt;</a>
</div></div>
<div class="section chapter EP EP5 ron_bor ron " dir="ltr" lang="ron" data-id="EP5" data-nextid="EP6" data-previd="EP4">
<div class="c">5</div>
<div class="p">
<span class="v-num v-1">1&nbsp;</span><span class="v EP5_1" data-id="EP5_1">Fiţi dar următori ai lui Dumnezeu, ca nişte fii iubiţi,</span>
<span class="v-num v-2">2&nbsp;</span><span class="v EP5_2" data-id="EP5_2">Şi umblaţi întru iubire, precum şi Hristos ne-a iubit pe noi şi S-a dat pe Sine pentru noi, prinos şi jertfă lui Dumnezeu, întru miros cu bună mireasmă.</span>
<span class="v-num v-3">3&nbsp;</span><span class="v EP5_3" data-id="EP5_3">Iar desfrâu şi orice necurăţie şi lăcomie de avere nici să se pomenească între voi, cum se cuvine sfinţilor;</span>
<span class="v-num v-4">4&nbsp;</span><span class="v EP5_4" data-id="EP5_4">Nici vorbe de ruşine, nici vorbe nebuneşti, nici glume care nu se cuvin, ci mai degrabă mulţumire.</span>
<span class="v-num v-5">5&nbsp;</span><span class="v EP5_5" data-id="EP5_5">Căci aceasta s-o ştiţi bine, că nici un desfrânat, sau necurat, sau lacom de avere, care este un închinător la idoli, nu are moştenire în împărăţia lui Hristos şi a lui Dumnezeu.</span>
<span class="v-num v-6">6&nbsp;</span><span class="v EP5_6" data-id="EP5_6">Nimeni să nu vă amăgească cu cuvinte deşarte, căci pentru acestea vine mânia lui Dumnezeu peste fiii neascultării.</span>
<span class="v-num v-7">7&nbsp;</span><span class="v EP5_7" data-id="EP5_7">Deci să nu vă faceţi părtaşi cu ei.</span>
<span class="v-num v-8">8&nbsp;</span><span class="v EP5_8" data-id="EP5_8">Altădată eraţi întuneric, iar acum sunteţi lumină întru Domnul; umblaţi ca fii ai luminii!</span>
<span class="v-num v-9">9&nbsp;</span><span class="v EP5_9" data-id="EP5_9">Pentru că roada luminii e în orice bunătate, dreptate şi adevăr.</span>
<span class="v-num v-10">10&nbsp;</span><span class="v EP5_10" data-id="EP5_10">Încercând ce este bineplăcut Domnului.</span>
<span class="v-num v-11">11&nbsp;</span><span class="v EP5_11" data-id="EP5_11">Şi nu fiţi părtaşi la faptele cele fără roadă ale întunericului, ci mai degrabă, osândiţi-le pe faţă.</span>
<span class="v-num v-12">12&nbsp;</span><span class="v EP5_12" data-id="EP5_12">Căci cele ce se fac întru ascuns de ei, ruşine este a le şi grăi.</span>
<span class="v-num v-13">13&nbsp;</span><span class="v EP5_13" data-id="EP5_13">Iar tot ce este pe faţă, se descoperă prin lumină,</span>
<span class="v-num v-14">14&nbsp;</span><span class="v EP5_14" data-id="EP5_14">Căci tot ceea ce este descoperit, lumină este. Pentru aceea zice: "Deşteaptă-te cel ce dormi şi te scoală din morţi şi te va lumina Hristos".</span>
<span class="v-num v-15">15&nbsp;</span><span class="v EP5_15" data-id="EP5_15">Deci luaţi seama cu grijă, cum umblaţi, nu ca nişte neînţelepţi, ci ca cei înţelepţi,</span>
<span class="v-num v-16">16&nbsp;</span><span class="v EP5_16" data-id="EP5_16">Răscumpărând vremea, căci zilele rele sunt.</span>
<span class="v-num v-17">17&nbsp;</span><span class="v EP5_17" data-id="EP5_17">Drept aceea, nu fiţi fără de minte, ci înţelegeţi care este voia Domnului.</span>
<span class="v-num v-18">18&nbsp;</span><span class="v EP5_18" data-id="EP5_18">Şi nu vă îmbătaţi de vin, în care este pierzare, ci vă umpleţi de Duhul.</span>
<span class="v-num v-19">19&nbsp;</span><span class="v EP5_19" data-id="EP5_19">Vorbiţi între voi în psalmi şi în laude şi în cântări duhovniceşti, lăudând şi cântând Domnului, în inimile voastre,</span>
<span class="v-num v-20">20&nbsp;</span><span class="v EP5_20" data-id="EP5_20">Mulţumind totdeauna pentru toate întru numele Domnului nostru Iisus Hristos, lui Dumnezeu (şi) Tatăl.</span>
<span class="v-num v-21">21&nbsp;</span><span class="v EP5_21" data-id="EP5_21">Supuneţi-vă unul altuia, întru frica lui Hristos.</span>
<span class="v-num v-22">22&nbsp;</span><span class="v EP5_22" data-id="EP5_22">Femeile să se supună bărbaţilor lor ca Domnului,</span>
<span class="v-num v-23">23&nbsp;</span><span class="v EP5_23" data-id="EP5_23">Pentru că bărbatul este cap femeii, precum şi Hristos este cap Bisericii, trupul Său, al cărui mântuitor şi este.</span>
<span class="v-num v-24">24&nbsp;</span><span class="v EP5_24" data-id="EP5_24">Ci precum Biserica se supune lui Hristos, aşa şi femeile bărbaţilor lor, întru totul.</span>
<span class="v-num v-25">25&nbsp;</span><span class="v EP5_25" data-id="EP5_25">Bărbaţilor, iubiţi pe femeile voastre, după cum şi Hristos a iubit Biserica, şi S-a dat pe Sine pentru ea,</span>
<span class="v-num v-26">26&nbsp;</span><span class="v EP5_26" data-id="EP5_26">Ca s-o sfinţească, curăţind-o cu baia apei prin cuvânt,</span>
<span class="v-num v-27">27&nbsp;</span><span class="v EP5_27" data-id="EP5_27">Şi ca s-o înfăţişeze Sieşi, Biserică slăvită, neavând pată sau zbârcitură, ori altceva de acest fel, ci ca să fie sfântă şi fără de prihană.</span>
<span class="v-num v-28">28&nbsp;</span><span class="v EP5_28" data-id="EP5_28">Aşadar, bărbaţii sunt datori să-şi iubească femeile ca pe înseşi trupurile lor. Cel ce-şi iubeşte femeia pe sine se iubeşte.</span>
<span class="v-num v-29">29&nbsp;</span><span class="v EP5_29" data-id="EP5_29">Căci nimeni vreodată nu şi-a urât trupul său, ci fiecare îl hrăneşte şi îl încălzeşte, precum şi Hristos Biserica,</span>
<span class="v-num v-30">30&nbsp;</span><span class="v EP5_30" data-id="EP5_30">Pentru că suntem mădulare ale trupului Lui, din carnea Lui şi din oasele Lui.</span>
<span class="v-num v-31">31&nbsp;</span><span class="v EP5_31" data-id="EP5_31">De aceea, va lăsa omul pe tatăl său şi pe mama sa şi se va alipi de femeia sa şi vor fi amândoi un trup.</span>
<span class="v-num v-32">32&nbsp;</span><span class="v EP5_32" data-id="EP5_32">Taina aceasta mare este; iar eu zic în Hristos şi în Biserică.</span>
<span class="v-num v-33">33&nbsp;</span><span class="v EP5_33" data-id="EP5_33">Astfel şi voi, fiecare aşa să-şi iubească femeia ca pe sine însuşi; iar femeia să se teamă de bărbat.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EP4.html">&lt;</a>
<a class="home" href="index.html">=</a>
<a class="next" href="EP6.html">&gt;</a>
</div></div>
</body>
</html>