<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNTÂI A REGILOR 11 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="S1.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="S1.html">CARTEA ÎNTÂI A REGILOR 11</a><a class="prev" href="S110.html">&lt;</a>
<a class="home" href="index.html">=</a>
<a class="next" href="S112.html">&gt;</a>
</div></div>
<div class="section chapter S1 S111 ron_roa ron " dir="ltr" lang="ro" data-id="S111" data-nextid="S112" data-previd="S110">
<div class="c">11</div>
<div class="p">
<span class="v-num v-1">1&nbsp;</span><span class="v S111_1" data-id="S111_1">Şi a fost că după vreo lună s'a ridicat Nahaş Amonitul şi şi-a pus tabăra în faţa cetăţii Iabeş din Galaad. Atunci toţi oamenii Iabeşului au zis către Nahaş Amonitul: "Fă cu noi un legământ de pace, iar noi îţi vom sluji ţie".</span>
<span class="v-num v-2">2&nbsp;</span><span class="v S111_2" data-id="S111_2">Dar Nahaş Amonitul le-a răspuns: "Iată cum am să fac eu cu voi legământ de pace: am să vă scot la toţi ochiul drept şi-am să vă fac de ocară în tot Israelul !"</span>
<span class="v-num v-3">3&nbsp;</span><span class="v S111_3" data-id="S111_3">Atunci oamenii din Iabeşul Galaadului au zis: "Dă-ne un răgaz de şapte zile şi vom trimite soli în toate hotarele Israelului; şi dacă nimeni nu va fi să ne scape, vom ieşi la voi".</span>
<span class="v-num v-4">4&nbsp;</span><span class="v S111_4" data-id="S111_4">Iar solii au ajuns la Ghibeea, la Saul, şi au grăit cuvintele acestea în auzul poporului ; şi întregul popor şi-a ridicat glasul şi a plâns.</span>
<span class="v-num v-5">5&nbsp;</span><span class="v S111_5" data-id="S111_5">Şi, iată, Saul venea dimineaţa de la ţarină. Şi a zis Saul: "Ce se întâmplă, de plânge poporul?" Şi i s'au spus acele cuvinte ale oamenilor din Iabeş.</span>
<span class="v-num v-6">6&nbsp;</span><span class="v S111_6" data-id="S111_6">Atunci Duhul Domnului a venit năprasnic peste Saul de îndată ce el a auzit cuvintele acestea, iar mânia lui s'a aprins ca un fulger asupră-le.</span>
<span class="v-num v-7">7&nbsp;</span><span class="v S111_7" data-id="S111_7">Şi a luat doi boi, i-a tăiat în bucăţi şi, prin mâinile solilor, le-a trimis în toate hotarele fiilor lui Israel, zicând: "Aşa se va întâmpla cu boii celui ce nu va merge după Saul şi după Samuel!" Atunci văpaia Domnului a căzut peste poporul lui Israel şi toţi, ca un singur om, au dat strigăt de război.</span>
<span class="v-num v-8">8&nbsp;</span><span class="v S111_8" data-id="S111_8">El i-a cercetat la Bezec; toţi bărbaţii lui Israel: şase sute de mii; şi bărbaţii lui Iuda: şaptezeci de mii.</span>
<span class="v-num v-9">9&nbsp;</span><span class="v S111_9" data-id="S111_9">Şi le-a zis solilor care veniseră: "Aşa veţi grăi către oamenii din Iabeş: Mâine, când va începe soarele să încălzească, atunci va fi mântuirea voastră". Solii s'au dus în cetate şi le-au spus oamenilor din Iabeş, iar ei s'au bucurat.</span>
<span class="v-num v-10">10&nbsp;</span><span class="v S111_10" data-id="S111_10">Atunci oamenii din Iabeş au zis către Nahaş Amonitul: "Mâine vom ieşi la tine, iar tu vei face cu noi aşa cum o să-ţi placă".</span>
<span class="v-num v-11">11&nbsp;</span><span class="v S111_11" data-id="S111_11">A doua zi, Saul a împărţit oastea în trei cete, iar în geana dimineţii au pătruns până'n mijlocul taberei şi i-au lovit pe fiii lui Amon până când ziua a început să se încălzească; iar cei rămaşi s'au împrăştiat de n'au mai rămas doi la un loc.</span>
<span class="v-num v-12">12&nbsp;</span><span class="v S111_12" data-id="S111_12">Atunci poporul a zis către Samuel: "Cine oare a zis că Saul nu va domni peste noi? Dă-ni-i pe oamenii aceia şi-i vom omorî!"</span>
<span class="v-num v-13">13&nbsp;</span><span class="v S111_13" data-id="S111_13">Dar Saul a zis: "Azi nu va muri nimeni, fiindcă astăzi a făcut Domnul mântuire în Israel!"</span>
<span class="v-num v-14">14&nbsp;</span><span class="v S111_14" data-id="S111_14">Iar Samuel a zis către popor: "Să mergem la Ghilgal, şi acolo să înnoim domnia!"</span>
<span class="v-num v-15">15&nbsp;</span><span class="v S111_15" data-id="S111_15">Şi tot poporul a mers la Ghilgal. Acolo l-a uns Samuel pe Saul, să fie rege în faţa Domnului, la Ghilgal . Şi acolo a adus el jertfe în faţa Domnului, şi prinoase de pace. Iar Samuel şi întregul Israel s'au veselit foarte.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="S110.html">&lt;</a>
<a class="home" href="index.html">=</a>
<a class="next" href="S112.html">&gt;</a>
</div></div>
</body>
</html>