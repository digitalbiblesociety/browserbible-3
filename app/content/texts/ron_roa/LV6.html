<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>LEVITICUL A TREIA CARTE A LUI MOISE 6 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="LV.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="LV.html">LEVITICUL A TREIA CARTE A LUI MOISE 6</a><a class="prev" href="LV5.html">&lt;</a>
<a class="home" href="index.html">=</a>
<a class="next" href="LV7.html">&gt;</a>
</div></div>
<div class="section chapter LV LV6 ron_roa ron " dir="ltr" lang="ro" data-id="LV6" data-nextid="LV7" data-previd="LV5">
<div class="c">6</div>
<div class="p">
<span class="v-num v-1">1&nbsp;</span><span class="v LV6_1" data-id="LV6_1">Şi a grăit Domnul către Moise, zicând:</span>
<span class="v-num v-2">2&nbsp;</span><span class="v LV6_2" data-id="LV6_2">"Dacă va păcătui cineva şi din nebăgare de seamă va nesocoti poruncile Domnului, fie că'n faţa aproapelui său va tăgădui ceea ce acesta i-a încredinţat sau i-a plătit ca simbrie sau ceea ce i-a fost furat, fie că-l va înşela cu ceva pe aproapele său,</span>
<span class="v-num v-3">3&nbsp;</span><span class="v LV6_3" data-id="LV6_3">fie că va găsi un lucru pierdut şi-l va tăgădui; dacă va jura strâmb pentru oricare din lucrurile care-l fac pe om să păcătuiască, păcat va avea.</span>
<span class="v-num v-4">4&nbsp;</span><span class="v LV6_4" data-id="LV6_4">Şi dacă a păcătuit sau a greşit, el va întoarce îndărăt ceea ce a răpit sau ceea ce a înşelat sau ceea ce i-a fost încredinţat, sau ceea ce a fost pierdut şi găsit de el sau orice lucru în privinţa căruia s'a jurat strâmb. Pe de-a'ntregul îl va plăti, şi pe deasupra va mai adăuga a cincea parte din preţ către cel al căruia este lucrul; aceluia îi va da în chiar ziua'n care vina sa va fi vădită.</span>
<span class="v-num v-5">5&nbsp;</span><span class="v LV6_5" data-id="LV6_5">Iar pentru greşala sa va aduce din turmă un berbec fără meteahnă, preţuit după măsura păcatului.</span>
<span class="v-num v-6">6&nbsp;</span><span class="v LV6_6" data-id="LV6_6">Preotul se va ruga pentru el înaintea Domnului, iar lui i se vor trece cu vederea toate câte a făcut şi a greşit".</span>
<span class="v-num v-7">7&nbsp;</span><span class="v LV6_7" data-id="LV6_7">Şi a grăit Domnul cu Moise şi a zis:</span>
<span class="v-num v-8">8&nbsp;</span><span class="v LV6_8" data-id="LV6_8">"Porunceşte lui Aaron şi fiilor lui, zicându-le:</span>
<span class="v-num v-9">9&nbsp;</span><span class="v LV6_9" data-id="LV6_9">Aceasta este rânduiala arderii-de-tot: arderea-de-tot va arde pe jertfelnic fără'ncetare toată noaptea, până dimineaţa: focul jertfelnicului va arde pe el şi nu se va stinge.</span>
<span class="v-num v-10">10&nbsp;</span><span class="v LV6_10" data-id="LV6_10">Preotul se va îmbrăca în haina de in, iar împrejurul trupului său îşi va pune pantalonii de in; scrumul grăsos care-a rămas pe jertfelnic din mistuirea arderii-de-tot îl va ridica</span>
<span class="v-num v-11">11&nbsp;</span><span class="v LV6_11" data-id="LV6_11">şi-l va pune alături de jertfelnic. Îşi va dezbrăca haina şi va îmbrăca o altă haină, după care va scoate cenuşa în afara taberei, la loc curat.</span>
<span class="v-num v-12">12&nbsp;</span><span class="v LV6_12" data-id="LV6_12">Dar focul pe jertfelnic va arde şi nu se va stinge; dis-de-dimineaţă, preotul va pune pe el lemne şi va clădi deasupră-i arderea-de-tot şi va arde grăsimea jertfei de mulţumire.</span>
<span class="v-num v-13">13&nbsp;</span><span class="v LV6_13" data-id="LV6_13">Focul va arde ne'ncetat pe jertfelnic şi nu se va stinge.</span>
<span class="v-num v-14">14&nbsp;</span><span class="v LV6_14" data-id="LV6_14">Iată acum rânduiala prinosului [de pâine] pe care fiii lui Aaron îl vor aduce înaintea Domnului, la jertfelnic:</span>
<span class="v-num v-15">15&nbsp;</span><span class="v LV6_15" data-id="LV6_15">Preotul va lua dintr'însul o mână de făină curată, cu untdelemnul ei şi cu toată tămâia de deasupra prinosului, şi le va arde pe jertfelnic întru miros de bună mireasmă, pomenire înaintea Domnului.</span>
<span class="v-num v-16">16&nbsp;</span><span class="v LV6_16" data-id="LV6_16">Iar rămăşiţa o va mânca Aaron cu fiii săi; nedospită s'o mănânce, în locul cel sfânt: în curtea cortului mărturiei, acolo s'o mănânce.</span>
<span class="v-num v-17">17&nbsp;</span><span class="v LV6_17" data-id="LV6_17">Nedospită se va coace. Pe aceasta Eu le-am dat-o din cele ce I se aduc Domnului. Sfinţenie mare este aceasta, aşa cum e jertfa pentru păcat şi jertfa pentru greşală.</span>
<span class="v-num v-18">18&nbsp;</span><span class="v LV6_18" data-id="LV6_18">Din ea va mânca toată partea bărbătească din tagma preoţilor: lege veşnică este aceasta, pentru tot neamul vostru, cu privire la cele ce I se aduc Domnului. Tot cel ce se va atinge de ele se va sfinţi".</span>
<span class="v-num v-19">19&nbsp;</span><span class="v LV6_19" data-id="LV6_19">Şi i-a grăit Domnul lui Moise, zicându-i:</span>
<span class="v-num v-20">20&nbsp;</span><span class="v LV6_20" data-id="LV6_20">"Iată darul pe care Aaron şi fiii săi I-l vor aduce Domnului în ziua'n care îl vei unge: a zecea parte dintr'o efă de făină curată, ca jertfă necontenită, jumătate dimineaţa şi jumătate seara.</span>
<span class="v-num v-21">21&nbsp;</span><span class="v LV6_21" data-id="LV6_21">În tigaie va fi gătită, cu untdelemn; îmbibată o va aduce şi sfărâmată, jertfă din fărâmituri, jertfă cu bună mireasmă înaintea Domnului.</span>
<span class="v-num v-22">22&nbsp;</span><span class="v LV6_22" data-id="LV6_22">Pe aceasta s'o săvârşească preotul care va fi uns drept urmaş al său dintre fiii lui [Aaronî. Lege veşnică: ea va fi arsă de istov.</span>
<span class="v-num v-23">23&nbsp;</span><span class="v LV6_23" data-id="LV6_23">Întreaga jertfă a preotului va fi ardere-de-tot şi nu va fi mâncată".</span>
<span class="v-num v-24">24&nbsp;</span><span class="v LV6_24" data-id="LV6_24">Şi i-a grăit Domnul lui Moise, zicându-i:</span>
<span class="v-num v-25">25&nbsp;</span><span class="v LV6_25" data-id="LV6_25">"Spune lui Aaron şi fiilor săi astfel:- Iată rânduiala jertfei pentru păcat:În locul unde se'njunghie jertfele arderii-de-tot, acolo vor fi înjunghiate'naintea Domnului şi cele pentru păcat. Aceasta-i sfinţenie mare.</span>
<span class="v-num v-26">26&nbsp;</span><span class="v LV6_26" data-id="LV6_26">Preotul care o aduce, el o va mânca; în locul cel sfânt s'o mănânce, în curtea cortului mărturiei.</span>
<span class="v-num v-27">27&nbsp;</span><span class="v LV6_27" data-id="LV6_27">Tot cel ce se va atinge de carnea ei se va sfinţi; iar dacă haina cuiva va fi stropită cu sânge ţâşnit din ea, va fi spălată în locul cel sfânt.</span>
<span class="v-num v-28">28&nbsp;</span><span class="v LV6_28" data-id="LV6_28">Oala de lut în care a fost fiartă, va fi spartă; iar dac'a fost fiartă în vas de aramă, acesta va fi frecat şi spălat cu apă.</span>
<span class="v-num v-29">29&nbsp;</span><span class="v LV6_29" data-id="LV6_29">Toţi cei de parte bărbătească din tagma preoţilor vor mânca din ea. Sfinţenie mare este înaintea Domnului.</span>
<span class="v-num v-30">30&nbsp;</span><span class="v LV6_30" data-id="LV6_30">Dar orice jertfă pentru păcat, din al cărei sânge s'a adus în cortul mărturiei pentru rugăciuni de ispăşire în locul cel sfânt, nu va fi mâncată; în foc va fi arsă .</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="LV5.html">&lt;</a>
<a class="home" href="index.html">=</a>
<a class="next" href="LV7.html">&gt;</a>
</div></div>
</body>
</html>