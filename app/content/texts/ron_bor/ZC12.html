<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>ZAHARIA 12 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="ZC.html">Biblia Ortodoxă Română Sinodală (2006)</a><a class="location" href="ZC.html">ZAHARIA 12</a><a class="prev" href="ZC11.html">&lt;</a>
<a class="home" href="index.html">=</a>
<a class="next" href="ZC13.html">&gt;</a>
</div></div>
<div class="section chapter ZC ZC12 ron_bor ron " dir="ltr" lang="ro" data-id="ZC12" data-nextid="ZC13" data-previd="ZC11">
<div class="c">12</div>
<div class="p">
<span class="v-num v-1">1&nbsp;</span><span class="v ZC12_1" data-id="ZC12_1">Proorocie. Cuvântul Domnului asupra lui Israel. Aşa grăieşte Domnul, Care întinde cerurile ca un cort, Care pune temelie pământului şi Care zideşte duhul omului înăuntrul său:</span>
<span class="v-num v-2">2&nbsp;</span><span class="v ZC12_2" data-id="ZC12_2">"Iată, voi face din Ierusalim cupă de ameţire pentru toate popoarele din jur; tot aşa va fi şi pentru Iuda, când Ierusalimul va fi împresurat.</span>
<span class="v-num v-3">3&nbsp;</span><span class="v ZC12_3" data-id="ZC12_3">Şi în ziua aceea voi preface Ierusalimul în piatră de povară pentru toate popoarele. Toţi care o vor ridica se vor răni grav şi se vor aduna împotriva lui toate neamurile pământului.</span>
<span class="v-num v-4">4&nbsp;</span><span class="v ZC12_4" data-id="ZC12_4">În ziua aceea", zice Domnul, "voi lovi toţi caii cu spaimă şi pe călăreţi cu nebunie; şi voi deschide ochii Mei asupra lui Iuda şi pe toţi capii popoarelor îi voi lovi cu orbire.</span>
<span class="v-num v-5">5&nbsp;</span><span class="v ZC12_5" data-id="ZC12_5">Şi vor grăi în inima lor căpeteniile lui Iuda: "Puterea pentru locuitorii Ierusalimului este în Domnul Savaot, Dumnezeul lor!"</span>
<span class="v-num v-6">6&nbsp;</span><span class="v ZC12_6" data-id="ZC12_6">În ziua aceea voi face pe conducătorii lui Iuda ca un vas cu jeratic în mijlocul lemnelor şi o torţă aprinsă într-un stog de snopi; şi ei vor mistui, la dreapta şi la stânga, toate popoarele dimprejur, şi Ierusalimul va fi locuit şi mai departe pe locul lui, în Ierusalim.</span>
<span class="v-num v-7">7&nbsp;</span><span class="v ZC12_7" data-id="ZC12_7">Şi Domnul va izbăvi mai întâi corturile lui Iuda, ca seminţia casei lui David şi trufia locuitorilor Ierusalimului să nu se ridice deasupra lui Iuda.</span>
<span class="v-num v-8">8&nbsp;</span><span class="v ZC12_8" data-id="ZC12_8">În ziua aceea Domnul va întinde ocrotirea Sa asupra celor ce locuiesc în Ierusalim, încât cel mai slab între ei să fie ca David, şi casa lui David să fie ca Însuşi Dumnezeu, ca îngerul Domnului care merge în fruntea lor.</span>
<span class="v-num v-9">9&nbsp;</span><span class="v ZC12_9" data-id="ZC12_9">Şi în ziua aceea Mă voi sârgui să pierd toate neamurile care vor veni împotriva Ierusalimului.</span>
<span class="v-num v-10">10&nbsp;</span><span class="v ZC12_10" data-id="ZC12_10">Atunci voi vărsa peste casa lui David şi peste locuitorii Ierusalimului duh de milostivire şi de rugăciune, şi îşi vor aţinti privirile înspre Mine, pe Care ei L-au străpuns şi vor face plângere asupra Lui, cum se face pentru un fiu unul născut şi-L vor jeli ca pe cel întâi născut.</span>
<span class="v-num v-11">11&nbsp;</span><span class="v ZC12_11" data-id="ZC12_11">În ziua aceea, va fi plângere mare în Ierusalim, ca plângerea de la Hadad-Rimon, în câmpia Meghidonului.</span>
<span class="v-num v-12">12&nbsp;</span><span class="v ZC12_12" data-id="ZC12_12">Ţara se va tângui, fiecare familie deosebit: familia casei lui David deosebit şi femeile ei deosebit; familia casei lui Natan deosebit şi femeile ei deosebit;</span>
<span class="v-num v-13">13&nbsp;</span><span class="v ZC12_13" data-id="ZC12_13">Familia casei lui Levi deosebit şi femeile ei deosebit; familia lui Şimei deosebit şi femeile ei deosebit;</span>
<span class="v-num v-14">14&nbsp;</span><span class="v ZC12_14" data-id="ZC12_14">Toate familiile care rămân, fiecare pentru sine şi femeile lor pentru sine.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="ZC11.html">&lt;</a>
<a class="home" href="index.html">=</a>
<a class="next" href="ZC13.html">&gt;</a>
</div></div>
</body>
</html>