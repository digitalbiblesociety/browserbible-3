<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IONA 3 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JH.html">Biblia Ortodoxă Română Sinodală (2006)</a><a class="location" href="JH.html">IONA 3</a><a class="prev" href="JH2.html">&lt;</a>
<a class="home" href="index.html">=</a>
<a class="next" href="JH4.html">&gt;</a>
</div></div>
<div class="section chapter JH JH3 ron_bor ron " dir="ltr" lang="ron" data-id="JH3" data-nextid="JH4" data-previd="JH2">
<div class="c">3</div>
<div class="p">
<span class="v-num v-1">1&nbsp;</span><span class="v JH3_1" data-id="JH3_1">Şi a fost cuvântul Domnului către Iona, pentru a doua oară, zicând:</span>
<span class="v-num v-2">2&nbsp;</span><span class="v JH3_2" data-id="JH3_2">"Scoală şi porneşte către cetatea cea mare a Ninivei şi vesteşte-le ceea ce îţi voi spune!"</span>
<span class="v-num v-3">3&nbsp;</span><span class="v JH3_3" data-id="JH3_3">Şi s-a sculat Iona şi a mers în Ninive, după cuvântul Domnului. Şi Ninive era cetate mare înaintea lui Dumnezeu; îţi trebuia trei zile ca s-o străbaţi.</span>
<span class="v-num v-4">4&nbsp;</span><span class="v JH3_4" data-id="JH3_4">Şi a pătruns Iona în cetate, zicând: "Patruzeci de zile mai sunt, şi Ninive va fi distrusă!"</span>
<span class="v-num v-5">5&nbsp;</span><span class="v JH3_5" data-id="JH3_5">Atunci Ninivitenii au crezut în Dumnezeu, au ţinut post şi s-au îmbrăcat cu sac, de la cei mai mari şi până la cei mai mici.</span>
<span class="v-num v-6">6&nbsp;</span><span class="v JH3_6" data-id="JH3_6">Şi a ajuns vestea până la regele Ninivei. Acesta s-a sculat de pe tronul său, şi-a lepădat veşmântul lui cel scump, s-a acoperit cu sac şi s-a culcat în cenuşă.</span>
<span class="v-num v-7">7&nbsp;</span><span class="v JH3_7" data-id="JH3_7">Apoi, din porunca regelui şi a dregătorilor săi, s-au strigat şi s-au zis acestea: Oamenii şi animalele, vitele mari şi mici să nu mănânce nimic, să nu pască şi nici să bea apă;</span>
<span class="v-num v-8">8&nbsp;</span><span class="v JH3_8" data-id="JH3_8">Iar oamenii să se îmbrace cu sac şi către Dumnezeu să strige din toată puterea şi fiecare să se întoarcă de pe calea lui cea rea şi de la nedreptatea pe care o săvârşesc mâinile lui;</span>
<span class="v-num v-9">9&nbsp;</span><span class="v JH3_9" data-id="JH3_9">Poate că Dumnezeu Se va întoarce şi Se va milostivi şi va ţine în loc iuţimea mâniei Lui ca să nu pierim!"</span>
<span class="v-num v-10">10&nbsp;</span><span class="v JH3_10" data-id="JH3_10">Atunci Dumnezeu a văzut faptele lor cele de pocăinţă, că s-au întors din căile lor cele rele. Şi i-a părut rău Domnului de prezicerile de rău pe care li le făcuse şi nu le-a împlinit.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JH2.html">&lt;</a>
<a class="home" href="index.html">=</a>
<a class="next" href="JH4.html">&gt;</a>
</div></div>
</body>
</html>