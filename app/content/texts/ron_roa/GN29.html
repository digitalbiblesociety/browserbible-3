<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FACEREA ÎNTÂIA CARTE A LUI MOISE 29 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="GN.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="GN.html">FACEREA ÎNTÂIA CARTE A LUI MOISE 29</a><a class="prev" href="GN28.html">&lt;</a>
<a class="home" href="index.html">=</a>
<a class="next" href="GN30.html">&gt;</a>
</div></div>
<div class="section chapter GN GN29 ron_roa ron " dir="ltr" lang="ro" data-id="GN29" data-nextid="GN30" data-previd="GN28">
<div class="c">29</div>
<div class="p">
<span class="v-num v-1">1&nbsp;</span><span class="v GN29_1" data-id="GN29_1">Şi pornind Iacob din nou la drum, a mers în ţara Răsăritului, către Laban, fiul lui Batuel Arameul şi fratele Rebecăi, mama lui Iacob şi a lui Esau.</span>
<span class="v-num v-2">2&nbsp;</span><span class="v GN29_2" data-id="GN29_2">Şi s'a uitat, şi iată'n câmp o fântână ; iar lângă ea, trei turme de oi în odihnă, căci din fântâna aceea se adăpau turmele; iar pe gura fântânii era o piatră mare.</span>
<span class="v-num v-3">3&nbsp;</span><span class="v GN29_3" data-id="GN29_3">Când se adunau acolo toate turmele, [ciobanii] prăvăleau piatra de pe gura fântânii şi adăpau oile, apoi puneau iarăşi piatra la locul ei pe gura fântânii.</span>
<span class="v-num v-4">4&nbsp;</span><span class="v GN29_4" data-id="GN29_4">Şi le-a zis Iacob: "Fraţilor, de unde sunteţi?" Iar ei au zis: "Suntem din Haran".</span>
<span class="v-num v-5">5&nbsp;</span><span class="v GN29_5" data-id="GN29_5">Şi el le-a zis: "Îl cunoaşteţi voi pe Laban, feciorul lui Nahor?" Răspuns-au aceia: "Îl cunoaştem".</span>
<span class="v-num v-6">6&nbsp;</span><span class="v GN29_6" data-id="GN29_6">Zis-a iarăşi Iacob: "E sănătos?" Şi ei au zis: "Sănătos... Iată că Rahela, fata lui, vine cu oile ".</span>
<span class="v-num v-7">7&nbsp;</span><span class="v GN29_7" data-id="GN29_7">Zis-a Iacob către ei: "Mai e mult din zi şi încă nu-i vremea să se adune turmele; adăpaţi oile şi duceţi-vă să le paşteţi".</span>
<span class="v-num v-8">8&nbsp;</span><span class="v GN29_8" data-id="GN29_8">Iar ei au zis: "N'o putem face până nu se adună toţi păstorii ; atunci prăvălim piatra de pe gura fântânii şi adăpăm oile".</span>
<span class="v-num v-9">9&nbsp;</span><span class="v GN29_9" data-id="GN29_9">Încă nu-şi isprăvise el vorba cu ei, când a sosit Rahela, fiica lui Laban, cu oile tatălui său, căci ea păştea oile tatălui său.</span>
<span class="v-num v-10">10&nbsp;</span><span class="v GN29_10" data-id="GN29_10">Şi a fost că dac'a văzut-o Iacob pe Rahela, fiica lui Laban, fratele mamei sale, şi oile lui Laban, fratele mamei sale, s'a apropiat Iacob şi a prăvălit piatra de pe gura fântânii şi a adăpat oile lui Laban, fratele mamei sale.</span>
<span class="v-num v-11">11&nbsp;</span><span class="v GN29_11" data-id="GN29_11">Şi a sărutat-o Iacob pe Rahela şi şi-a ridicat glasul şi a plâns.</span>
<span class="v-num v-12">12&nbsp;</span><span class="v GN29_12" data-id="GN29_12">Apoi i-a spus Rahelei că el e frate cu tatăl ei şi că-i fiul Rebecăi; iar ea a alergat şi i le-a spus tatălui ei.</span>
<span class="v-num v-13">13&nbsp;</span><span class="v GN29_13" data-id="GN29_13">Şi a fost că de'ndată ce a auzit Laban de numele lui Iacob, fiul surorii sale, a alergat în întâmpinarea lui şi, îmbrăţişându-l, l-a sărutat şi l-a adus în casa sa. Acesta i-a povestit lui Laban totul,</span>
<span class="v-num v-14">14&nbsp;</span><span class="v GN29_14" data-id="GN29_14">iar Laban i-a zis: "Tu eşti din oasele mele şi din carnea mea". Şi a stat [Iacob] la el o lună de zile.</span>
<span class="v-num v-15">15&nbsp;</span><span class="v GN29_15" data-id="GN29_15">Atunci Laban a zis către Iacob: "Îmi vei sluji oare pe degeaba pentru că-mi eşti rudă?... Spune-mi, care-ţi va fi simbria?"</span>
<span class="v-num v-16">16&nbsp;</span><span class="v GN29_16" data-id="GN29_16">Laban însă avea două fete: pe cea mai mare o chema Lia, iar pe cea mai mică o chema Rahela.</span>
<span class="v-num v-17">17&nbsp;</span><span class="v GN29_17" data-id="GN29_17">Dar Lia avea ochii suferinzi, în timp ce Rahela era bine alcătuită şi plăcută la chip.</span>
<span class="v-num v-18">18&nbsp;</span><span class="v GN29_18" data-id="GN29_18">Iacob însă o îndrăgise pe Rahela şi a zis: "Îţi voi sluji şapte ani pentru Rahela, fiica ta cea mai mică".</span>
<span class="v-num v-19">19&nbsp;</span><span class="v GN29_19" data-id="GN29_19">Laban i-a zis: "Mai bine s'o dau după tine decât s'o dau după alt bărbat. Rămâi la mine!"</span>
<span class="v-num v-20">20&nbsp;</span><span class="v GN29_20" data-id="GN29_20">Şi a slujit Iacob pentru Rahela şapte ani; şi i s'au părut a fi doar câteva zile, pentru că o iubea.</span>
<span class="v-num v-21">21&nbsp;</span><span class="v GN29_21" data-id="GN29_21">Apoi a zis Iacob către Laban: "Zilele mi s'au împlinit; dă-mi femeia, ca să intru la ea".</span>
<span class="v-num v-22">22&nbsp;</span><span class="v GN29_22" data-id="GN29_22">Atunci i-a adunat Laban pe toţi oamenii locului şi a făcut ospăţ .</span>
<span class="v-num v-23">23&nbsp;</span><span class="v GN29_23" data-id="GN29_23">Şi dacă s'a făcut seară, Laban a luat-o pe fiica sa Lia şi i-a dus-o lui Iacob; iar Iacob a intrat la ea.</span>
<span class="v-num v-24">24&nbsp;</span><span class="v GN29_24" data-id="GN29_24">Laban a dat-o pe roaba sa Zilpa ca roabă fiicei sale Lia.</span>
<span class="v-num v-25">25&nbsp;</span><span class="v GN29_25" data-id="GN29_25">Dar când s'a făcut ziuă, iată că era Lia!... Şi a zis Iacob către Laban: "Ce e asta? Ce mi-ai făcut? Nu ţi-am slujit eu oare pentru Rahela? De ce m'ai înşelat?"</span>
<span class="v-num v-26">26&nbsp;</span><span class="v GN29_26" data-id="GN29_26">Răspuns-a Laban: "Prin părţile noastre nu se pomeneşte s'o dăm pe fata cea mai mică înaintea celei mai mari.</span>
<span class="v-num v-27">27&nbsp;</span><span class="v GN29_27" data-id="GN29_27">Du până la capăt săptămâna acesteia; şi ţi-o voi da şi pe cealaltă, în schimbul slujbei cu care mă vei sluji încă şapte ani!"</span>
<span class="v-num v-28">28&nbsp;</span><span class="v GN29_28" data-id="GN29_28">Dar Iacob a făcut aşa: A împlinit săptămâna acesteia, iar Laban i-a dat-o pe Rahela, fiica sa, de femeie.</span>
<span class="v-num v-29">29&nbsp;</span><span class="v GN29_29" data-id="GN29_29">Laban a dat-o pe roaba sa Bilha ca roabă fiicei sale Rahela.</span>
<span class="v-num v-30">30&nbsp;</span><span class="v GN29_30" data-id="GN29_30">Şi a intrat [Iacob] la Rahela; şi a iubit-o pe Rahela mai mult decât pe Lia. Şi i-a mai slujit [lui Laban] încă şapte ani.</span>
<span class="v-num v-31">31&nbsp;</span><span class="v GN29_31" data-id="GN29_31">Dar văzând Domnul că Lia nu era iubită , i-a deschis putinţa de a naşte; Rahela însă era stearpă.</span>
<span class="v-num v-32">32&nbsp;</span><span class="v GN29_32" data-id="GN29_32">Lia a zămislit şi i-a născut lui Iacob un fiu, căruia i-a pus numele Ruben, zicând: "Privit-a Domnul la umilirea mea; mă va iubi de-acum bărbatul meu".</span>
<span class="v-num v-33">33&nbsp;</span><span class="v GN29_33" data-id="GN29_33">Lia a zămislit din nou şi i-a născut lui Iacob un al doilea fiu şi a zis: "Auzit-a Domnul că nu sunt iubită şi mi l-a dat şi pe acesta". Şi i-a pus numele Simeon .</span>
<span class="v-num v-34">34&nbsp;</span><span class="v GN29_34" data-id="GN29_34">Şi iarăşi a zămislit şi a născut un fiu şi a zis: "De-acum se va lipi de mine bărbatul meu, căci i-am născut trei fii". De aceea i-a pus acestuia numele Levi .</span>
<span class="v-num v-35">35&nbsp;</span><span class="v GN29_35" data-id="GN29_35">Şi din nou a zămislit şi a născut un fiu şi a zis: "De data aceasta Îl voi lăuda pe Domnul!" De aceea i-a pus numele Iuda . Apoi a încetat să nască.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="GN28.html">&lt;</a>
<a class="home" href="index.html">=</a>
<a class="next" href="GN30.html">&gt;</a>
</div></div>
</body>
</html>