<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>MARCU 16 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="MK.html">Biblia Ortodoxă Română Sinodală (2006)</a><a class="location" href="MK.html">MARCU 16</a><a class="prev" href="MK15.html">&lt;</a>
<a class="home" href="index.html">=</a>
<a class="next" href="LK1.html">&gt;</a>
</div></div>
<div class="section chapter MK MK16 ron_bor ron " dir="ltr" lang="ro" data-id="MK16" data-nextid="LK1" data-previd="MK15">
<div class="c">16</div>
<div class="p">
<span class="v-num v-1">1&nbsp;</span><span class="v MK16_1" data-id="MK16_1">Şi după ce a trecut ziua sâmbetei, Maria Magdalena, Maria, mama lui Iacov, şi Salomeea au cumpărat miresme, ca să vină să-L ungă.</span>
<span class="v-num v-2">2&nbsp;</span><span class="v MK16_2" data-id="MK16_2">Şi dis-de-dimineaţă, în prima zi a săptămânii (Duminică), pe când răsărea soarele, au venit la mormânt.</span>
<span class="v-num v-3">3&nbsp;</span><span class="v MK16_3" data-id="MK16_3">Şi ziceau între ele: Cine ne va prăvăli nouă piatra de la uşa mormântului?</span>
<span class="v-num v-4">4&nbsp;</span><span class="v MK16_4" data-id="MK16_4">Dar, ridicându-şi ochii, au văzut că piatra fusese răsturnată; căci era foarte mare.</span>
<span class="v-num v-5">5&nbsp;</span><span class="v MK16_5" data-id="MK16_5">Şi, intrând în mormânt, au văzut un tânăr şezând în partea dreaptă, îmbrăcat în veşmânt alb, şi s-au spăimântat.</span>
<span class="v-num v-6">6&nbsp;</span><span class="v MK16_6" data-id="MK16_6">Iar el le-a zis: Nu vă înspăimântaţi! Căutaţi pe Iisus Nazarineanul, Cel răstignit? A înviat! Nu este aici. Iată locul unde L-au pus.</span>
<span class="v-num v-7">7&nbsp;</span><span class="v MK16_7" data-id="MK16_7">Dar mergeţi şi spuneţi ucenicilor Lui şi lui Petru că va merge în Galileea, mai înainte de voi; acolo îl veţi vedea, după cum v-a spus.</span>
<span class="v-num v-8">8&nbsp;</span><span class="v MK16_8" data-id="MK16_8">Şi ieşind, au fugit de la mormânt, că erau cuprinse de frică şi de uimire, şi nimănui nimic n-au spus, căci se temeau.</span>
<span class="v-num v-9">9&nbsp;</span><span class="v MK16_9" data-id="MK16_9">Şi înviind dimineaţa, în ziua cea dintâi a săptămânii (Duminică) El s-a arătat întâi Mariei Magdalena, din care scosese şapte demoni.</span>
<span class="v-num v-10">10&nbsp;</span><span class="v MK16_10" data-id="MK16_10">Aceea, mergând, a vestit pe cei ce fuseseră cu El şi care se tânguiau şi plângeau.</span>
<span class="v-num v-11">11&nbsp;</span><span class="v MK16_11" data-id="MK16_11">Şi ei, auzind că este viu şi că a fost văzut de ea, n-au crezut.</span>
<span class="v-num v-12">12&nbsp;</span><span class="v MK16_12" data-id="MK16_12">După aceea, S-a arătat în alt chip, la doi dintre ei, care mergeau la o ţarină.</span>
<span class="v-num v-13">13&nbsp;</span><span class="v MK16_13" data-id="MK16_13">Şi aceia, mergând, au vestit celorlalţi, dar nici pe ei nu i-au crezut.</span>
<span class="v-num v-14">14&nbsp;</span><span class="v MK16_14" data-id="MK16_14">La urmă, pe când cei unsprezece şedeau la masă, li S-a arătat şi I-a mustrat pentru necredinţa şi împietrirea inimii lor, căci n-au crezut pe cei ce-L văzuseră înviat.</span>
<span class="v-num v-15">15&nbsp;</span><span class="v MK16_15" data-id="MK16_15">Şi le-a zis: Mergeţi în toată lumea şi propovăduiţi Evanghelia la toată făptura.</span>
<span class="v-num v-16">16&nbsp;</span><span class="v MK16_16" data-id="MK16_16">Cel ce va crede şi se va boteza se va mântui; iar cel ce nu va crede se va osândi.</span>
<span class="v-num v-17">17&nbsp;</span><span class="v MK16_17" data-id="MK16_17">Iar celor ce vor crede, le vor urma aceste semne: în numele Meu, demoni vor izgoni, în limbi noi vor grăi,</span>
<span class="v-num v-18">18&nbsp;</span><span class="v MK16_18" data-id="MK16_18">Şerpi vor lua în mână şi chiar ceva dătător de moarte de vor bea nu-i va vătăma, peste cei bolnavi îşi vor pune mâinile şi se vor face sănătoşi.</span>
<span class="v-num v-19">19&nbsp;</span><span class="v MK16_19" data-id="MK16_19">Deci Domnul Iisus, după ce a vorbit cu ei, S-a înălţat la cer şi a şezut de-a dreapta lui Dumnezeu.</span>
<span class="v-num v-20">20&nbsp;</span><span class="v MK16_20" data-id="MK16_20">Iar ei, plecând, au propovăduit pretutindeni şi Domnul lucra cu ei şi întărea cuvântul, prin semnele care urmau. Amin.</span>
</div>
</div>
<div class="footnotes">

</div>

<div class="footer"><div class="nav">
<a class="prev" href="MK15.html">&lt;</a>
<a class="home" href="index.html">=</a>
<a class="next" href="LK1.html">&gt;</a>
</div></div>
</body>
</html>