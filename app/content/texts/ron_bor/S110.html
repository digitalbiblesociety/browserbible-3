<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNTÂI A REGILOR 10 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="S1.html">Biblia Ortodoxă Română Sinodală (2006)</a><a class="location" href="S1.html">CARTEA ÎNTÂI A REGILOR 10</a><a class="prev" href="S19.html">&lt;</a>
<a class="home" href="index.html">=</a>
<a class="next" href="S111.html">&gt;</a>
</div></div>
<div class="section chapter S1 S110 ron_bor ron " dir="ltr" lang="ro" data-id="S110" data-nextid="S111" data-previd="S19">
<div class="c">10</div>
<div class="p">
<span class="v-num v-1">1&nbsp;</span><span class="v S110_1" data-id="S110_1">Atunci, luând Samuel vasul cel cu untdelemn, a turnat pe capul lui Saul şi l-a sărutat, zicând: "Iată Domnul te unge pe tine cârmuitor al moştenirii Sale; vei domni peste poporul Domnului şi-l vei izbăvi din mâna vrăjmaşilor celor dimprejurul lor. Iată care-ţi va fi semnul că Domnul te-a uns rege peste moştenirea Sa:</span>
<span class="v-num v-2">2&nbsp;</span><span class="v S110_2" data-id="S110_2">Când vei pleca acum de la mine, vei întâlni doi oameni aproape de mormântul Rahilei, în hotarele lui Veniamin, la Ţelţah şi aceia îţi vor spune: S-au găsit asinele după care ai umblat şi le-ai căutat şi iată tatăl tău, uitând de asine, este neliniştit pentru voi, zicând: "Ce este cu fiul meu?"</span>
<span class="v-num v-3">3&nbsp;</span><span class="v S110_3" data-id="S110_3">Mergând apoi de acolo mai departe şi ajungând la dumbrava Tabor, te vor întâmpina acolo trei oameni, care merg la Dumnezeu în Betel: unul duce trei iezi, altul duce trei pâini, iar al treilea duce un burduf cu vin.</span>
<span class="v-num v-4">4&nbsp;</span><span class="v S110_4" data-id="S110_4">Aceia, după ce te vor saluta, îţi vor da două pâini şi tu le vei lua din mâinile lor.</span>
<span class="v-num v-5">5&nbsp;</span><span class="v S110_5" data-id="S110_5">După aceea vei ajunge la Ghibeea Elohim, unde se află garda de pază a Filistenilor; acolo sunt căpeteniile filistene. şi când vei intra în cetate, vei întâlni o ceată de prooroci coborându-se de pe înălţime, iar înaintea lor se cântă din psaltire şi din timpan şi din fluier şi din harpă, iar ei proorocesc.</span>
<span class="v-num v-6">6&nbsp;</span><span class="v S110_6" data-id="S110_6">Atunci va veni peste tine Duhul Domnului şi vei prooroci şi tu cu ei şi te vei face alt om.</span>
<span class="v-num v-7">7&nbsp;</span><span class="v S110_7" data-id="S110_7">După ce se vor adeveri cu tine aceste semne, atunci să faci ce vei putea, căci Dumnezeu este cu tine.</span>
<span class="v-num v-8">8&nbsp;</span><span class="v S110_8" data-id="S110_8">Dar să te duci înainte de mine în Ghilgal, unde am să vin şi eu la tine, ca să aducem arderi de tot şi jertfe de împăcare. Să aştepţi şapte zile, până voi veni la tine şi atunci am să-ţi spun ce ai să faci".</span>
<span class="v-num v-9">9&nbsp;</span><span class="v S110_9" data-id="S110_9">Îndată ce şi-a întors spatele Saul, ca să plece de la Samuel, îi dădu Dumnezeu altă inimă şi s-au împlinit cu el toate acele semne în aceeaşi zi.</span>
<span class="v-num v-10">10&nbsp;</span><span class="v S110_10" data-id="S110_10">Iar dacă au ajuns ei la Ghibeea, iată i-a întâmpinat o ceată de prooroci şi a venit peste el Duhul lui Dumnezeu şi a proorocit şi el în mijlocul lor.</span>
<span class="v-num v-11">11&nbsp;</span><span class="v S110_11" data-id="S110_11">Toţi cei ce-l cunoşteau de mai înainte, văzând că prooroceşte cu proorocii, vorbeau prin popor unul către altul: "Ce s-a întâmplat cu fiul lui Chiş? Au doară şi Saul este printre prooroci?"</span>
<span class="v-num v-12">12&nbsp;</span><span class="v S110_12" data-id="S110_12">Iar unul din cei ce erau acolo a răspuns şi a zis: "Dar tatăl acelora cine este oare?" De atunci a rămas zicătoarea: "Au doară şi Saul este printre prooroci?"</span>
<span class="v-num v-13">13&nbsp;</span><span class="v S110_13" data-id="S110_13">Apoi a încetat el să proorocească şi s-a suit pe un deal.</span>
<span class="v-num v-14">14&nbsp;</span><span class="v S110_14" data-id="S110_14">Atunci a zis unchiul lui Saul către acesta şi către sluga lui: "Unde aţi fost voi?" şi el a zis: "Am căutat asinele, dar, văzând că nu le găsim, ne-am abătut pe la Samuel".</span>
<span class="v-num v-15">15&nbsp;</span><span class="v S110_15" data-id="S110_15">Şi a zis unchiul lui Saul: "Spune-mi ce v-a spus Samuel?"</span>
<span class="v-num v-16">16&nbsp;</span><span class="v S110_16" data-id="S110_16">Iar Saul a zis către unchiul său: "Ne-a spus că asinele s-au găsit". Iar ceea ce îi spusese Samuel de domnie, nu i-a descoperit.</span>
<span class="v-num v-17">17&nbsp;</span><span class="v S110_17" data-id="S110_17">Atunci a adunat Samuel poporul la Domnul, în Miţpa,</span>
<span class="v-num v-18">18&nbsp;</span><span class="v S110_18" data-id="S110_18">Şi a zis către fiii lui Israel: "Aşa zice Domnul Dumnezeul lui Israel: "Eu am scos pe Israel din Egipt şi v-am izbăvit din mâna Egiptenilor şi din mâna tuturor împărăţiilor care vă apăsau.</span>
<span class="v-num v-19">19&nbsp;</span><span class="v S110_19" data-id="S110_19">Dar voi acum aţi lepădat pe Domnul Dumnezeul vostru, Care vă scapă din toate necazurile şi nevoile voastre şi aţi zis către El: "Pune rege peste noi!" Înfăţişaţi-vă dar înaintea Domnului, după seminţiile voastre şi după familiile voastre!"</span>
<span class="v-num v-20">20&nbsp;</span><span class="v S110_20" data-id="S110_20">Şi a poruncit Samuel tuturor seminţiilor lui Israel să se apropie şi a fost arătată seminţia lui Veniamin.</span>
<span class="v-num v-21">21&nbsp;</span><span class="v S110_21" data-id="S110_21">Apoi a poruncit să se apropie familiile din seminţia lui Veniamin şi a ieşit la sorţi familia lui Matri; după aceea au fost aduşi bărbaţii din familia lui Matri şi a ieşit la sorţi Saul, fiul lui Chiş şi l-au căutat, dar nu l-au găsit.</span>
<span class="v-num v-22">22&nbsp;</span><span class="v S110_22" data-id="S110_22">Şi au întrebat iarăşi pe Domnul: "Va veni el oare aici?" Iar Domnul a zis: "Iată-l, se ascunde printre lucruri".</span>
<span class="v-num v-23">23&nbsp;</span><span class="v S110_23" data-id="S110_23">Atunci au alergat şi l-au luat de acolo şi el a stat în mijlocul poporului şi poporul îi venea numai până la umeri.</span>
<span class="v-num v-24">24&nbsp;</span><span class="v S110_24" data-id="S110_24">Şi a zis Samuel către tot poporul: "Vedeţi pe cine a ales Domnul? Asemenea lui nu este în tot poporul". Atunci tot poporul a strigat şi a zis: "Să trăiască regele!"</span>
<span class="v-num v-25">25&nbsp;</span><span class="v S110_25" data-id="S110_25">Şi a înşirat Samuel poporului drepturile regelui, le-a scris în carte şi le-a pus înaintea Domnului. După aceea a dat drumul la tot poporul să meargă fiecare la casa sa.</span>
<span class="v-num v-26">26&nbsp;</span><span class="v S110_26" data-id="S110_26">De asemenea s-a dus şi Saul la casa sa, în Ghibeea, şi s-au dus cu el şi vitejii a căror inimă o atinsese Dumnezeu.</span>
<span class="v-num v-27">27&nbsp;</span><span class="v S110_27" data-id="S110_27">Iar oamenii netrebnici ziceau: "Acesta oare ne va izbăvi pe noi?" Şi-l dispreţuiau şi nu i-au adus daruri. Dar el s-a făcut că nu-i aude.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="S19.html">&lt;</a>
<a class="home" href="index.html">=</a>
<a class="next" href="S111.html">&gt;</a>
</div></div>
</body>
</html>