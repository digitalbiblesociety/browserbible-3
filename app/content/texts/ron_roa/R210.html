<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A DOUA PARALIPOMENA 10 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="R2.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="R2.html">CARTEA A DOUA PARALIPOMENA 10</a><a class="prev" href="R29.html">&lt;</a>
<a class="home" href="index.html">=</a>
<a class="next" href="R211.html">&gt;</a>
</div></div>
<div class="section chapter R2 R210 ron_roa ron " dir="ltr" lang="ron" data-id="R210" data-nextid="R211" data-previd="R29">
<div class="c">10</div>
<div class="p">
<span class="v-num v-1">1&nbsp;</span><span class="v R210_1" data-id="R210_1">Roboam a venit la Sichem, căci la Sichem se adunase întregul Israel ca să-l facă rege.</span>
<span class="v-num v-2">2&nbsp;</span><span class="v R210_2" data-id="R210_2">Şi a fost că dacă Ieroboam, fiul lui Nabat, a auzit de aceasta (acuma, el se afla în Egipt, unde fugise de la faţa regelui Solomon, aşa că Ieroboam locuia în Egipt), Ieroboam s'a întors din Egipt.</span>
<span class="v-num v-3">3&nbsp;</span><span class="v R210_3" data-id="R210_3">Şi au trimis şi l-au chemat. Atunci Ieroboam şi toată adunarea lui Israel au venit la Roboam, zicând:</span>
<span class="v-num v-4">4&nbsp;</span><span class="v R210_4" data-id="R210_4">"Tatăl tău ne-a îngreuiat jugul; dar tu, acum, uşurează ceva din asprele sarcini puse de tatăl tău şi ceva din jugul cel greu pe care l-a pus asupră-ne, iar noi îţi vom sluji".</span>
<span class="v-num v-5">5&nbsp;</span><span class="v R210_5" data-id="R210_5">Iar el le-a zis: "Duceţi-vă până poimâine, şi atunci să reveniţi la mine". Iar poporul s'a dus.</span>
<span class="v-num v-6">6&nbsp;</span><span class="v R210_6" data-id="R210_6">Atunci regele Roboam i-a adunat pe bătrânii care şedeau în faţa lui Solomon, părintele său, la vremea când el trăia, şi le-a zis: "Ce sfat îmi daţi, ca să pot da un răspuns acestui popor?"</span>
<span class="v-num v-7">7&nbsp;</span><span class="v R210_7" data-id="R210_7">Iar ei au răspuns: "Dacă tu te vei purta bine astăzi cu acest popor şi dacă le vei fi pe plac şi le vei grăi cuvinte bune, atunci ei vor fi slujitorii tăi în toate zilele".</span>
<span class="v-num v-8">8&nbsp;</span><span class="v R210_8" data-id="R210_8">Dar el n'a ţinut seamă de sfatul pe care i l-au dat bătrânii şi s'a sfătuit cu tinerii, cu cei ce crescuseră împreună cu el şi-i erau aproape.</span>
<span class="v-num v-9">9&nbsp;</span><span class="v R210_9" data-id="R210_9">Şi le-a zis: "Ce sfat îmi daţi, ca să pot da un răspuns acestui popor care mi-a grăit zicând: - Uşurează-ne ceva din jugul pe care tatăl tău l-a pus asupră-ne?"</span>
<span class="v-num v-10">10&nbsp;</span><span class="v R210_10" data-id="R210_10">Atunci tinerii, cei ce crescuseră cu el, i-au zis: "Aşa să-i spui poporului care ţi-a grăit, zicând: - Tatăl tău ne-a îngreuiat jugul, dar tu uşurează-ni-l!; spune-le aşa: - Degetul meu cel mic va fi mai gros decât mijlocul tatălui meu;</span>
<span class="v-num v-11">11&nbsp;</span><span class="v R210_11" data-id="R210_11">şi dacă tatăl meu v'a pedepsit cu jug greu, eu vă voi face jugul şi mai greu: tatăl meu v'a bătut cu bice, dar eu vă voi bate cu scorpioni".</span>
<span class="v-num v-12">12&nbsp;</span><span class="v R210_12" data-id="R210_12">A treia zi, Ieroboam cu tot poporul au venit la Roboam, aşa cum le spusese însuşi regele: "Reveniţi poimâine".</span>
<span class="v-num v-13">13&nbsp;</span><span class="v R210_13" data-id="R210_13">Iar regele le-a vorbit cu asprime, nesocotind sfatul pe care i-l dăduseră bătrânii;</span>
<span class="v-num v-14">14&nbsp;</span><span class="v R210_14" data-id="R210_14">şi le-a grăit aşa cum îl sfătuiseră tinerii, zicând: "Tatăl meu v'a îngreuiat jugul, dar eu vi-l voi face şi mai greu; tatăl meu v'a bătut cu bice, dar eu vă voi bate cu scorpioni".</span>
<span class="v-num v-15">15&nbsp;</span><span class="v R210_15" data-id="R210_15">Aşa că regele n'a ascultat de popor, căci astfel fusese rânduit de la Dumnezeu: să se adeverească ceea ce Domnul spusese despre Ieroboam, fiul lui Nabat, prin Ahia din Şilo.</span>
<span class="v-num v-16">16&nbsp;</span><span class="v R210_16" data-id="R210_16">Şi dacă întregul Israel a văzut că regele nu-l ascultase, atunci poporul i-a răspuns regelui, zicând: "Ce parte avem noi cu Davidşi ce moştenire cu fiul lui Iesei?Aleargă Israele, la corturile tale!De-acum, o, Davide, vezi-ţi de propria ta casă!" Aşa că întregul Israel s'a dus la corturile lui.</span>
<span class="v-num v-17">17&nbsp;</span><span class="v R210_17" data-id="R210_17">Dar oamenii lui Israel care locuiau în cetăţile lui Iuda l-au făcut pe Roboam rege peste ei.</span>
<span class="v-num v-18">18&nbsp;</span><span class="v R210_18" data-id="R210_18">Regele Roboam l-a trimis [la cei ce plecaseră] pe Adoniram, care era ispravnic peste corvezi, dar fiii lui Israel l-au ucis cu pietre şi el a murit. Iar regele Roboam, dacă a auzit, s'a grăbit să se urce în car şi a fugit la Ierusalim.</span>
<span class="v-num v-19">19&nbsp;</span><span class="v R210_19" data-id="R210_19">Aşa s'a lepădat Israel de casa lui David până'n ziua de azi.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="R29.html">&lt;</a>
<a class="home" href="index.html">=</a>
<a class="next" href="R211.html">&gt;</a>
</div></div>
</body>
</html>