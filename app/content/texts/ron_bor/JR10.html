<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEREMIA 10 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JR.html">Biblia Ortodoxă Română Sinodală (2006)</a><a class="location" href="JR.html">IEREMIA 10</a><a class="prev" href="JR9.html">&lt;</a>
<a class="home" href="index.html">=</a>
<a class="next" href="JR11.html">&gt;</a>
</div></div>
<div class="section chapter JR JR10 ron_bor ron " dir="ltr" lang="ro" data-id="JR10" data-nextid="JR11" data-previd="JR9">
<div class="c">10</div>
<div class="p">
<span class="v-num v-1">1&nbsp;</span><span class="v JR10_1" data-id="JR10_1">Casa lui Israel, ascultaţi cuvântul ce vi-l grăieşte Domnul!</span>
<span class="v-num v-2">2&nbsp;</span><span class="v JR10_2" data-id="JR10_2">Aşa zice Domnul: "Nu deprindeţi căile neamurilor şi nu vă îngroziţi de semnele cerului, de care se îngrozesc neamurile;</span>
<span class="v-num v-3">3&nbsp;</span><span class="v JR10_3" data-id="JR10_3">Că datinile neamurilor sunt deşertăciune: aceia taie un lemn din pădure şi mâinile meşterului îl lucrează cu toporul;</span>
<span class="v-num v-4">4&nbsp;</span><span class="v JR10_4" data-id="JR10_4">Apoi îl îmbracă cu argint şi cu aur, îl întăresc cu cuie şi cu ciocanul, ca să nu se clatine. Aşa sunt dumnezeii neamurilor.</span>
<span class="v-num v-5">5&nbsp;</span><span class="v JR10_5" data-id="JR10_5">Stau ca nişte sperietori într-o grădină cu pepeni şi nu grăiesc, sunt purtaţi pentru că nu pot merge. Nu vă temeţi de ei, că nu pot face rău, dar nici bine nu sunt în stare să facă".</span>
<span class="v-num v-6">6&nbsp;</span><span class="v JR10_6" data-id="JR10_6">Nimeni nu este ca Tine, Doamne! Mare eşti Tu şi mare este puterea numelui Tău!</span>
<span class="v-num v-7">7&nbsp;</span><span class="v JR10_7" data-id="JR10_7">Cine nu se va teme de Tine, Împărate al neamurilor? Numai ţie unuia se cuvine aceasta, pentru că printre toţi înţelepţii neamului şi în toate regatele lor nu este nimeni asemenea ţie.</span>
<span class="v-num v-8">8&nbsp;</span><span class="v JR10_8" data-id="JR10_8">Dumnezeii neamurilor, toţi până la unul, sunt fără minte şi fără pricepere; lemne lipsite de orice înţelegere;</span>
<span class="v-num v-9">9&nbsp;</span><span class="v JR10_9" data-id="JR10_9">Argint prefăcut în foi şi adus din Tarsis; aur din Ofir; lucruri de meşter şi de mână de turnător; haina de pe ei este de iacint şi purpură: iarăşi lucru de oameni iscusiţi.</span>
<span class="v-num v-10">10&nbsp;</span><span class="v JR10_10" data-id="JR10_10">Iar Domnul este adevăratul Dumnezeu, este Dumnezeu viu şi împărat veşnic; de mânia Lui tremură pământul şi neamurile nu pot suferi urgia Lui.</span>
<span class="v-num v-11">11&nbsp;</span><span class="v JR10_11" data-id="JR10_11">Aşadar să ziceţi neamurilor: "Dumnezeii, care n-au făcut cerul şi pământul, vor pieri de pe pământ şi de sub ceruri;</span>
<span class="v-num v-12">12&nbsp;</span><span class="v JR10_12" data-id="JR10_12">Iar Domnul a făcut cerul cu puterea Sa, a întărit lumea cu înţelepciunea Sa şi cu priceperea Sa a întins cerurile.</span>
<span class="v-num v-13">13&nbsp;</span><span class="v JR10_13" data-id="JR10_13">La glasul Lui freamătă apele în ceruri şi El ridică norii de la marginile pământului, făureşte fulgerele în mijlocul ploii şi scoate vânturile din vistieriile Sale.</span>
<span class="v-num v-14">14&nbsp;</span><span class="v JR10_14" data-id="JR10_14">Atunci se vede cât este de neştiutor omul, cu toată ştiinţa lui, şi orice argintar se ruşinează de idolul său, căci chipul turnat de el nu este decât minciună; n-are nici o suflare în el.</span>
<span class="v-num v-15">15&nbsp;</span><span class="v JR10_15" data-id="JR10_15">Aceasta este deşertăciune adevărată, rodul rătăcirii, şi la vremea pedepsei va pieri.</span>
<span class="v-num v-16">16&nbsp;</span><span class="v JR10_16" data-id="JR10_16">Iar soarta lui Iacov nu este ca a neamurilor, că Dumnezeul lui este făcătorul a toate, iar Israel este toiagul moştenirii Lui; şi numele Lui este Domnul Savaot.</span>
<span class="v-num v-17">17&nbsp;</span><span class="v JR10_17" data-id="JR10_17">O, tu, care eşti împresurată, strânge-ţi de pe pământ avuţia, că aşa zice Domnul:</span>
<span class="v-num v-18">18&nbsp;</span><span class="v JR10_18" data-id="JR10_18">"Iată de data aceasta voi arunca pe locuitorii ţării acesteia şi-i voi mâna la lac strâmt, ca să fie prinşi".</span>
<span class="v-num v-19">19&nbsp;</span><span class="v JR10_19" data-id="JR10_19">Atunci vei grăi: "Vai mie din pricina rănii mele! Rana mea e dureroasă; însă îmi zic: Aceasta este nenorocirea mea, dar o voi îndura!</span>
<span class="v-num v-20">20&nbsp;</span><span class="v JR10_20" data-id="JR10_20">Cortul îmi este pustiit şi toate funiile lui sunt rupte; fiii mei m-au părăsit şi nu mai sunt, şi n-are cine să-mi întindă cortul şi să-mi ridice pânzele.</span>
<span class="v-num v-21">21&nbsp;</span><span class="v JR10_21" data-id="JR10_21">Pentru că păstorii şi-au ieşit din minte şi n-au căutat pe Domnul şi de aceea s-au şi purtat ei nebuneşte şi toată turma ei s-a risipit".</span>
<span class="v-num v-22">22&nbsp;</span><span class="v JR10_22" data-id="JR10_22">Iată, vine vuiet şi zgomot mare din partea de miazănoapte ca să pustiiască cetăţile lui Iuda şi să le facă locuinţă şacalilor.</span>
<span class="v-num v-23">23&nbsp;</span><span class="v JR10_23" data-id="JR10_23">Ştiu, Doamne, că nu este în voia omului calea lui, nici în voia celui ce merge, putinţa să-şi îndrepte paşii săi.</span>
<span class="v-num v-24">24&nbsp;</span><span class="v JR10_24" data-id="JR10_24">Pedepseşte-mă, Doamne, dar după dreptate şi nu întru mânia Ta, ca să nu mă micşorezi.</span>
<span class="v-num v-25">25&nbsp;</span><span class="v JR10_25" data-id="JR10_25">Varsă-ţi iuţimea Ta asupra neamurilor care nu Te cunosc şi asupra popoarelor care nu cheamă numele Tău, că acelea au mâncat pe Iacov, l-au mistuit şi l-au stins şi locuinţele lui le-au pustiit.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JR9.html">&lt;</a>
<a class="home" href="index.html">=</a>
<a class="next" href="JR11.html">&gt;</a>
</div></div>
</body>
</html>