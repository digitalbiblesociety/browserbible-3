<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A DOUA PARALIPOMENA (SAU CARTEA A DOUA A CRONICILOR) 15 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="R2.html">Biblia Ortodoxă Română Sinodală (2006)</a><a class="location" href="R2.html">CARTEA A DOUA PARALIPOMENA (SAU CARTEA A DOUA A CRONICILOR) 15</a><a class="prev" href="R214.html">&lt;</a>
<a class="home" href="index.html">=</a>
<a class="next" href="R216.html">&gt;</a>
</div></div>
<div class="section chapter R2 R215 ron_bor ron " dir="ltr" lang="ron" data-id="R215" data-nextid="R216" data-previd="R214">
<div class="c">15</div>
<div class="p">
<span class="v-num v-1">1&nbsp;</span><span class="v R215_1" data-id="R215_1">Atunci s-a pogorât Duhul lui Dumnezeu asupra lui Azaria, fiul lui Oded,</span>
<span class="v-num v-2">2&nbsp;</span><span class="v R215_2" data-id="R215_2">Şi i-a ieşit înaintea lui Asa şi i-a zis: "Ascultaţi-mă, Asa şi tot Iuda şi Veniamin: Domnul este cu voi când şi voi sunteţi cu El. De-L veţi căuta, va fi găsit de voi, iar de Îl veţi părăsi, şi El vă va părăsi.</span>
<span class="v-num v-3">3&nbsp;</span><span class="v R215_3" data-id="R215_3">Multe zile a fost Israel fără Dumnezeul Cel adevărat şi fără de preot-învăţător şi fără de lege;</span>
<span class="v-num v-4">4&nbsp;</span><span class="v R215_4" data-id="R215_4">Dar când el, în strâmtorarea lui, s-a întors la Domnul Dumnezeul lui Israel şi L-a căutat, El S-a lăsat găsit de ei.</span>
<span class="v-num v-5">5&nbsp;</span><span class="v R215_5" data-id="R215_5">În acele vremuri n-a avut pace, nici cel ce ieşea, nici cel ce intra, căci mari tulburări au fost între toţi locuitorii ţărilor;</span>
<span class="v-num v-6">6&nbsp;</span><span class="v R215_6" data-id="R215_6">Popor cu popor se lupta şi cetate cu cetate, pentru că Dumnezeu îi aducea la tulburări prin tot felul de necazuri.</span>
<span class="v-num v-7">7&nbsp;</span><span class="v R215_7" data-id="R215_7">Dar voi întăriţi-vă şi să nu vă obosească mâinile, pentru că veţi avea plată pentru faptele voastre!"</span>
<span class="v-num v-8">8&nbsp;</span><span class="v R215_8" data-id="R215_8">Când a auzit Asa cuvintele acestea şi proorocia lui Azaria, fiul lui Oded, proorocul, s-a înfiripat în putere şi a azvârlit idolii păgâneşti din toată ţara lui Iuda şi a lui Veniamin şi din cetăţile pe care le luase din muntele lui Efraim, şi a înnoit jertfelnicul Domnului care era dinaintea pridvorului.</span>
<span class="v-num v-9">9&nbsp;</span><span class="v R215_9" data-id="R215_9">Apoi a adunat pe tot Iuda şi pe tot Veniaminul şi pe străinii din Efraim, din Manase şi din Simeon, care locuiau cu ei, căci mulţi din Israel au trecut la el, când au văzut că Domnul Dumnezeu este cu el.</span>
<span class="v-num v-10">10&nbsp;</span><span class="v R215_10" data-id="R215_10">Aceştia s-au adunat la Ierusalim în luna a treia din anul al cincisprezecelea al domniei lui Asa.</span>
<span class="v-num v-11">11&nbsp;</span><span class="v R215_11" data-id="R215_11">Şi au adus în ziua aceea jertfă Domnului din prada care o adunaseră: din vitele cele mari, şapte sute de jertfe, şi din vitele mărunte, şapte mii.</span>
<span class="v-num v-12">12&nbsp;</span><span class="v R215_12" data-id="R215_12">După aceea au făcut legământ între ei, ca să caute pe Domnul Dumnezeul părinţilor lor, cu toată inima lor şi cu tot sufletul lor;</span>
<span class="v-num v-13">13&nbsp;</span><span class="v R215_13" data-id="R215_13">Iar tot cel ce nu va căuta pe Domnul Dumnezeul lui Israel să moară, ori mic de va fi, ori mare, ori bărbat de va fi, ori femeie.</span>
<span class="v-num v-14">14&nbsp;</span><span class="v R215_14" data-id="R215_14">Şi s-au legat ei cu jurământ către Domnul cu glas tare şi cu strigăte mari şi în sunetul trâmbiţelor şi al buciumelor.</span>
<span class="v-num v-15">15&nbsp;</span><span class="v R215_15" data-id="R215_15">Şi le-a părut bine la toţi Iudeii de acest jurământ, pentru că cu toată inima lor s-au jurat şi cu toată stăruinţa L-au căutat, şi El S-a dat lor să fie găsit. Şi le-a dat lor Domnul odihnă din toate părţile.</span>
<span class="v-num v-16">16&nbsp;</span><span class="v R215_16" data-id="R215_16">Pe Maaca, mama sa, regele Asa a lipsit-o de vrednicia de regină, pentru că ea făcuse un chip turnat pentru Astarte. Asa a răsturnat chipul cel turnat, pe care-l făcuse ea, l-a sfărâmat în bucăţi şi l-a ars în valea Chedronului.</span>
<span class="v-num v-17">17&nbsp;</span><span class="v R215_17" data-id="R215_17">Deşi înălţimile din Israel n-au fost de tot depărtate, ci au mai durat încă în Israel, totuşi Asa şi-a avut inima sa întreagă la Domnul în toate zilele vieţii sale.</span>
<span class="v-num v-18">18&nbsp;</span><span class="v R215_18" data-id="R215_18">Şi a adus el în templul lui Dumnezeu lucrurile care le afierosise tatăl său şi lucrurile care le afierosise el: adică aurul, argintul şi vasele.</span>
<span class="v-num v-19">19&nbsp;</span><span class="v R215_19" data-id="R215_19">Şi război n-a mai fost până în anul al treizeci şi cincilea al domniei lui Asa.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="R214.html">&lt;</a>
<a class="home" href="index.html">=</a>
<a class="next" href="R216.html">&gt;</a>
</div></div>
</body>
</html>