<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>DEUTERONOMUL 15 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="DT.html">Biblia Ortodoxă Română Sinodală (2006)</a><a class="location" href="DT.html">DEUTERONOMUL 15</a><a class="prev" href="DT14.html">&lt;</a>
<a class="home" href="index.html">=</a>
<a class="next" href="DT16.html">&gt;</a>
</div></div>
<div class="section chapter DT DT15 ron_bor ron " dir="ltr" lang="ro" data-id="DT15" data-nextid="DT16" data-previd="DT14">
<div class="c">15</div>
<div class="p">
<span class="v-num v-1">1&nbsp;</span><span class="v DT15_1" data-id="DT15_1">"În anul al şaptelea vei face iertare.</span>
<span class="v-num v-2">2&nbsp;</span><span class="v DT15_2" data-id="DT15_2">Iertarea însă va fi aceasta: tot împrumutătorul, care dă împrumut aproapelui său, să ierte datoria şi să n-o mai ceară de la aproapele său sau de la fratele său, că s-a vestit iertarea în cinstea Domnului Dumnezeului tău.</span>
<span class="v-num v-3">3&nbsp;</span><span class="v DT15_3" data-id="DT15_3">De la cel de alt neam să ceri datoria; iar ce vei avea la fratele tău, să-i ierţi.</span>
<span class="v-num v-4">4&nbsp;</span><span class="v DT15_4" data-id="DT15_4">Numai aşa nu va fi sărac printre voi; că te va binecuvânta Domnul în pământul acela pe care Domnul Dumnezeul tău ţi-l dă în stăpânire, ca să-l ai moştenire,</span>
<span class="v-num v-5">5&nbsp;</span><span class="v DT15_5" data-id="DT15_5">Dacă vei asculta glasul Domnului Dumnezeului tău şi te vei sili să plineşti toate poruncile acestea, care ţi le spun eu astăzi.</span>
<span class="v-num v-6">6&nbsp;</span><span class="v DT15_6" data-id="DT15_6">Căci Domnul Dumnezeul tău te va binecuvânta, după cum i-a grăit şi vei da împrumut altor poare, iar tu nu vei lua împrumut; şi ţi domni peste multe popoare, iar acelea nu vor domni peste tine.</span>
<span class="v-num v-7">7&nbsp;</span><span class="v DT15_7" data-id="DT15_7">Iar de va fi la tine sărac vreunul din fraţii tăi, în vreuna din cetăţile tale de pe pământul tău pe care ţi-l dă Domnul Dumnezeul tău, să nu-ţi învârtoşezi inima, nici să-ţi închizi mâna ta înaintea fratelui tău celui sărac;</span>
<span class="v-num v-8">8&nbsp;</span><span class="v DT15_8" data-id="DT15_8">Ci să-i deschizi mâna ta şi să-i dai împrumuturi potrivite cu nevoia lui şi cu lipsa ce suferă.</span>
<span class="v-num v-9">9&nbsp;</span><span class="v DT15_9" data-id="DT15_9">Păzeşte-te să nu intre în inima ta gândul nelegiuit şi să zici: Se apropie anul al şaptelea, anul iertării; şi să nu se facă din pricina aceasta ochiul tău nemilostiv către fratele tău cel sărac şi să-l treci cu vederea; că acela va striga împotriva ta către Domnul şi va fi asupra ta păcat mare.</span>
<span class="v-num v-10">10&nbsp;</span><span class="v DT15_10" data-id="DT15_10">Dă-i, dă-i şi împrumuturi câte-ţi va cere şi cît îi va trebui, şi când îi vei da, să nu se întristeze inima ta, căci pentru aceasta te va binecuvânta Domnul Dumnezeul tău în toate lucrurile tale şi în toate câte se vor lucra de mâinile tale.</span>
<span class="v-num v-11">11&nbsp;</span><span class="v DT15_11" data-id="DT15_11">Căci nu va lipsi sărac din pământul tău; de aceea îţi şi poruncesc eu: Deschide mâna ta fratelui tău, săracului tău şi celui lipsit din pământul tău.</span>
<span class="v-num v-12">12&nbsp;</span><span class="v DT15_12" data-id="DT15_12">De ţi se va vinde ţie fratele tău, evreu sau evreică, şase ani să fie rob la tine, iar în anul al şaptelea să-i dai drumul de la tine, slobod.</span>
<span class="v-num v-13">13&nbsp;</span><span class="v DT15_13" data-id="DT15_13">Iar când îi vei da drumul ca să fie slobod, să nu-i dai drumul cu mâinile goale;</span>
<span class="v-num v-14">14&nbsp;</span><span class="v DT15_14" data-id="DT15_14">Ci înzestrează-l din turmele tale, din aria ta, de la teascul tău; dă-i şi lui din cele cu care te-a binecuvântat Domnul Dumnezeul tău.</span>
<span class="v-num v-15">15&nbsp;</span><span class="v DT15_15" data-id="DT15_15">Adu-ţi aminte că şi tu ai fost rob în pământul Egiptului şi te-a izbăvit Domnul Dumnezeul tău. Iată pentru ce îţi poruncesc acestea astăzi.</span>
<span class="v-num v-16">16&nbsp;</span><span class="v DT15_16" data-id="DT15_16">Iar dacă acela îţi va zice: Nu mă duc de la tine, pentru că te iubesc pe tine şi casa ta, şi deci îi este bine la tine,</span>
<span class="v-num v-17">17&nbsp;</span><span class="v DT15_17" data-id="DT15_17">Să iei sula şi să-i găureşti urechea lui de uşor, şi îţi va fi rob pe vecie. Tot aşa să faci şi cu roaba ta.</span>
<span class="v-num v-18">18&nbsp;</span><span class="v DT15_18" data-id="DT15_18">Să nu socoteşti o greutate pentru tine când va trebui să-i dai drumul de la tine ca să fie slobod, căci în şase ani ţi-a muncit de două ori cât plata unui străin şi te va binecuvânta Domnul Dumnezeul tău în toate câte vei face.</span>
<span class="v-num v-19">19&nbsp;</span><span class="v DT15_19" data-id="DT15_19">Tot întâiul născut de parte bărbătească, ce se va naşte din vitele tale cele mari şi din vitele mărunte ale tale, să-l închini Domnului Dumnezeului tău. Să nu lucrezi cu boul tău întâi-născut şi să nu tunzi pe întâiul născut din vitele tale mărunte.</span>
<span class="v-num v-20">20&nbsp;</span><span class="v DT15_20" data-id="DT15_20">Înaintea Domnului Dumnezeului tău să mănânci acestea în fiecare an, tu şi familia ta, la locul pe care-l va alege Domnul Dumnezeul tău.</span>
<span class="v-num v-21">21&nbsp;</span><span class="v DT15_21" data-id="DT15_21">Dar dacă va avea vreo meteahnă, şchiopătare, sau orbire, sau altă meteahnă oarecare, să nu-l aduci jertfă Domnului Dumnezeului tău,</span>
<span class="v-num v-22">22&nbsp;</span><span class="v DT15_22" data-id="DT15_22">Ci să-l mănânci în cetăţile tale; atât cel necurat cît şi cel curat pot să mănânce din el, cum mănâncă o căprioară sau un cerb.</span>
<span class="v-num v-23">23&nbsp;</span><span class="v DT15_23" data-id="DT15_23">Numai sângele lui să nu-l mănânci, ci să-l verşi jos, ca apa".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="DT14.html">&lt;</a>
<a class="home" href="index.html">=</a>
<a class="next" href="DT16.html">&gt;</a>
</div></div>
</body>
</html>