<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOV 15 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JB.html">Biblia Ortodoxă Română Sinodală (2006)</a><a class="location" href="JB.html">CARTEA LUI IOV 15</a><a class="prev" href="JB14.html">&lt;</a>
<a class="home" href="index.html">=</a>
<a class="next" href="JB16.html">&gt;</a>
</div></div>
<div class="section chapter JB JB15 ron_bor ron " dir="ltr" lang="ro" data-id="JB15" data-nextid="JB16" data-previd="JB14">
<div class="c">15</div>
<div class="p">
<span class="v-num v-1">1&nbsp;</span><span class="v JB15_1" data-id="JB15_1">Atunci Elifaz, din Teman, a răspuns şi a zis:</span>
<span class="v-num v-2">2&nbsp;</span><span class="v JB15_2" data-id="JB15_2">"Este oare cinstit pentru înţelept să răspundă cu cuvinte uşuratice şi să-şi umple pieptul cu suflarea vântului de răsărit?</span>
<span class="v-num v-3">3&nbsp;</span><span class="v JB15_3" data-id="JB15_3">I se cuvine lui să judece cu vorbe seci şi prin cuvântări care n-au nici o noimă?</span>
<span class="v-num v-4">4&nbsp;</span><span class="v JB15_4" data-id="JB15_4">Tu mergi atât de departe, încât desfiinţezi cucernicia şi nesocoteşti rugăciunea înaintea lui Dumnezeu.</span>
<span class="v-num v-5">5&nbsp;</span><span class="v JB15_5" data-id="JB15_5">Nelegiuirea ta insuflă gura ta şi tu împrumuţi vorbirea ta de la cei vicleni.</span>
<span class="v-num v-6">6&nbsp;</span><span class="v JB15_6" data-id="JB15_6">Chiar gura ta te osândeşte şi nu eu, chiar buzele tale sunt martore împotriva ta.</span>
<span class="v-num v-7">7&nbsp;</span><span class="v JB15_7" data-id="JB15_7">Nu cumva eşti tu cel dintâi om care s-a născut? Venit-ai tu pe lume mai înainte decât munţii?</span>
<span class="v-num v-8">8&nbsp;</span><span class="v JB15_8" data-id="JB15_8">Ai stat tu de sfat cu Dumnezeu şi te-ai făcut tu stăpân pe toată înţelepciunea?</span>
<span class="v-num v-9">9&nbsp;</span><span class="v JB15_9" data-id="JB15_9">Ce ştii tu pe care să nu-l ştim şi noi? Ce pricepi tu şi noi nu pricepem?</span>
<span class="v-num v-10">10&nbsp;</span><span class="v JB15_10" data-id="JB15_10">Printre noi se află oameni vechi de zile, bătrâni mai în vârstă decât tatăl tău.</span>
<span class="v-num v-11">11&nbsp;</span><span class="v JB15_11" data-id="JB15_11">Ţi se pare puţin lucru mângâierile în numele lui Dumnezeu şi cuvintele spuse cu blândeţe?</span>
<span class="v-num v-12">12&nbsp;</span><span class="v JB15_12" data-id="JB15_12">De ce te laşi târât de inima ta şi de ce priveşti aşa trufaş cu ochii tăi?</span>
<span class="v-num v-13">13&nbsp;</span><span class="v JB15_13" data-id="JB15_13">De ce întorci spre Dumnezeu mânia ta şi dai drumul din gura ta la astfel de cuvântări?</span>
<span class="v-num v-14">14&nbsp;</span><span class="v JB15_14" data-id="JB15_14">Ce este omul ca să se creadă curat, şi cel născut din femeie, ca să se creadă neprihănit?</span>
<span class="v-num v-15">15&nbsp;</span><span class="v JB15_15" data-id="JB15_15">Dacă Dumnezeu nu are încredere în sfinţii Săi şi dacă cerurile nu sunt destul de curate înaintea ochilor Săi,</span>
<span class="v-num v-16">16&nbsp;</span><span class="v JB15_16" data-id="JB15_16">Cu atât mai puţin o făptură urâcioasă şi stricată cum este omul cel ce bea nedreptatea ca apa.</span>
<span class="v-num v-17">17&nbsp;</span><span class="v JB15_17" data-id="JB15_17">Vreau să-ţi dau o învăţătură, ascultă-mă; şi ceea ce am văzut vreau să-ţi aduc la cunoştinţă;</span>
<span class="v-num v-18">18&nbsp;</span><span class="v JB15_18" data-id="JB15_18">Ceea ce înţelepţii au vestit fără să ascundă nimic, precum au auzit de la părinţii lor,</span>
<span class="v-num v-19">19&nbsp;</span><span class="v JB15_19" data-id="JB15_19">Atunci când tara le-a fost dată numai lor şi nici un străin nu se aşezase încă printre ei.</span>
<span class="v-num v-20">20&nbsp;</span><span class="v JB15_20" data-id="JB15_20">Nelegiuitul se chinuieşte în toate zilele vieţii sale şi de-a lungul anilor hărăziţi celui tiran.</span>
<span class="v-num v-21">21&nbsp;</span><span class="v JB15_21" data-id="JB15_21">Glasuri îngrozitoare fac larmă în urechile lui; în mijlocul păcii, i se pare că un ucigaş se năpusteşte asupra lui.</span>
<span class="v-num v-22">22&nbsp;</span><span class="v JB15_22" data-id="JB15_22">El nu mai nădăjduieşte să mai iasă din întuneric şi îşi simte capul mereu sub sabie.</span>
<span class="v-num v-23">23&nbsp;</span><span class="v JB15_23" data-id="JB15_23">Se şi vede aruncat de mâncare vulturilor, fiindcă ştie că prăpădul lui este fără întârziere.</span>
<span class="v-num v-24">24&nbsp;</span><span class="v JB15_24" data-id="JB15_24">Ziua întunericul îl înspăimântă. Zbuciumul şi tulburarea îl strâng la mijloc şi se aruncă asupra-i gata de împresurare,</span>
<span class="v-num v-25">25&nbsp;</span><span class="v JB15_25" data-id="JB15_25">Fiindcă a îndrăznit să-şi îndrepte mâna împotriva lui Dumnezeu şi să facă pe viteazul faţă de Cel Atotputernic;</span>
<span class="v-num v-26">26&nbsp;</span><span class="v JB15_26" data-id="JB15_26">Fiindcă a îndrăznit să năvălească împotriva Lui cu gâtul întins şi la adăpostul scuturilor sale groase şi rotunde.</span>
<span class="v-num v-27">27&nbsp;</span><span class="v JB15_27" data-id="JB15_27">Chipul lui i se ascundea în grăsime şi osânza stătea grea pe coapsele lui,</span>
<span class="v-num v-28">28&nbsp;</span><span class="v JB15_28" data-id="JB15_28">Şi sălăşluia în cetăţi pustiite, în case în care nu mai stătea nimeni, fiindcă ameninţau să se prăbuşească.</span>
<span class="v-num v-29">29&nbsp;</span><span class="v JB15_29" data-id="JB15_29">Nu va aduna bogăţie şi ce are nu va ţine mult, iar umbra lui nu se va lungi pe pământ.</span>
<span class="v-num v-30">30&nbsp;</span><span class="v JB15_30" data-id="JB15_30">Nu va mai putea să iasă din întuneric. Focul va mistui ramurile sale şi vijelia va mătura florile lui;</span>
<span class="v-num v-31">31&nbsp;</span><span class="v JB15_31" data-id="JB15_31">Să nu se creadă în minciună, fiindcă ştim că e deşertăciune.</span>
<span class="v-num v-32">32&nbsp;</span><span class="v JB15_32" data-id="JB15_32">Vrejul său se va ofili mai înainte de vreme şi mlădiţa sa nu va da muguri verzi.</span>
<span class="v-num v-33">33&nbsp;</span><span class="v JB15_33" data-id="JB15_33">Ca viţa mănată, va lăsa să cadă rodul său şi la fel ca măslinul va împrăştia florile sale.</span>
<span class="v-num v-34">34&nbsp;</span><span class="v JB15_34" data-id="JB15_34">Fiindcă ceata celui rău la inimă va fi lăsată stearpă şi focul mistuie corturile cu bogăţii de jaf.</span>
<span class="v-num v-35">35&nbsp;</span><span class="v JB15_35" data-id="JB15_35">Ei zămislesc răutatea şi nasc nelegiuirea, dar cu aceasta pântecele lor dospeşte înşelăciunea".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JB14.html">&lt;</a>
<a class="home" href="index.html">=</a>
<a class="next" href="JB16.html">&gt;</a>
</div></div>
</body>
</html>