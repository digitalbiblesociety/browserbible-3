<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>NUMERII 21 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="NU.html">Biblia Ortodoxă Română Sinodală (2006)</a><a class="location" href="NU.html">NUMERII 21</a><a class="prev" href="NU20.html">&lt;</a>
<a class="home" href="index.html">=</a>
<a class="next" href="NU22.html">&gt;</a>
</div></div>
<div class="section chapter NU NU21 ron_bor ron " dir="ltr" lang="ro" data-id="NU21" data-nextid="NU22" data-previd="NU20">
<div class="c">21</div>
<div class="p">
<span class="v-num v-1">1&nbsp;</span><span class="v NU21_1" data-id="NU21_1">Auzind însă regele canaanean din Arad, care locuia la miazăzi, că Israel vine pe drumul dinspre Atarim, a intrat în luptă cu Israeliţii şi a luat pe unii din ei în robie.</span>
<span class="v-num v-2">2&nbsp;</span><span class="v NU21_2" data-id="NU21_2">Atunci a făcut Israel făgăduinţă Domnului şi a zis: "De vei da pe poporul acesta în mâinile mele, îl voi nimici pe el şi cetăţile lui".</span>
<span class="v-num v-3">3&nbsp;</span><span class="v NU21_3" data-id="NU21_3">Şi a ascultat Domnul glasul lui Israel şi a dat pe Canaanei în mâinile lui şi el i-a nimicit pe ei şi oraşele lor şi a pus locului aceluia numele: Horma, adică nimicire.</span>
<span class="v-num v-4">4&nbsp;</span><span class="v NU21_4" data-id="NU21_4">De la muntele Hor au apucat pe calea Mării Roşii, ca să ocolească pământul lui Edom, dar pe drum poporul a început să-şi piardă răbdarea.</span>
<span class="v-num v-5">5&nbsp;</span><span class="v NU21_5" data-id="NU21_5">Şi grăia poporul împotriva lui Dumnezeu şi împotriva lui Moise, zicând: "La ce ne-ai scos din pământul Egiptului, ca să ne omori în pustiu, că aici nu este nici pâine, nici apă şi sufletul nostru s-a scârbit de această hrană sărăcăcioasă".</span>
<span class="v-num v-6">6&nbsp;</span><span class="v NU21_6" data-id="NU21_6">Atunci a trimis Domnul asupra poporului şerpi veninoşi, care muşcau poporul, şi a murit mulţime de popor din fiii lui Israel.</span>
<span class="v-num v-7">7&nbsp;</span><span class="v NU21_7" data-id="NU21_7">A venit deci poporul la Moise şi a zis: "Am greşit, grăind împotriva Domnului şi împotriva ta; roagă-te Domnului, ca să depărteze şerpii de la noi". Şi s-a rugat Moise Domnului pentru popor.</span>
<span class="v-num v-8">8&nbsp;</span><span class="v NU21_8" data-id="NU21_8">Iar Domnul a zis către Moise: "Fă-ţi un şarpe de aramă şi-l pune pe un stâlp; şi de va muşca şarpele pe vreun om, tot cel muşcat care se va uita la el va trăi.</span>
<span class="v-num v-9">9&nbsp;</span><span class="v NU21_9" data-id="NU21_9">Şi a făcut Moise un şarpe de aramă şi l-a pus pe un stâlp; şi când un şarpe muşca vreun om, acesta privea la şarpele cel de aramă şi trăia.</span>
<span class="v-num v-10">10&nbsp;</span><span class="v NU21_10" data-id="NU21_10">Sculându-se de acolo, fiii lui Israel au tăbărât la Obot.</span>
<span class="v-num v-11">11&nbsp;</span><span class="v NU21_11" data-id="NU21_11">Iar după ce s-au ridicat şi din Obot, au tăbărât la Iie-Abarim, dincolo de pustiu, în faţa Moabului, către răsăritul soarelui.</span>
<span class="v-num v-12">12&nbsp;</span><span class="v NU21_12" data-id="NU21_12">De acolo s-au ridicat şi au tăbărât în valea Zared.</span>
<span class="v-num v-13">13&nbsp;</span><span class="v NU21_13" data-id="NU21_13">Ridicându-se apoi şi de acolo, au tăbărât dincolo de Arnon, în pustia care e afară din hotarele Amoreilor. Căci Arnonul este hotar între Moabiţi şi Amorei.</span>
<span class="v-num v-14">14&nbsp;</span><span class="v NU21_14" data-id="NU21_14">De aceea se şi zice în "Cartea războaielor Domnului":</span>
<span class="v-num v-15">15&nbsp;</span><span class="v NU21_15" data-id="NU21_15">Domnul a cuprins Vahebul cu curgerile sale năvalnice şi şuvoaiele Arnonului şi povârnişul curgerilor de apă care se întinde până la localitatea Ar şi se opreşte în hotarul Moabului.</span>
<span class="v-num v-16">16&nbsp;</span><span class="v NU21_16" data-id="NU21_16">De acolo s-au îndreptat spre Beer, fântâna despre care a zis Domnul lui Moise: "Adună poporul şi le voi da apă să bea".</span>
<span class="v-num v-17">17&nbsp;</span><span class="v NU21_17" data-id="NU21_17">Atunci a cântat Israel la fântână cântarea aceasta: "Lăudaţi fântâna aceasta, cântaţi imne în cinstea ei!</span>
<span class="v-num v-18">18&nbsp;</span><span class="v NU21_18" data-id="NU21_18">Fântâna pe care principii au săpat-o, pe care mai-marii poporului au deschis-o cu sceptrul, cu toiegele lor!"</span>
<span class="v-num v-19">19&nbsp;</span><span class="v NU21_19" data-id="NU21_19">Din Beer au mers la Matana, de la Matana la Nahaliel, de la Nahaliel la Bamot;</span>
<span class="v-num v-20">20&nbsp;</span><span class="v NU21_20" data-id="NU21_20">Iar de la Bamot la valea din câmpia Moabului, pe vârful muntelui Fazga, în faţa pustiului.</span>
<span class="v-num v-21">21&nbsp;</span><span class="v NU21_21" data-id="NU21_21">De acolo a trimis Moise soli la Sihon, regele Amoreilor, cu veşti de pace, ca să i se spună:</span>
<span class="v-num v-22">22&nbsp;</span><span class="v NU21_22" data-id="NU21_22">"Dă-mi voie să trec prin ţara ta. Nu ne vom abate nici la ogorul tău, nici la via ta, nici apă din fântâna ta nu vom bea, ci vom trece de hotarele tale!"</span>
<span class="v-num v-23">23&nbsp;</span><span class="v NU21_23" data-id="NU21_23">Dar Sihon n-a îngăduit lui Israel să treacă prin ţara lui, ci şi-a adunat tot poporul său şi a păşit împotriva lui Israel în pustie, înaintând până la Iahaţ, unde s-a luptat cu Israel.</span>
<span class="v-num v-24">24&nbsp;</span><span class="v NU21_24" data-id="NU21_24">Însă Israel l-a bătut, măcelărindu-l cu sabia, şi i-a cuprins ţara de la Arnon până la Iaboc, până la fiii lui Amon, căci hotarele Amoniţilor erau întărite.</span>
<span class="v-num v-25">25&nbsp;</span><span class="v NU21_25" data-id="NU21_25">Luând toate cetăţile acestea, Israel s-a aşezat în cetăţile Amoreilor: în Heşbon şi în toate satele care ţineau de el.</span>
<span class="v-num v-26">26&nbsp;</span><span class="v NU21_26" data-id="NU21_26">Căci Heşbonul era cetatea lui Sihon, regele Amoreilor. Acesta se luptase cu fostul rege al Amoreilor şi-i luase din mâini toată ţara Amoreilor de la Aroer până la Arnon.</span>
<span class="v-num v-27">27&nbsp;</span><span class="v NU21_27" data-id="NU21_27">De aceea şi zic rapsozii în bătaie de joc: "Veniţi la Heşbon, ca să se zidească şi să se întărească cetatea lui Sihon.</span>
<span class="v-num v-28">28&nbsp;</span><span class="v NU21_28" data-id="NU21_28">Că a ieşit foc din Heşbon şi pară de foc din cetatea lui Sihon şi a mistuit Ar-Moabul şi pe stăpânii munţilor Arnonului.</span>
<span class="v-num v-29">29&nbsp;</span><span class="v NU21_29" data-id="NU21_29">Vai de tine, Moab! Eşti pierdut, poporul lui Camos! Feciorii lui s-au risipit şi fetele lui au ajuns roabe la Sihon, regele Amoreilor.</span>
<span class="v-num v-30">30&nbsp;</span><span class="v NU21_30" data-id="NU21_30">Tras-am asupra lor cu săgeţi. De la Heşbon până la Dibon tot este dărâmat, am pustiit tot până la Nofa, care e aproape de Medeba".</span>
<span class="v-num v-31">31&nbsp;</span><span class="v NU21_31" data-id="NU21_31">Şi aşa s-a aşezat Israel în toate cetăţile Amoreilor.</span>
<span class="v-num v-32">32&nbsp;</span><span class="v NU21_32" data-id="NU21_32">De acolo a trimis Moise să iscodească Iazerul, pe care l-a luat împreună cu satele lui şi a alungat pe Amoreii care locuiau acolo.</span>
<span class="v-num v-33">33&nbsp;</span><span class="v NU21_33" data-id="NU21_33">Şi întorcându-se, a luat calea spre Vasan; iar Og, regele Vasanului, a ieşit înaintea lor cu tot poporul său, ca să se războiască la Edrei.</span>
<span class="v-num v-34">34&nbsp;</span><span class="v NU21_34" data-id="NU21_34">Atunci a zis Domnul către Moise: "Să nu te temi de el, că-l voi da în mâinile tale pe el şi tot poporul lui şi toată ţara lui şi vei face cu el cum ai făcut cu Sihon, regele Amoreilor, care locuia în Heşbon".</span>
<span class="v-num v-35">35&nbsp;</span><span class="v NU21_35" data-id="NU21_35">Şi l-a bătut pe el, pe fiii lui, şi pe tot poporul lui, de n-a lăsat viu nici pe unul din ai lui, şi a cuprins ţara lui.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="NU20.html">&lt;</a>
<a class="home" href="index.html">=</a>
<a class="next" href="NU22.html">&gt;</a>
</div></div>
</body>
</html>