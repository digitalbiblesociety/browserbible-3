<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOV 19 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JB.html">Biblia Ortodoxă Română Sinodală (2006)</a><a class="location" href="JB.html">CARTEA LUI IOV 19</a><a class="prev" href="JB18.html">&lt;</a>
<a class="home" href="index.html">=</a>
<a class="next" href="JB20.html">&gt;</a>
</div></div>
<div class="section chapter JB JB19 ron_bor ron " dir="ltr" lang="ro" data-id="JB19" data-nextid="JB20" data-previd="JB18">
<div class="c">19</div>
<div class="p">
<span class="v-num v-1">1&nbsp;</span><span class="v JB19_1" data-id="JB19_1">Atunci Iov a început să vorbească şi a zis:</span>
<span class="v-num v-2">2&nbsp;</span><span class="v JB19_2" data-id="JB19_2">"Câtă vreme veţi întrista voi sufletul meu şi mă veţi zdrobi cu cuvântările voastre?</span>
<span class="v-num v-3">3&nbsp;</span><span class="v JB19_3" data-id="JB19_3">Iată a zecea oară de când mă batjocoriţi. Nu vă este ruşine că vă purtaţi aşa?</span>
<span class="v-num v-4">4&nbsp;</span><span class="v JB19_4" data-id="JB19_4">Chiar dacă ar fi adevărat că am păcătuit, greşeala mea este pe capul meu.</span>
<span class="v-num v-5">5&nbsp;</span><span class="v JB19_5" data-id="JB19_5">Iar dacă voi vă faceţi tari şi mari împotriva mea şi-mi scoateţi ochii cu ticăloşia mea,</span>
<span class="v-num v-6">6&nbsp;</span><span class="v JB19_6" data-id="JB19_6">Să ştii că Dumnezeu este Cel ce mă urmăreşte şi că El m-a învăluit cu laţul Său.</span>
<span class="v-num v-7">7&nbsp;</span><span class="v JB19_7" data-id="JB19_7">Dacă strig de multa-apăsare, nu primesc nici un răspuns; ţip în gura mare, dar nimeni nu-mi face dreptate.</span>
<span class="v-num v-8">8&nbsp;</span><span class="v JB19_8" data-id="JB19_8">El a astupat calea mea, ca să nu mai trec pe ea, şi a acoperit cu beznă toate drumurile mele.</span>
<span class="v-num v-9">9&nbsp;</span><span class="v JB19_9" data-id="JB19_9">M-a dezbrăcat de mărirea mea şi mi-a smuls cununa de pe cap.</span>
<span class="v-num v-10">10&nbsp;</span><span class="v JB19_10" data-id="JB19_10">M-a dărâmat de jur împrejur şi sunt în ceasul morţii şi nădejdea mea a scos-o din rădăcină ca pe un copac.</span>
<span class="v-num v-11">11&nbsp;</span><span class="v JB19_11" data-id="JB19_11">Aprins-a împotriva mea mânia Sa şi m-a luat drept duşmanul Său.</span>
<span class="v-num v-12">12&nbsp;</span><span class="v JB19_12" data-id="JB19_12">Hoardele Sale sosesc grămadă, îşi fac drum până la mine şi pun tabără de jur împrejurul cortului meu.</span>
<span class="v-num v-13">13&nbsp;</span><span class="v JB19_13" data-id="JB19_13">A depărtat pe fraţii mei de lângă mine şi cunoscuţii mei îşi întorc faţa când mă văd.</span>
<span class="v-num v-14">14&nbsp;</span><span class="v JB19_14" data-id="JB19_14">Rudele mele au pierit, casnicii mei au uitat de mine.</span>
<span class="v-num v-15">15&nbsp;</span><span class="v JB19_15" data-id="JB19_15">Cei ce locuiau împreună cu mine şi slujnicele mele se uită la mine ca la un străin; sunt în ochii lor ca unul venit din altă ţară.</span>
<span class="v-num v-16">16&nbsp;</span><span class="v JB19_16" data-id="JB19_16">Chem pe sluga mea şi nu-mi răspunde, măcar că o rog cu gura mea.</span>
<span class="v-num v-17">17&nbsp;</span><span class="v JB19_17" data-id="JB19_17">Suflarea mea a ajuns nesuferită pentru femeia mea şi am ajuns să miros greu pentru fiii cei născuţi din coapsele mele.</span>
<span class="v-num v-18">18&nbsp;</span><span class="v JB19_18" data-id="JB19_18">Până şi copiii îmi arată dispreţ; când mă scol, vorbesc pe seama mea.</span>
<span class="v-num v-19">19&nbsp;</span><span class="v JB19_19" data-id="JB19_19">Toţi sfetnicii mei cei mai de aproape mă urgisesc şi aceia pe care îi iubeam s-au întors împotriva mea.</span>
<span class="v-num v-20">20&nbsp;</span><span class="v JB19_20" data-id="JB19_20">Oasele mele ies afară din piele şi nu mi-au mai rămas tefere decât gingiile.</span>
<span class="v-num v-21">21&nbsp;</span><span class="v JB19_21" data-id="JB19_21">Milă fie-vă de mine, aveţi milă de mine, o, voi, prietenii mei, căci mâna lui Dumnezeu m-a lovit!</span>
<span class="v-num v-22">22&nbsp;</span><span class="v JB19_22" data-id="JB19_22">De ce mă prigoniţi cu urgia lui Dumnezeu şi nu vă mai săturaţi de carnea mea?</span>
<span class="v-num v-23">23&nbsp;</span><span class="v JB19_23" data-id="JB19_23">Cit aş vrea ca vorbele mele să fie scrise, cât aş vrea să fie săpate pe aramă.</span>
<span class="v-num v-24">24&nbsp;</span><span class="v JB19_24" data-id="JB19_24">Să fie săpate pe veci, cu un condei de fier şi de plumb, într-o stâncă!</span>
<span class="v-num v-25">25&nbsp;</span><span class="v JB19_25" data-id="JB19_25">Dar eu ştiu că Răscumpărătorul meu este viu şi că El, în ziua cea de pe urmă, va ridica iar din pulbere această piele a mea ce se destramă.</span>
<span class="v-num v-26">26&nbsp;</span><span class="v JB19_26" data-id="JB19_26">Şi afară din trupul meu voi vedea pe Dumnezeu.</span>
<span class="v-num v-27">27&nbsp;</span><span class="v JB19_27" data-id="JB19_27">Pe El Îl voi vedea şi ochii mei Îl vor privi, nu ai altuia. Şi de dorul acesta măruntaiele mele tânjesc în mine.</span>
<span class="v-num v-28">28&nbsp;</span><span class="v JB19_28" data-id="JB19_28">Iar dacă ziceţi: Cum îl vom urmări şi ce pricină de proces vom găsi noi în el?</span>
<span class="v-num v-29">29&nbsp;</span><span class="v JB19_29" data-id="JB19_29">Temeţi-vă de sabie, pentru voi înşivă, când mânia va izbucni împotriva greşelii voastre. Şi atunci veţi învăţa că este o judecată!"</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JB18.html">&lt;</a>
<a class="home" href="index.html">=</a>
<a class="next" href="JB20.html">&gt;</a>
</div></div>
</body>
</html>