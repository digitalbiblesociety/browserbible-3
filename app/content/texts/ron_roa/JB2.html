<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOV 2 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JB.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="JB.html">CARTEA LUI IOV 2</a><a class="prev" href="JB1.html">&lt;</a>
<a class="home" href="index.html">=</a>
<a class="next" href="JB3.html">&gt;</a>
</div></div>
<div class="section chapter JB JB2 ron_roa ron " dir="ltr" lang="ro" data-id="JB2" data-nextid="JB3" data-previd="JB1">
<div class="c">2</div>
<div class="p">
<span class="v-num v-1">1&nbsp;</span><span class="v JB2_1" data-id="JB2_1">Şi a fost că'n ziua aceea când îngerii lui Dumnezeu au venit la'nfăţişare înaintea Domnului , venit-a şi Diavolul în mijlocul lor să I se'nfăţişeze Domnului.</span>
<span class="v-num v-2">2&nbsp;</span><span class="v JB2_2" data-id="JB2_2">Şi Domnul i-a zis Diavolului: "De unde vii?" Iar Diavolul a zis în faţa Domnului: "Străbătând prin cele de sub cer şi hoinărind de-a lungul şi de-a latul, iată c'am venit".</span>
<span class="v-num v-3">3&nbsp;</span><span class="v JB2_3" data-id="JB2_3">Şi Domnul i-a zis Diavolului: "Luat-ai tu aminte la robul Meu Iov?, că dintre pământeni nu-i nici un om ca el, neprihănit, drept, adevărat, cinstitor de Dumnezeu, ferindu-se de tot răul. Şi măcar că prin zisele tale ai făcut ca pe nedrept să-şi piardă averile, el încă se ţine statornic în neprihana lui!"</span>
<span class="v-num v-4">4&nbsp;</span><span class="v JB2_4" data-id="JB2_4">Şi răspunzând Diavolul, a zis către Domnul: "Cojoc pentru cojoc! Că dacă-i vorba de viaţa lui, dă omul tot ce are.</span>
<span class="v-num v-5">5&nbsp;</span><span class="v JB2_5" data-id="JB2_5">Nu aşa ne-a fost vorba! Dimpotrivă, ia întinde-ţi mâna şi atinge-te de osul şi de carnea lui, şi vezi dacă nu te va blagoslovi'n obraz!...".</span>
<span class="v-num v-6">6&nbsp;</span><span class="v JB2_6" data-id="JB2_6">Domnul i-a zis Diavolului: "Iată, ţi-l dau ţie pe mână; numai de viaţa lui să nu te-atingi!"</span>
<span class="v-num v-7">7&nbsp;</span><span class="v JB2_7" data-id="JB2_7">Diavolul a plecat de dinaintea Domnului şi l-a lovit pe Iov cu bubă rea din tălpi până'n creştet.</span>
<span class="v-num v-8">8&nbsp;</span><span class="v JB2_8" data-id="JB2_8">Şi a luat Iov un ciob ca să-şi radă puroaiele şi s'a aşezat pe gunoi, în afara cetăţii.</span>
<span class="v-num v-9">9&nbsp;</span><span class="v JB2_9" data-id="JB2_9">Şi dac'a trecut o vreme şi înc'o vreme , zis-a către el femeia lui: "Până când oare te vei mai răbda, zicând: - Iată, încă puţin să mai aştept întru nădejdea mântuirii mele!?... Că iată, amintirea ta s'a şters de pe pământ, şi chiar aceea a feciorilor tăi şi a fiicelor tale, pe care'n dureri şi chinuri iam purtat în pântece şi pentru care'n zadar cu osteneli m'am nevoit. Iar tu, tu zaci aici în putregaiul viermilor, nemişcat sub cerul deschis, în timp ce eu rătăcesc ca o slujnică şi umblu din loc ]n loc şi din casă'n casă, aşteptând să scapete soarele ca să mă odihnesc de ostenelile şi de durerile ce mă cuprind acum... Ci zi ceva, o vorbă către Domnul, şi mori!"</span>
<span class="v-num v-10">10&nbsp;</span><span class="v JB2_10" data-id="JB2_10">Iar el, uitânduse lung la ea, a grăit: "De ce vorbeşti tu ca o femeie fără minte? Dacă noi am primit din mâna Domnului pe cele bune, oare nu le vom răbda şi pe cele rele?...". Şi'n toate aceste întâmplări ce s'au petrecut asupră-i, nimic n'a greşit Iov cu buzele sale'n faţa lui Dumnezeu.</span>
<span class="v-num v-11">11&nbsp;</span><span class="v JB2_11" data-id="JB2_11">Iar trei prieteni ai săi, auzind de toate nenorocirile ce căzuseră asupră-i, au venit la el, fiecare din ţara lui: Elifaz, regele Temanilor, Bildad, domnul Şuahilor, şi Ţofar, regele Naamahilor . Ei au ajuns la el toţi odată, ca săl aline şi să-i stea la'ndemână.</span>
<span class="v-num v-12">12&nbsp;</span><span class="v JB2_12" data-id="JB2_12">Şi dacă l-au văzut de departe, nu l-au recunoscut. Atunci cu glas mare au strigat şi au plâns, şi şi-au sfâşiat fiecare veşmântul şi şi-au presărat capul cu ţărână.</span>
<span class="v-num v-13">13&nbsp;</span><span class="v JB2_13" data-id="JB2_13">Şapte zile şi şapte nopţi au şezut lângă el şi nici un cuvânt nu i-au vorbit, văzând cât de groaznică îi era durerea, şi mare foarte.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JB1.html">&lt;</a>
<a class="home" href="index.html">=</a>
<a class="next" href="JB3.html">&gt;</a>
</div></div>
</body>
</html>