<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>ROMANI 7 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="RM.html">Biblia Ortodoxă Română Sinodală (2006)</a><a class="location" href="RM.html">ROMANI 7</a><a class="prev" href="RM6.html">&lt;</a>
<a class="home" href="index.html">=</a>
<a class="next" href="RM8.html">&gt;</a>
</div></div>
<div class="section chapter RM RM7 ron_bor ron " dir="ltr" lang="ron" data-id="RM7" data-nextid="RM8" data-previd="RM6">
<div class="c">7</div>
<div class="p">
<span class="v-num v-1">1&nbsp;</span><span class="v RM7_1" data-id="RM7_1">Oare nu ştiţi, fraţilor - căci celor ce cunosc Legea vorbesc - că Legea are putere asupra omului, atâta timp cât el trăieşte?</span>
<span class="v-num v-2">2&nbsp;</span><span class="v RM7_2" data-id="RM7_2">Căci femeia măritată e legată, prin lege, de bărbatul său atâta timp cât el trăieşte; iar dacă i-a murit bărbatul, este dezlegată de legea bărbatului.</span>
<span class="v-num v-3">3&nbsp;</span><span class="v RM7_3" data-id="RM7_3">Deci, trăindu-i bărbatul, se va numi adulteră dacă va fi cu alt bărbat; iar dacă i-a murit bărbatul este liberă faţă de lege, ca să nu fie adulteră, luând un alt bărbat.</span>
<span class="v-num v-4">4&nbsp;</span><span class="v RM7_4" data-id="RM7_4">Aşa că, fraţii mei, şi voi aţi murit Legii, prin trupul lui Hristos, spre a fi ai altuia, ai Celui ce a înviat din morţi, ca să aducem roade lui Dumnezeu.</span>
<span class="v-num v-5">5&nbsp;</span><span class="v RM7_5" data-id="RM7_5">Căci pe când eram în trup, patimile păcatelor, care erau prin Lege, lucrau în mădularele noastre, ca să aducem roade morţii;</span>
<span class="v-num v-6">6&nbsp;</span><span class="v RM7_6" data-id="RM7_6">Dar acum ne-am desfăcut de Lege, murind aceluia în care eram ţinuţi robi, ca noi să slujim întru înnoirea Duhului, iar nu după slova cea veche.</span>
<span class="v-num v-7">7&nbsp;</span><span class="v RM7_7" data-id="RM7_7">Ce vom zice deci? Au doară Legea este păcat? Nicidecum. Dar eu n-am cunoscut păcatul, decât prin Lege. Căci n-aş fi ştiut pofta, dacă Legea n-ar fi zis: Să nu pofteşti!</span>
<span class="v-num v-8">8&nbsp;</span><span class="v RM7_8" data-id="RM7_8">Dar păcatul, luând pricină prin poruncă, a lucrat în mine tot felul de pofte. Căci fără lege, păcatul era mort.</span>
<span class="v-num v-9">9&nbsp;</span><span class="v RM7_9" data-id="RM7_9">Iar eu cândva trăiam fără lege, dar după ce a venit porunca, păcatul a prins viaţă;</span>
<span class="v-num v-10">10&nbsp;</span><span class="v RM7_10" data-id="RM7_10">Iar eu am murit! Şi porunca, dată spre viaţă, mi s-a aflat a fi spre moarte.</span>
<span class="v-num v-11">11&nbsp;</span><span class="v RM7_11" data-id="RM7_11">Pentru că păcatul, luând îndemn prin poruncă, m-a înşelat şi m-a ucis prin ea.</span>
<span class="v-num v-12">12&nbsp;</span><span class="v RM7_12" data-id="RM7_12">Deci, Legea e sfântă şi porunca e sfântă şi dreaptă şi bună.</span>
<span class="v-num v-13">13&nbsp;</span><span class="v RM7_13" data-id="RM7_13">Atunci, ce era bun s-a făcut pentru mine pricina morţii? Nicidecum! Ci păcatul, ca să se arate păcat, mi-a adus moartea, prin ceea ce a fost bun, pentru ca păcatul, prin poruncă, să fie peste măsură de păcătos.</span>
<span class="v-num v-14">14&nbsp;</span><span class="v RM7_14" data-id="RM7_14">Căci ştim că Legea e duhovnicească; dar eu sunt trupesc, vândut sub păcat.</span>
<span class="v-num v-15">15&nbsp;</span><span class="v RM7_15" data-id="RM7_15">Pentru că ceea ce fac nu ştiu; căci nu săvârşesc ceea ce voiesc, ci fac ceea ce urăsc.</span>
<span class="v-num v-16">16&nbsp;</span><span class="v RM7_16" data-id="RM7_16">Iar dacă fac ceea ce nu voiesc, recunosc că Legea este bună.</span>
<span class="v-num v-17">17&nbsp;</span><span class="v RM7_17" data-id="RM7_17">Dar acum nu eu fac acestea, ci păcatul care locuieşte în mine.</span>
<span class="v-num v-18">18&nbsp;</span><span class="v RM7_18" data-id="RM7_18">Fiindcă ştiu că nu locuieşte în mine, adică în trupul meu, ce este bun. Căci a voi se află în mine, dar a face binele nu aflu;</span>
<span class="v-num v-19">19&nbsp;</span><span class="v RM7_19" data-id="RM7_19">Căci nu fac binele pe care îl voiesc, ci răul pe care nu-l voiesc, pe acela îl săvârşesc.</span>
<span class="v-num v-20">20&nbsp;</span><span class="v RM7_20" data-id="RM7_20">Iar dacă fac ceea ce nu voiesc eu, nu eu fac aceasta, ci păcatul care locuieşte în mine.</span>
<span class="v-num v-21">21&nbsp;</span><span class="v RM7_21" data-id="RM7_21">Găsesc deci în mine, care voiesc să fac bine, legea că răul este legat de mine.</span>
<span class="v-num v-22">22&nbsp;</span><span class="v RM7_22" data-id="RM7_22">Că, după omul cel lăuntric, mă bucur de legea lui Dumnezeu;</span>
<span class="v-num v-23">23&nbsp;</span><span class="v RM7_23" data-id="RM7_23">Dar văd în mădularele mele o altă lege, luptându-se împotriva legii minţii mele şi făcându-mă rob legii păcatului, care este în mădularele mele.</span>
<span class="v-num v-24">24&nbsp;</span><span class="v RM7_24" data-id="RM7_24">Om nenorocit ce sunt! Cine mă va izbăvi de trupul morţii acesteia?</span>
<span class="v-num v-25">25&nbsp;</span><span class="v RM7_25" data-id="RM7_25">Mulţumesc lui Dumnezeu, prin Iisus Hristos, Domnul nostru! Deci, dar, eu însumi, cu mintea mea, slujesc legii lui Dumnezeu, iar cu trupul, legii păcatului.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="RM6.html">&lt;</a>
<a class="home" href="index.html">=</a>
<a class="next" href="RM8.html">&gt;</a>
</div></div>
</body>
</html>