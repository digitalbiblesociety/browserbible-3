<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEREMIA 28 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JR.html">Biblia Ortodoxă Română Sinodală (2006)</a><a class="location" href="JR.html">IEREMIA 28</a><a class="prev" href="JR27.html">&lt;</a>
<a class="home" href="index.html">=</a>
<a class="next" href="JR29.html">&gt;</a>
</div></div>
<div class="section chapter JR JR28 ron_bor ron " dir="ltr" lang="ron" data-id="JR28" data-nextid="JR29" data-previd="JR27">
<div class="c">28</div>
<div class="p">
<span class="v-num v-1">1&nbsp;</span><span class="v JR28_1" data-id="JR28_1">Tot în anul acela, la începutul domniei lui Sedechia, regele lui Iuda, adică în anul al patrulea, în luna a cincea, Anania, fiul lui Azur, proorocul cel din Gabon, mi-a grăit în templul Domnului, înaintea. ochilor preoţilor şi a tot poporul şi mi-a zis:</span>
<span class="v-num v-2">2&nbsp;</span><span class="v JR28_2" data-id="JR28_2">"Aşa zice Domnul Savaot, Dumnezeul lui Israel: Voi sfărâma jugul regelui Babilonului;</span>
<span class="v-num v-3">3&nbsp;</span><span class="v JR28_3" data-id="JR28_3">Peste doi ani voi întoarce în locul acesta toate vasele templului Domnului, pe care Nabucodonosor, regele Babilonului, le-a luat din acest loc şi le-a dus la Babilon.</span>
<span class="v-num v-4">4&nbsp;</span><span class="v JR28_4" data-id="JR28_4">Voi întoarce la locul acesta şi pe Iehonia, fiul lui Ioiachim, regele lui Iuda, şi pe toţi robii iudei, care au mers la Babilon, zice Domnul, căci voi sfărâma jugul regelui Babilonului".</span>
<span class="v-num v-5">5&nbsp;</span><span class="v JR28_5" data-id="JR28_5">Atunci proorocul Ieremia a grăit către Anania proorocul, înaintea ochilor preoţilor şi înaintea ochilor a tot poporul, ce stătea în templul Domnului, şi a zis Ieremia proorocul:</span>
<span class="v-num v-6">6&nbsp;</span><span class="v JR28_6" data-id="JR28_6">"Aşa să fie şi să facă aceasta Domnul! Împlinească Domnul cuvintele tale, pe care le-ai rostit tu pentru întoarcerea din Babilon a vaselor templului Domnului şi a tuturor robilor la locul acesta.</span>
<span class="v-num v-7">7&nbsp;</span><span class="v JR28_7" data-id="JR28_7">Dar ascultă cuvântul acesta pe care ţi-l spun eu în auzul tău şi în auzul a tot poporul:</span>
<span class="v-num v-8">8&nbsp;</span><span class="v JR28_8" data-id="JR28_8">Proorocii care au fost demult înaintea mea şi înaintea ta au prevestit multor ţări şi regate puternice război, strâmtorare şi molimă.</span>
<span class="v-num v-9">9&nbsp;</span><span class="v JR28_9" data-id="JR28_9">Când însă vreun prooroc a prevestit pace, atunci numai aşa a fost luat el ca prooroc, cu adevărat trimis de Domnul, dacă s-a împlinit cuvântul acelui prooroc".</span>
<span class="v-num v-10">10&nbsp;</span><span class="v JR28_10" data-id="JR28_10">Iar proorocul Anania a luat jugul de pe grumazul lui Ieremia proorocul şi l-a sfărâmat;</span>
<span class="v-num v-11">11&nbsp;</span><span class="v JR28_11" data-id="JR28_11">Şi a zis Anania înaintea ochilor a tot poporul cuvintele acestea: "Iată ce zice Domnul: Aşa voi sfărâma jugul lui Nabucodonosor, regele Babilonului, peste doi ani, luându-l de pe grumazul tuturor popoarelor". Şi Ieremia s-a dus în drumul său.</span>
<span class="v-num v-12">12&nbsp;</span><span class="v JR28_12" data-id="JR28_12">După ce proorocul Anania a sfărâmat jugul de pe grumazul proorocului Ieremia, a fost cuvântul Domnului către Ieremia şi i-a zis:</span>
<span class="v-num v-13">13&nbsp;</span><span class="v JR28_13" data-id="JR28_13">"Mergi şi spune lui Anania: Aşa zice Domnul: Tu ai sfărâmat un jug de lemn şi voi face în locul lui altui de fier,</span>
<span class="v-num v-14">14&nbsp;</span><span class="v JR28_14" data-id="JR28_14">Că aşa zice Domnul Savaot, Dumnezeul lui Israel: Jug de fier voi pune pe grumazul tuturor acestor popoare, ca să muncească ele la Nabucodonosor, regele Babilonului, şi ca să-i slujească, ba şi fiarele câmpului le voi da lui!"</span>
<span class="v-num v-15">15&nbsp;</span><span class="v JR28_15" data-id="JR28_15">Şi a mai zis proorocul Ieremia către Anania proorocul: "Ascultă, Anania: Domnul nu te-a trimis şi tu dai poporului acestuia încredere în minciună.</span>
<span class="v-num v-16">16&nbsp;</span><span class="v JR28_16" data-id="JR28_16">De aceea aşa zice Domnul: Iată te voi arunca de pe faţa pământului; chiar în anul acesta vei muri, pentru că ai grăit împotriva Domnului".</span>
<span class="v-num v-17">17&nbsp;</span><span class="v JR28_17" data-id="JR28_17">Şi a murit Anania proorocul chiar în anul acela, în luna a şaptea.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JR27.html">&lt;</a>
<a class="home" href="index.html">=</a>
<a class="next" href="JR29.html">&gt;</a>
</div></div>
</body>
</html>