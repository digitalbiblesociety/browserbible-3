<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A PATRA A REGILOR 20 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="K2.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="K2.html">CARTEA A PATRA A REGILOR 20</a><a class="prev" href="K219.html">&lt;</a>
<a class="home" href="index.html">=</a>
<a class="next" href="K221.html">&gt;</a>
</div></div>
<div class="section chapter K2 K220 ron_roa ron " dir="ltr" lang="ron" data-id="K220" data-nextid="K221" data-previd="K219">
<div class="c">20</div>
<div class="p">
<span class="v-num v-1">1&nbsp;</span><span class="v K220_1" data-id="K220_1">În vremea aceea, Iezechia s'a îmbolnăvit de moarte. Iar profetul Isaia, fiul lui Amos, a venit la el şi i-a zis: "Aşa grăieşte Domnul: Pune-ţi casa'n rânduială, că vei muri şi nu vei trăi".</span>
<span class="v-num v-2">2&nbsp;</span><span class="v K220_2" data-id="K220_2">Iar Iezechia s'a întors cu faţa la perete şi I s'a rugat Domnului, zicând:</span>
<span class="v-num v-3">3&nbsp;</span><span class="v K220_3" data-id="K220_3">"Adu-ţi aminte, Doamne, cum am umblat eu în faţa Ta întru adevăr - cu inimă plină - şi cum am făcut eu ceea ce e bun în ochii Tăi!" Şi a plâns Iezechia cu plângere mare.</span>
<span class="v-num v-4">4&nbsp;</span><span class="v K220_4" data-id="K220_4">Şi'n timp ce Isaia se afla în curtea cea din mijloc, fost-a cuvântul Domnului către el, zicând:</span>
<span class="v-num v-5">5&nbsp;</span><span class="v K220_5" data-id="K220_5">"Întoarce-te şi spune-i lui Iezechia, cârmuitorul poporului Meu: - Aşa grăieşte Domnul, Dumnezeul lui David, părintele tău: Rugăciunea ţi-am auzit-o, lacrimile ţi le-am văzut, şi iată că Eu te voi face sănătos: în cea de a treia zi te vei sui în templul Domnului;</span>
<span class="v-num v-6">6&nbsp;</span><span class="v K220_6" data-id="K220_6">şi-i voi adăuga duratei tale cincisprezece ani. Şi te voi izbăvi - pe tine şi cetatea aceasta - din mâna regelui Asirienilor; şi voi ocroti cetatea aceasta, de dragul Meu şi de dragul robului Meu David".</span>
<span class="v-num v-7">7&nbsp;</span><span class="v K220_7" data-id="K220_7">Atunci Isaia a zis: "Să ia ei o turtă de smochine şi să i-o pună pe rană şi se va însănătoşi".</span>
<span class="v-num v-8">8&nbsp;</span><span class="v K220_8" data-id="K220_8">Iar Iezechia a zis către Isaia: "Care este semnul că Domnul mă va vindeca şi că în cea de a treia zi mă voi sui în templul Domnului?"</span>
<span class="v-num v-9">9&nbsp;</span><span class="v K220_9" data-id="K220_9">Iar Isaia i-a zis: "Acesta este semnul de la Domnul, că adică Domnul Îşi va ţine cuvântul pe care l-a grăit: umbra va merge cu zece trepte înainte, sau se va întoarce cu zece trepte înapoi".</span>
<span class="v-num v-10">10&nbsp;</span><span class="v K220_10" data-id="K220_10">Şi a zis Iezechia: "Uşor este ca umbra să se întindă cu zece trepte!... Nu, nu aşa!, ci să se întoarcă umbra cu zece trepte înapoi!"</span>
<span class="v-num v-11">11&nbsp;</span><span class="v K220_11" data-id="K220_11">Atunci Isaia a strigat către Domnul, iar umbra s'a întors cu zece trepte înapoi pe cadran .</span>
<span class="v-num v-12">12&nbsp;</span><span class="v K220_12" data-id="K220_12">În vremea aceea, Merodac Baladan, fiul lui Baladan, regele Babilonului, auzind că Iezechia fusese bolnav, i-a trimis acestuia o scrisoare şi un dar.</span>
<span class="v-num v-13">13&nbsp;</span><span class="v K220_13" data-id="K220_13">Iar Iezechia, bucurându-se de venirea solilor, le-a arătat toată casa în care îşi avea mirodeniile şi argintul şi aurul şi aromatele şi uleiul cel scump, şi cămara odoarelor şi tot ce se afla în vistieriile lui; nimic n'a fost în casa lui sau în ceea ce se afla în stăpânirea sa pe care el, Iezechia, să nu-l fi arătat.</span>
<span class="v-num v-14">14&nbsp;</span><span class="v K220_14" data-id="K220_14">Iar profetul Isaia a venit la regele Iezechia şi i-a zis: "Ce-au spus oamenii aceştia? şi de unde au venit ei la tine?" Iar Iezechia a zis: "Au venit la mine dintr'o ţară de departe: tocmai din Babilon".</span>
<span class="v-num v-15">15&nbsp;</span><span class="v K220_15" data-id="K220_15">Atunci el a zis: "Ce-au văzut ei în casa ta?" Iar acela a zis: "În casa mea au văzut totul; nimic nu este'n casa mea pe care eu să nu li-l fi arătat, chiar şi tot ce e'n vistieriile mele".</span>
<span class="v-num v-16">16&nbsp;</span><span class="v K220_16" data-id="K220_16">Atunci Isaia a zis către Iezechia: "Ascultă cuvântul Domnului:</span>
<span class="v-num v-17">17&nbsp;</span><span class="v K220_17" data-id="K220_17">Iată, vin zilele când vor fi duse'n Babilon toate câte se află'n casa ta şi tot ceea ce părinţii tăi au strâns până'n ziua de azi; nu se va pierde cuvântul pe care Domnul l-a grăit.</span>
<span class="v-num v-18">18&nbsp;</span><span class="v K220_18" data-id="K220_18">Şi fiii tăi, odraslele tale, ei, cei născuţi din tine, şi ei vor fi luaţi şi vor deveni eunuci în casa regelui Babilonului".</span>
<span class="v-num v-19">19&nbsp;</span><span class="v K220_19" data-id="K220_19">Iar Iezechia a zis către Isaia: "Bun este cuvântul Domnului, pe care El l-a grăit. Fie pace'n zilele mele!"</span>
<span class="v-num v-20">20&nbsp;</span><span class="v K220_20" data-id="K220_20">Cât despre celelalte întâmplări ale lui Iezechia, despre toată lupta lui şi despre toate pe care el le-a înfăptuit: iazul, şi apeductul, şi cum a adus el apă în cetate, oare nu sunt ele scrise în Cartea Faptelor din Vremea Regilor lui Iuda?</span>
<span class="v-num v-21">21&nbsp;</span><span class="v K220_21" data-id="K220_21">Şi a adormit Iezechia împreună cu părinţii săi şi a fost îngropat în cetatea lui David, iar în locul lui a devenit rege Manase, fiul său.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="K219.html">&lt;</a>
<a class="home" href="index.html">=</a>
<a class="next" href="K221.html">&gt;</a>
</div></div>
</body>
</html>