<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNTÂI PARALIPOMENA 21 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="R1.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="R1.html">CARTEA ÎNTÂI PARALIPOMENA 21</a><a class="prev" href="R120.html">&lt;</a>
<a class="home" href="index.html">=</a>
<a class="next" href="R122.html">&gt;</a>
</div></div>
<div class="section chapter R1 R121 ron_roa ron " dir="ltr" lang="ron" data-id="R121" data-nextid="R122" data-previd="R120">
<div class="c">21</div>
<div class="p">
<span class="v-num v-1">1&nbsp;</span><span class="v R121_1" data-id="R121_1">Atunci s'a ridicat diavolul împotriva Israelului şi l-a îndemnat pe David să-l numere pe Israel.</span>
<span class="v-num v-2">2&nbsp;</span><span class="v R121_2" data-id="R121_2">Şi a zis regele David către Ioab şi către căpeteniile oastei: "Mergeţi, număraţi-l pe Israel - de la Beer-Şeba până la Dan - şi aduceţi-mi [socoteala], iar eu voi şti numărul lor.</span>
<span class="v-num v-3">3&nbsp;</span><span class="v R121_3" data-id="R121_3">Dar Ioab a zis: "Domnul să-Şi înmulţească poporul de o sută de ori cât este acum, iar ochii domnului meu, regele, s'o vadă! O, rege, domnul meu, oare nu suntem noi toţi nişte robi ai domnului meu? De ce caută domnul meu un lucru ca acesta? de ce să fie el spre păcat lui Israel?"</span>
<span class="v-num v-4">4&nbsp;</span><span class="v R121_4" data-id="R121_4">Cu toate acestea, cuvântul regelui a fost mai puternic decât al lui Ioab. Aşa că Ioab a ieşit şi a umblat prin tot Israelul şi s'a întors la Ierusalim.</span>
<span class="v-num v-5">5&nbsp;</span><span class="v R121_5" data-id="R121_5">Ioab i-a dat lui David numărul ieşit din cercetare; întregul Israel era un milion şi o sută de mii de bărbaţi purtători de sabie; iar fiii lui Iuda erau patru sute şaptezeci de mii de bărbaţi purtători de sabie.</span>
<span class="v-num v-6">6&nbsp;</span><span class="v R121_6" data-id="R121_6">Dar pe leviţi şi pe veniaminiţi nu i-a numărat laolaltă cu ei, căci lui Ioab îi displăcuse cuvântul regelui.</span>
<span class="v-num v-7">7&nbsp;</span><span class="v R121_7" data-id="R121_7">Lucrul acesta s'a arătat rău înaintea lui Dumnezeu, şi El l-a lovit pe Israel.</span>
<span class="v-num v-8">8&nbsp;</span><span class="v R121_8" data-id="R121_8">Şi a zis David către Dumnezeu: "Tare mult am greşit făcând lucrul acesta! Şi acum, Doamne, şterge răutatea robului Tău, că foarte nebuneşte am lucrat!"</span>
<span class="v-num v-9">9&nbsp;</span><span class="v R121_9" data-id="R121_9">Atunci Domnul a grăit către Gad, văzătorul lui David, zicând:</span>
<span class="v-num v-10">10&nbsp;</span><span class="v R121_10" data-id="R121_10">"Du-te şi spune-i lui David: - Aşa grăieşte Domnul: Trei lucruri aduc asupră-ţi;alege-ţi unul din ele şi pe acela ţi-l voi face".</span>
<span class="v-num v-11">11&nbsp;</span><span class="v R121_11" data-id="R121_11">Şi a venit Gad la David şi i-a zis:</span>
<span class="v-num v-12">12&nbsp;</span><span class="v R121_12" data-id="R121_12">"Aşa grăieşte Domnul: - Alege-ţi: trei ani de foamete, trei luni de-a lungul cărora tu să fugi din faţa vrăjmaşilor tăi în timp ce ei te gonesc; sau sabia Domnului şi ciumă pe trei zile, când îngerul Domnului va face prăpăd în moştenirea lui Israel... Şi acum, vezi tu ce anume cuvânt îi voi răspunde Celui ce m'a trimis".</span>
<span class="v-num v-13">13&nbsp;</span><span class="v R121_13" data-id="R121_13">Şi a zis David către Gad: "Tare strâmtorat sunt eu din toate cele trei părţi; cu toate acestea, mai bine e să cad eu în mâinile Domnului, că foarte multe sunt îndurările Lui; să nu cad însă în mâinile oamenilor".</span>
<span class="v-num v-14">14&nbsp;</span><span class="v R121_14" data-id="R121_14">Aşa că Domnul a adus ciumă în Israel; şi au căzut din Israel şaptezeci de mii de oameni.</span>
<span class="v-num v-15">15&nbsp;</span><span class="v R121_15" data-id="R121_15">Şi a trimis Domnul un înger la Ierusalim ca să-l nimicească. Şi'n timp ce acesta îl prăpădea, Domnul a văzut şi I-a părut rău pentru răul acela şi a zis către îngerul care nimicea: "Ajungă-ţi!; trage-ţi mâna!" Iar îngerul Domnului se afla la aria lui Ornan Iebuseul.</span>
<span class="v-num v-16">16&nbsp;</span><span class="v R121_16" data-id="R121_16">David şi-a ridicat ochii şi l-a văzut pe îngerul Domnului stând între pământ şi cer, cu sabia goală în mână, întinsă asupra Ierusalimului. Atunci David şi bătrânii lui Israel, îmbrăcaţi în sac, au căzut cu faţa la pământ.</span>
<span class="v-num v-17">17&nbsp;</span><span class="v R121_17" data-id="R121_17">Şi a zis David către Dumnezeu: "Oare nu eu sunt cel ce a poruncit să fie numărat poporul? Eu sunt cel ce a păcătuit, cel ce a făcut un lucru atât de rău; dar turma aceasta ce-a făcut?... Doamne, Dumnezeule, fie-Ţi mâna împotriva mea şi împotriva casei tatălui meu, iar nu spre nimicire împotriva poporului Tău, Doamne!"</span>
<span class="v-num v-18">18&nbsp;</span><span class="v R121_18" data-id="R121_18">Atunci îngerul Domnului i-a spus lui Gad să-i spună lui David să se suie şi să-i facă Domnului un jertfelnic în aria lui Ornan Iebuseul.</span>
<span class="v-num v-19">19&nbsp;</span><span class="v R121_19" data-id="R121_19">Iar David s'a suit, după cuvântul pe care Gad i-l grăise în numele Domnului.</span>
<span class="v-num v-20">20&nbsp;</span><span class="v R121_20" data-id="R121_20">Şi dacă Ornan şi-a întors privirea, l-a văzut pe rege; şi s'a ascuns, împreună cu cei patru fii ai săi (că Ornan tocmai treiera grâu).</span>
<span class="v-num v-21">21&nbsp;</span><span class="v R121_21" data-id="R121_21">Dar David a venit la Ornan, iar Ornan a ieşit din arie şi i s'a închinat lui David cu faţa la pământ.</span>
<span class="v-num v-22">22&nbsp;</span><span class="v R121_22" data-id="R121_22">Şi a zis David către Ornan: "Dă-mi mie locul tău de arie, iar eu voi zidi pe el jertfelnic Domnului; dă-mi-l pe bani, la cât preţuieşte el, ca să înceteze molima din popor".</span>
<span class="v-num v-23">23&nbsp;</span><span class="v R121_23" data-id="R121_23">Atunci Ornan a zis către David: "Ia-l, şi să facă domnul meu, regele, ce este bine înaintea Lui! Iată, am dat juncii pentru ardere-de-tot şi plugul pentru lemne şi grâul pentru jertfă!; pe toate le-am dat".</span>
<span class="v-num v-24">24&nbsp;</span><span class="v R121_24" data-id="R121_24">Şi a zis regele David către Ornan: "Nu!, ci vreau să cumpăr cu bani, la cât preţuieşte; că nu vreau să iau pentru Domnul ceea ce e al tău, ci eu să-I aduc în dar Domnului ardere-de-tot".</span>
<span class="v-num v-25">25&nbsp;</span><span class="v R121_25" data-id="R121_25">Şi i-a dat David lui Ornan, pentru locul lui, şase sute de sicli de aur, sumă pusă pe cântar.</span>
<span class="v-num v-26">26&nbsp;</span><span class="v R121_26" data-id="R121_26">Acolo i-a zidit David jertfelnic Domnului şi a adus ardere-de-tot şi jertfe de mântuire. Şi a strigat către Domnul, şi El i-a răspuns cu foc din cer pe jertfelnicul arderii-de-tot şi a mistuit arderea-de-tot.</span>
<span class="v-num v-27">27&nbsp;</span><span class="v R121_27" data-id="R121_27">Atunci Domnul i-a vorbit îngerului, iar acesta şi-a vârât sabia în teaca ei.</span>
<span class="v-num v-28">28&nbsp;</span><span class="v R121_28" data-id="R121_28">La vremea când David a văzut că Domnul i-a răspuns în aria lui Ornan Iebuseul, acolo a jertfit.</span>
<span class="v-num v-29">29&nbsp;</span><span class="v R121_29" data-id="R121_29">La acea vreme, cortul Domnului, pe care Moise îl făcuse în pustie, ca şi jertfelnicul arderilor-de-tot, se aflau pe înălţimea de la Gabaon.</span>
<span class="v-num v-30">30&nbsp;</span><span class="v R121_30" data-id="R121_30">Dar David n'a putut să meargă acolo să-L întrebe pe Dumnezeu, căci se îngrozise văzând sabia îngerului Domnului.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="R120.html">&lt;</a>
<a class="home" href="index.html">=</a>
<a class="next" href="R122.html">&gt;</a>
</div></div>
</body>
</html>