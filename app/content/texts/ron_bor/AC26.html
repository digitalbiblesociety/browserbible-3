<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FAPTE 26 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="AC.html">Biblia Ortodoxă Română Sinodală (2006)</a><a class="location" href="AC.html">FAPTE 26</a><a class="prev" href="AC25.html">&lt;</a>
<a class="home" href="index.html">=</a>
<a class="next" href="AC27.html">&gt;</a>
</div></div>
<div class="section chapter AC AC26 ron_bor ron " dir="ltr" lang="ro" data-id="AC26" data-nextid="AC27" data-previd="AC25">
<div class="c">26</div>
<div class="p">
<span class="v-num v-1">1&nbsp;</span><span class="v AC26_1" data-id="AC26_1">Agripa a zis către Pavel: Îţi este îngăduit să vorbeşti pentru tine. Atunci Pavel, întinzând mâna, se apăra:</span>
<span class="v-num v-2">2&nbsp;</span><span class="v AC26_2" data-id="AC26_2">Mă socotesc fericit, o, rege Agripa, că astăzi, înaintea ta, pot să mă apăr de toate câte mă învinuiesc iudeii;</span>
<span class="v-num v-3">3&nbsp;</span><span class="v AC26_3" data-id="AC26_3">Mai ales, pentru că tu cunoşti toate obiceiurile şi neînţelegerile iudeilor. De aceea te rog să mă asculţi cu îngăduinţă.</span>
<span class="v-num v-4">4&nbsp;</span><span class="v AC26_4" data-id="AC26_4">Vieţuirea mea din tinereţe, cum a fost ea de la început în poporul meu şi în Ierusalim, o ştiu toţi iudeii.</span>
<span class="v-num v-5">5&nbsp;</span><span class="v AC26_5" data-id="AC26_5">Dacă vor să dea mărturie, ei ştiu despre mine, de mult, că am trăit ca fariseu, în tagma cea mai riguroasă a religiei noastre.</span>
<span class="v-num v-6">6&nbsp;</span><span class="v AC26_6" data-id="AC26_6">Şi acum stau la judecată pentru nădejdea făgăduinţei făcute de Dumnezeu către părinţii noştri,</span>
<span class="v-num v-7">7&nbsp;</span><span class="v AC26_7" data-id="AC26_7">Şi la care cele douăsprezece seminţii ale noastre, slujind lui Dumnezeu fără încetare, zi şi noapte, nădăjduiesc să ajungă. Pentru nădejdea aceasta, o, rege Agripa, sunt pârât de iudei.</span>
<span class="v-num v-8">8&nbsp;</span><span class="v AC26_8" data-id="AC26_8">De ce se socoteşte la voi lucru de necrezut că Dumnezeu înviază pe cei morţi?</span>
<span class="v-num v-9">9&nbsp;</span><span class="v AC26_9" data-id="AC26_9">Eu unul am socotit, în sinea mea, că faţă de numele lui Iisus Nazarineanul trebuia să fac multe împotrivă;</span>
<span class="v-num v-10">10&nbsp;</span><span class="v AC26_10" data-id="AC26_10">Ceea ce am şi făcut în Ierusalim, şi pe mulţi dintre sfinţi i-am închis în temniţe cu puterea pe care o luasem de la arhierei. Iar când erau daţi la moarte, mi-am dat şi eu încuviinţarea.</span>
<span class="v-num v-11">11&nbsp;</span><span class="v AC26_11" data-id="AC26_11">Şi îi pedepseam adesea prin toate sinagogile şi-i sileam să hulească şi, mult înfuriindu-mă împotriva lor, îi urmăream până şi prin cetăţile de din afară;</span>
<span class="v-num v-12">12&nbsp;</span><span class="v AC26_12" data-id="AC26_12">Şi în felul acesta, mergând şi la Damasc, cu putere şi cu însărcinare de la arhierei,</span>
<span class="v-num v-13">13&nbsp;</span><span class="v AC26_13" data-id="AC26_13">Am văzut, o, rege, la amiază, în calea mea, o lumină din cer, mai puternică decât strălucirea soarelui, strălucind împrejurul meu şi a celor ce mergeau împreună cu mine.</span>
<span class="v-num v-14">14&nbsp;</span><span class="v AC26_14" data-id="AC26_14">Şi noi toţi căzând la pământ, eu am auzit un glas care-mi zicea în limba evreiască: Saule, Saule, de ce Mă prigoneşti? Greu îţi este să loveşti în ţepuşă cu piciorul.</span>
<span class="v-num v-15">15&nbsp;</span><span class="v AC26_15" data-id="AC26_15">Iar eu am zis: Cine eşti Doamne? Iar Domnul a zis: Eu sunt Iisus, pe Care tu Îl prigoneşti.</span>
<span class="v-num v-16">16&nbsp;</span><span class="v AC26_16" data-id="AC26_16">Dar, scoală-te şi stai pe picioarele tale. Căci spre aceasta M-am arătat ţie: ca să te rânduiesc slujitor şi martor, şi al celor ce ai văzut, şi al celor întru care Mă voi arăta ţie.</span>
<span class="v-num v-17">17&nbsp;</span><span class="v AC26_17" data-id="AC26_17">Alegându-te pe tine din popor şi din neamurile la care te trimit,</span>
<span class="v-num v-18">18&nbsp;</span><span class="v AC26_18" data-id="AC26_18">Să le deschizi ochii, ca să se întoarcă de la întuneric la lumină şi de la stăpânirea lui satana la Dumnezeu, ca să ia iertarea păcatelor şi parte cu cei ce s-au sfinţit, prin credinţa în Mine.</span>
<span class="v-num v-19">19&nbsp;</span><span class="v AC26_19" data-id="AC26_19">Drept aceea, rege Agripa, n-am fost neascultător cereştii arătări;</span>
<span class="v-num v-20">20&nbsp;</span><span class="v AC26_20" data-id="AC26_20">Ci mai întâi celor din Damasc şi din Ierusalim, şi din toată ţara Iudeii, şi neamurilor le-am vestit să se pocăiască şi să se întoarcă la Dumnezeu, făcând lucruri vrednice de pocăinţă.</span>
<span class="v-num v-21">21&nbsp;</span><span class="v AC26_21" data-id="AC26_21">Pentru acestea, iudeii, prinzându-mă în templu, încercau să mă ucidă.</span>
<span class="v-num v-22">22&nbsp;</span><span class="v AC26_22" data-id="AC26_22">Dobândind deci ajutorul de la Dumnezeu, am stat până în ziua aceasta, mărturisind la mic şi la mare, fără să spun nimic decât ceea ce şi proorocii şi Moise au spus că va să fie:</span>
<span class="v-num v-23">23&nbsp;</span><span class="v AC26_23" data-id="AC26_23">Că Hristos avea să pătimească şi să fie cel dintâi înviat din morţi şi să vestească lumină şi poporului şi neamurilor.</span>
<span class="v-num v-24">24&nbsp;</span><span class="v AC26_24" data-id="AC26_24">Şi acestea grăind el, întru apărarea sa, i-a zis Festus cu glas mare: Pavele, eşti nebun! Învăţătura ta cea multă te duce la nebunie.</span>
<span class="v-num v-25">25&nbsp;</span><span class="v AC26_25" data-id="AC26_25">Iar Pavel a zis: Nu sunt nebun, prea puternice Festus, ci grăiesc cuvintele adevărului şi ale înţelepciunii.</span>
<span class="v-num v-26">26&nbsp;</span><span class="v AC26_26" data-id="AC26_26">Regele ştie despre acestea, şi în faţa lui vorbesc fără sfială, fiind încredinţat că nimic nu i-a rămas ascuns, pentru că aceasta nu s-a întâmplat, într-un ungher.</span>
<span class="v-num v-27">27&nbsp;</span><span class="v AC26_27" data-id="AC26_27">Crezi tu, rege Agripa, în prooroci? Ştiu că crezi.</span>
<span class="v-num v-28">28&nbsp;</span><span class="v AC26_28" data-id="AC26_28">Iar Agripa a zis către Pavel: Cu puţin de nu mă îndupleci să mă fac şi eu creştin!</span>
<span class="v-num v-29">29&nbsp;</span><span class="v AC26_29" data-id="AC26_29">Iar Pavel a zis: Ori cu puţin, ori cu mult, eu m-aş ruga lui Dumnezeu ca nu numai tu, ci şi toţi care mă ascultă astăzi să fie aşa cum sunt şi eu, afară de aceste lanţuri.</span>
<span class="v-num v-30">30&nbsp;</span><span class="v AC26_30" data-id="AC26_30">Şi s-a ridicat şi regele şi guvernatorul şi Berenice şi cei care şedeau împreună cu ei,</span>
<span class="v-num v-31">31&nbsp;</span><span class="v AC26_31" data-id="AC26_31">Şi plecând, vorbeau unii cu alţii zicând: Omul acesta n-a făcut nimic vrednic de moarte sau de lanţuri.</span>
<span class="v-num v-32">32&nbsp;</span><span class="v AC26_32" data-id="AC26_32">Iar Agripa a zis lui Festus: Acest om putea să fie lăsat liber, dacă n-ar fi cerut să fie judecat de Cezarul.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="AC25.html">&lt;</a>
<a class="home" href="index.html">=</a>
<a class="next" href="AC27.html">&gt;</a>
</div></div>
</body>
</html>