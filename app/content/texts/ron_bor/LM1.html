<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>PLÂNGERILE LUI IEREMIA 1 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="LM.html">Biblia Ortodoxă Română Sinodală (2006)</a><a class="location" href="LM.html">PLÂNGERILE LUI IEREMIA 1</a><a class="prev" href="JR52.html">&lt;</a>
<a class="home" href="index.html">=</a>
<a class="next" href="LM2.html">&gt;</a>
</div></div>
<div class="section chapter LM LM1 ron_bor ron " dir="ltr" lang="ron" data-id="LM1" data-nextid="LM2" data-previd="JR52">
<div class="mt">PLÂNGERILE LUI IEREMIA</div>
<div class="c">1</div>
<div class="p">
<span class="v-num v-1">1&nbsp;</span><span class="v LM1_1" data-id="LM1_1">O, cum a rămas pustie cetatea cea cu mult popor! Cum a ajuns ca o văduvă cea mai de frunte dintre neamuri; doamna cetăţilor a ajuns birnică.</span>
<span class="v-num v-2">2&nbsp;</span><span class="v LM1_2" data-id="LM1_2">Noaptea plânge întruna cu lacrimi pe obraz şi dintre toţi câţi o iubeau, nici unul n-o mai mângâie; toţi prietenii au devenit duşmani.</span>
<span class="v-num v-3">3&nbsp;</span><span class="v LM1_3" data-id="LM1_3">Iuda s-a dus în robie, la suferinţă şi la muncă grea; sălăşluieşte printre neamuri şi nu-şi află odihnă. Toţi asupritorii lui l-au prins la strâmtorare.</span>
<span class="v-num v-4">4&nbsp;</span><span class="v LM1_4" data-id="LM1_4">Toate căile Sionului sunt pline de jale şi nimeni nu mai vine la sărbătoare. Toate porţile (cetăţii) sunt pustii, preoţii ei suspină; fecioarele sunt deznădăjduite şi ea este plină de amar.</span>
<span class="v-num v-5">5&nbsp;</span><span class="v LM1_5" data-id="LM1_5">Vrăjmaşii ei sunt biruitori, duşmanii ei sunt cu voie bună; căci Domnul a umilit-o din pricina multelor ei păcate, iar feciorii ei au plecat în robie înaintea asupritorului.</span>
<span class="v-num v-6">6&nbsp;</span><span class="v LM1_6" data-id="LM1_6">Aşa şi-a irosit fiica Sionului toată strălucirea! Căpeteniile ei sunt asemenea cerbilor care nu află păşune şi fug sleiţi de puteri dinaintea urmăritorului.</span>
<span class="v-num v-7">7&nbsp;</span><span class="v LM1_7" data-id="LM1_7">Ierusalimul îşi aduce aminte de zilele ticăloşiei lui şi ale rătăcirii lui, de toate strălucirile pe care le-a avut în străvechile vremuri. Acum însă, când poporul a căzut în mâna vrăjmaşului şi când nimeni nu-i poate veni în ajutor, duşmanii lui se uită la el şi râd de prăbuşirea lui.</span>
<span class="v-num v-8">8&nbsp;</span><span class="v LM1_8" data-id="LM1_8">Ierusalimul a păcătuit de moarte, pentru aceasta a ajuns de spaimă; toţi cei ce-l cinsteau nu-l mai iau în seamă, căci au văzut goliciunea lui, iar el suspină şi îşi întoarce faţa.</span>
<span class="v-num v-9">9&nbsp;</span><span class="v LM1_9" data-id="LM1_9">Necurăţia lui e lipită de poala hainelor lui căci la sfârşitul lui el nu s-a gândit. El s-a prăbuşit în chip uluitor şi n-are pe nimeni să-l mângâie! "Vezi, Doamne, necazul meu, căci vrăjmaşul biruieşte".</span>
<span class="v-num v-10">10&nbsp;</span><span class="v LM1_10" data-id="LM1_10">Duşmanii au întins mâna spre toate vistieriile lui. El a văzut neamuri intrând în templul său, neamuri cărora le-ai dat poruncă: "Să nu intre în obştea ta!"</span>
<span class="v-num v-11">11&nbsp;</span><span class="v LM1_11" data-id="LM1_11">Tot poporul Tău suspină căutând pâine, şi îşi dau odoarele lor pentru mâncare, ca să-şi ţină viaţa. Vezi, Doamne, şi ia aminte cum am ajuns de ocară!</span>
<span class="v-num v-12">12&nbsp;</span><span class="v LM1_12" data-id="LM1_12">O, voi trecătorilor, priviţi şi vedeţi dacă este vreo durere ca aceea care mă copleşeşte şi cu care Domnul m-a umplut de necaz în ziua întăririi mâniei Lui.</span>
<span class="v-num v-13">13&nbsp;</span><span class="v LM1_13" data-id="LM1_13">Foc a trimis de sus peste oasele mele şi m-a smerit, picioarelor mele le-a întins cursă, şi m-a făcut să dau înapoi; pustiitu-m-a cu totul, iar eu toată ziua bolesc.</span>
<span class="v-num v-14">14&nbsp;</span><span class="v LM1_14" data-id="LM1_14">Jugul păcatelor mele mi-a fost legat de gât de către mâna Lui; strânse ca într-un mănunchi, ele atârnă de grumazul meu; El a făcut să se destrame puterea mea şi m-a dat în mâna celor cărora nu puteam să mă împotrivesc.</span>
<span class="v-num v-15">15&nbsp;</span><span class="v LM1_15" data-id="LM1_15">Domnul a spulberat pe toţi voinicii din mijlocul meu, El a chemat oaste împotriva mea, ca să sfărâme pe voinicii mei. Stăpânul a toate a strivit ca în teasc pe fecioara, fiica lui Iuda.</span>
<span class="v-num v-16">16&nbsp;</span><span class="v LM1_16" data-id="LM1_16">Pentru aceasta eu plâng mereu, din ochii mei izvorăsc lacrimi, căci departe de mine este Mângâietorul, Cel ce-mi îmbărbăta inima. Feciorii mei cu toţii au fost daţi pieirii, căci duşmanul a avut biruinţă.</span>
<span class="v-num v-17">17&nbsp;</span><span class="v LM1_17" data-id="LM1_17">Sionul întinde mâinile sale şi nimeni nu-l mângâie! Domnul a dat poruncă tuturor vrăjmaşilor lui Iacov ca să-l împresoare. Ajuns-a Ierusalimul înaintea ochilor lor ca un lucru spurcat.</span>
<span class="v-num v-18">18&nbsp;</span><span class="v LM1_18" data-id="LM1_18">Drept este Domnul, căci împotriva poruncilor Lui m-am răzvrătit. Luaţi aminte, voi, toate popoarele, şi vedeţi necazul meu: fecioarele mele şi flăcăii mei au fost duşi în robie.</span>
<span class="v-num v-19">19&nbsp;</span><span class="v LM1_19" data-id="LM1_19">Strigat-am către iubiţii mei, dar ei m-au înşelat; preoţii mei şi bătrânii mei au pierit în cetate, când căutau hrană ca să-şi ţină viaţa.</span>
<span class="v-num v-20">20&nbsp;</span><span class="v LM1_20" data-id="LM1_20">Vezi, Doamne, cât sunt de strâmtorat, lăuntrul meu arde! Inima mea se zbuciumă în trupul meu, pentru că m-am răzvrătit foarte. Afară sabia seceră pe feciorii mei, iar înăuntru, moartea.</span>
<span class="v-num v-21">21&nbsp;</span><span class="v LM1_21" data-id="LM1_21">Toţi aud suspinul meu, dar nimeni nu mă mângâie! Toii duşmanii, aflând de nenorocirea mea, se bucură că ai făcut aşa. Să vină peste ei ziua pe care ai făgăduit-o şi să ajungă şi ei ca mine!</span>
<span class="v-num v-22">22&nbsp;</span><span class="v LM1_22" data-id="LM1_22">Toată fărădelegea lor să vină înaintea Ta şi să le faci lor precum mi-ai făcut mie, pentru toate păcatele mele! Căci suspinele mele sunt fără de număr, iar inima mea boleşte!</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JR52.html">&lt;</a>
<a class="home" href="index.html">=</a>
<a class="next" href="LM2.html">&gt;</a>
</div></div>
</body>
</html>