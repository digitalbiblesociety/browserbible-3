<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A DOUA A REGILOR 12 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="S2.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="S2.html">CARTEA A DOUA A REGILOR 12</a><a class="prev" href="S211.html">&lt;</a>
<a class="home" href="index.html">=</a>
<a class="next" href="S213.html">&gt;</a>
</div></div>
<div class="section chapter S2 S212 ron_roa ron " dir="ltr" lang="ro" data-id="S212" data-nextid="S213" data-previd="S211">
<div class="c">12</div>
<div class="p">
<span class="v-num v-1">1&nbsp;</span><span class="v S212_1" data-id="S212_1">Domnul l-a trimis atunci la David pe profetul Natan. Acesta a intrat la el şi i-a zis:"Într'o cetate erau doi oameni:unul bogat şi altul sărac.</span>
<span class="v-num v-2">2&nbsp;</span><span class="v S212_2" data-id="S212_2">Cel bogat avea foarte multe turme şi cirezi,</span>
<span class="v-num v-3">3&nbsp;</span><span class="v S212_3" data-id="S212_3">iar cel sărac n'avea nimic, în afară de o mieluşea mică,pe care o cumpăraseşi pe care a ţinut-o şi a hrănit-o; şi ea a crescut laolaltă cu el şi copiii lui:din pâinea lui mânca şi din paharul lui beaşi la sânul lui dormea şi-i era ca o fiică.</span>
<span class="v-num v-4">4&nbsp;</span><span class="v S212_4" data-id="S212_4">La omul bogat a poposit un călător,dar el nu s'a îndurat să ia din turmele lui şi din cirezile luica să gătească pentru călătorul care venise la el,ci a luat mieluşeaua omului sărac şi a gătit-o pentru oaspetele său".</span>
<span class="v-num v-5">5&nbsp;</span><span class="v S212_5" data-id="S212_5">Atunci David s'a mâniat cu mare aprindere împotriva acelui om; şi a zis David către Natan: "Viu este Domnul: vinovat de moarte este omul care a făcut aceasta;</span>
<span class="v-num v-6">6&nbsp;</span><span class="v S212_6" data-id="S212_6">de şapte ori va plăti mieluşeaua, de vreme ce a făcut o faptă ca aceasta şi n'a avut milă!"</span>
<span class="v-num v-7">7&nbsp;</span><span class="v S212_7" data-id="S212_7">Atunci Natan a zis către David: "Tu eşti omul care a făcut aceasta! Aşa grăieşte Domnul, Dumnezeul lui Israel: Eu sunt Cel ce te-a uns rege peste Israel; tot Eu sunt Cel ce te-a scăpat din mâna lui Saul</span>
<span class="v-num v-8">8&nbsp;</span><span class="v S212_8" data-id="S212_8">şi ţi-am dat casa domnului tău şi pe femeile domnului tău la sânul tău şi ţi-am dat casa lui Israel şi pe a lui Iuda; iar dacă aceasta e puţin, îţi voi da mai mult.</span>
<span class="v-num v-9">9&nbsp;</span><span class="v S212_9" data-id="S212_9">De ce ai nesocotit tu cuvântul Domnului, ca să faci ceea ce e rău în ochii Lui?: pe Urie Heteul l-ai ucis cu sabia; i-ai luat soţia ca să-ţi fie ţie femeie, iar pe el l-ai ucis cu sabia fiilor lui Amon.</span>
<span class="v-num v-10">10&nbsp;</span><span class="v S212_10" data-id="S212_10">Şi acum: Sabia nu se va îndepărta niciodată din casa ta, de vreme ce tu M'ai nesocotit pe Mine şi ai luat-o pe soţia lui Urie Heteul ca să-ţi fie ţie femeie.</span>
<span class="v-num v-11">11&nbsp;</span><span class="v S212_11" data-id="S212_11">Aşa grăieşte Domnul: Iată, Eu voi ridica împotrivă-ţi rău chiar din casa ta şi pe femeile tale le voi lua de dinaintea ochilor tăi şi le voi da aproapelui tău, iar el se va culca cu femeile tale la lumina zilei;</span>
<span class="v-num v-12">12&nbsp;</span><span class="v S212_12" data-id="S212_12">căci tu ai făcut această faptă pe ascuns, dar Eu voi face lucrul acesta în văzul întregului Israel şi în faţa acestui soare".</span>
<span class="v-num v-13">13&nbsp;</span><span class="v S212_13" data-id="S212_13">Atunci David a zis către Natan: "Am păcătuit împotriva Domnului". Iar Natan a zis către David: "Şi Domnul ţi-a îndepărtat păcatul: nu vei muri.</span>
<span class="v-num v-14">14&nbsp;</span><span class="v S212_14" data-id="S212_14">Dar pentru că tu, prin fapta aceasta, le-ai dat vrăjmaşilor Domnului un mare prilej de întărâtare, şi fiul tău care ţi s'a născut va muri negreşit".</span>
<span class="v-num v-15">15&nbsp;</span><span class="v S212_15" data-id="S212_15">Natan s'a întors la casa sa. Iar Domnul a lovit pruncul pe care femeia lui Urie Heteul i-l născuse lui David, iar acela s'a îmbolnăvit.</span>
<span class="v-num v-16">16&nbsp;</span><span class="v S212_16" data-id="S212_16">Şi David a căutat spre Domnul în grija pentru prunc. Şi a postit David cu post aspru şi a rămas toată noaptea culcat pe pământ.</span>
<span class="v-num v-17">17&nbsp;</span><span class="v S212_17" data-id="S212_17">Iar bătrânii casei sale s'au ridicat şi au venit la el ca să-l scoale de pe pământ, dar el n'a vrut, şi nici n'a mâncat pâine cu ei.</span>
<span class="v-num v-18">18&nbsp;</span><span class="v S212_18" data-id="S212_18">Şi a fost că în ziua a şaptea a murit pruncul; dar servii lui David s'au temut să-i spună lui David că pruncul murise; căci ziceau: "Noi i-am vorbit la vremea când pruncul era încă viu, dar el nu ne-a ascultat; cum îi vom spune oare acum că pruncul e mort? - căci asta îi va face şi mai rău...".</span>
<span class="v-num v-19">19&nbsp;</span><span class="v S212_19" data-id="S212_19">David i-a văzut atunci pe servii săi şoptind şi a înţeles că pruncul murise. Şi a zis David către servii săi: "A murit pruncul?" Iar ei au zis: "A murit".</span>
<span class="v-num v-20">20&nbsp;</span><span class="v S212_20" data-id="S212_20">Atunci David s'a ridicat de pe pământ şi s'a spălat şi s'a uns şi şi-a schimbat hainele şi a intrat în casa lui Dumnezeu şi I s'a închinat. Apoi a intrat în casa lui şi a cerut pâine să mănânce; ei i-au pus pâine dinainte, iar el a mâncat.</span>
<span class="v-num v-21">21&nbsp;</span><span class="v S212_21" data-id="S212_21">Iar servii săi i-au zis: "Ce înseamnă oare aceasta, ce-ai făcut tu în legătură cu pruncul?: în timp ce el încă trăia, tu posteai şi privegheai, dar după ce a murit te-ai ridicat şi ai mâncat şi ai băut".</span>
<span class="v-num v-22">22&nbsp;</span><span class="v S212_22" data-id="S212_22">Iar David a zis: "Câtă vreme pruncul încă trăia, am postit şi am plâns, căci ziceam: Cine ştie dacă Domnul va avea milă de mine şi pruncul va trăi?</span>
<span class="v-num v-23">23&nbsp;</span><span class="v S212_23" data-id="S212_23">Dar acum, dacă a murit, la ce bun să mai postesc? voi putea eu să-l mai aduc înapoi? Eu mă voi duce la el, dar el nu se va mai întoarce la mine".</span>
<span class="v-num v-24">24&nbsp;</span><span class="v S212_24" data-id="S212_24">Iar David a alinat-o pe Batşeba, femeia sa, şi a intrat la ea şi s'a culcat cu ea, iar ea i-a născut un fiu, căruia i-a pus numele Solomon. Pe acesta Domnul l-a iubit .</span>
<span class="v-num v-25">25&nbsp;</span><span class="v S212_25" data-id="S212_25">Şi l-a trimis pe profetul Natan şi, de dragul Domnului, acesta i-a pus numele Iedida .</span>
<span class="v-num v-26">26&nbsp;</span><span class="v S212_26" data-id="S212_26">Iar Ioab se lupta împotriva Rabei, a fiilor lui Amon, şi a luat cetatea domnească.</span>
<span class="v-num v-27">27&nbsp;</span><span class="v S212_27" data-id="S212_27">Apoi a trimis Ioab un vestitor la David şi i-a zis: "Am luat Cetatea-apelor .</span>
<span class="v-num v-28">28&nbsp;</span><span class="v S212_28" data-id="S212_28">Şi acum, adună rămăşiţele poporului şi tăbărăşte asupra cetăţii şi ia-o tu înainte, ca nu cumva s'o iau eu înainte şi să poarte numele meu".</span>
<span class="v-num v-29">29&nbsp;</span><span class="v S212_29" data-id="S212_29">Iar David a adunat întregul popor şi a mers la Raba şi s'a luptat împotriva ei şi a luat-o.</span>
<span class="v-num v-30">30&nbsp;</span><span class="v S212_30" data-id="S212_30">Şi a luat coroana de pe capul regelui ei, care cântărea un talant de aur, având şi pietre scumpe , iar aceasta a fost pusă pe capul lui David. A luat din cetate şi belşug de prăzi.</span>
<span class="v-num v-31">31&nbsp;</span><span class="v S212_31" data-id="S212_31">Iar pe poporenii din ea i-a scos afară şi i-a pus să taie cu ferăstrăul şi cu grapa de fier şi cu securea şi să lucreze la cuptorul de ars cărămidă ; şi aşa a făcut cu toate cetăţile fiilor lui Amon. Apoi David şi întregul Israel s'au întors la Ierusalim.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="S211.html">&lt;</a>
<a class="home" href="index.html">=</a>
<a class="next" href="S213.html">&gt;</a>
</div></div>
</body>
</html>