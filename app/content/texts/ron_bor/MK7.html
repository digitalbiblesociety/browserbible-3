<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>MARCU 7 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="MK.html">Biblia Ortodoxă Română Sinodală (2006)</a><a class="location" href="MK.html">MARCU 7</a><a class="prev" href="MK6.html">&lt;</a>
<a class="home" href="index.html">=</a>
<a class="next" href="MK8.html">&gt;</a>
</div></div>
<div class="section chapter MK MK7 ron_bor ron " dir="ltr" lang="ro" data-id="MK7" data-nextid="MK8" data-previd="MK6">
<div class="c">7</div>
<div class="p">
<span class="v-num v-1">1&nbsp;</span><span class="v MK7_1" data-id="MK7_1">Şi s-au adunat la El fariseii şi unii dintre cărturari, care veniseră din Ierusalim.</span>
<span class="v-num v-2">2&nbsp;</span><span class="v MK7_2" data-id="MK7_2">Şi văzând pe unii din ucenicii Lui că mănâncă cu mâinile necurate, adică nespălate, cârteau;</span>
<span class="v-num v-3">3&nbsp;</span><span class="v MK7_3" data-id="MK7_3">Căci fariseii şi toţi iudeii, dacă nu-şi spală mâinile până la cot, nu mănâncă, ţinând datina bătrânilor.</span>
<span class="v-num v-4">4&nbsp;</span><span class="v MK7_4" data-id="MK7_4">Şi când vin din piaţă, dacă nu se spală, nu mănâncă; şi alte multe sunt pe care au primit să le ţină: spălarea paharelor şi a urcioarelor şi a vaselor de aramă şi a paturilor.</span>
<span class="v-num v-5">5&nbsp;</span><span class="v MK7_5" data-id="MK7_5">Şi L-au întrebat pe El fariseii şi cărturarii: Pentru ce nu umblă ucenicii Tăi după datina bătrânilor, ci mănâncă cu mâinile nespălate?</span>
<span class="v-num v-6">6&nbsp;</span><span class="v MK7_6" data-id="MK7_6">Iar El le-a zis: Bine a proorocit Isaia despre voi, făţarnicilor, precum este scris: "Acest popor Mă cinsteşte cu buzele, dar inima lui este departe de Mine".</span>
<span class="v-num v-7">7&nbsp;</span><span class="v MK7_7" data-id="MK7_7">Dar în zadar Mă cinstesc, învăţând învăţături care sunt porunci omeneşti.</span>
<span class="v-num v-8">8&nbsp;</span><span class="v MK7_8" data-id="MK7_8">Căci lăsând porunca lui Dumnezeu, ţineţi datina oamenilor: spălarea urcioarelor şi a paharelor şi altele ca acestea multe, pe care le faceţi.</span>
<span class="v-num v-9">9&nbsp;</span><span class="v MK7_9" data-id="MK7_9">Şi le zicea lor: Bine, aţi lepădat porunca lui Dumnezeu, ca să ţineţi datina voastră!</span>
<span class="v-num v-10">10&nbsp;</span><span class="v MK7_10" data-id="MK7_10">Căci Moise a zis: "Cinsteşte pe tatăl tău şi pe mama ta", şi "cel ce va grăi de rău pe tatăl său, sau pe mama sa, cu moarte să se sfârşească".</span>
<span class="v-num v-11">11&nbsp;</span><span class="v MK7_11" data-id="MK7_11">Voi însă ziceţi: Dacă un om va spune tatălui sau mamei: Corban! adică: Cu ce te-aş fi putut ajuta este dăruit lui Dumnezeu,</span>
<span class="v-num v-12">12&nbsp;</span><span class="v MK7_12" data-id="MK7_12">Nu-l mai lăsaţi să facă nimic pentru tatăl său sau pentru mama sa.</span>
<span class="v-num v-13">13&nbsp;</span><span class="v MK7_13" data-id="MK7_13">Şi astfel desfiinţaţi cuvântul lui Dumnezeu cu datina voastră pe care singuri aţi dat-o. Şi faceţi multe asemănătoare cu acestea.</span>
<span class="v-num v-14">14&nbsp;</span><span class="v MK7_14" data-id="MK7_14">Şi chemând iarăşi mulţimea la El, le zicea: Ascultaţi-Mă toţi şi înţelegeţi:</span>
<span class="v-num v-15">15&nbsp;</span><span class="v MK7_15" data-id="MK7_15">Nu este nimic din afară de om care, intrând în el, să poată să-l spurce. Dar cele ce ies din om, acelea sunt care îl spurcă.</span>
<span class="v-num v-16">16&nbsp;</span><span class="v MK7_16" data-id="MK7_16">De are cineva urechi de auzit să audă.</span>
<span class="v-num v-17">17&nbsp;</span><span class="v MK7_17" data-id="MK7_17">Şi când a intrat în casă de la mulţime, L-au întrebat ucenicii despre această pildă.</span>
<span class="v-num v-18">18&nbsp;</span><span class="v MK7_18" data-id="MK7_18">Şi El le-a zis: Aşadar şi voi sunteţi nepricepuţi? Nu înţelegeţi, oare, că tot ce intră în om, din afară, nu poate să-l spurce?</span>
<span class="v-num v-19">19&nbsp;</span><span class="v MK7_19" data-id="MK7_19">Că nu intră în inima lui, ci în pântece, şi iese afară, pe calea sa, bucatele fiind toate curate.</span>
<span class="v-num v-20">20&nbsp;</span><span class="v MK7_20" data-id="MK7_20">Dar zicea că ceea ce iese din om, aceea spurcă pe om.</span>
<span class="v-num v-21">21&nbsp;</span><span class="v MK7_21" data-id="MK7_21">Căci dinăuntru, din inima omului, ies cugetele cele rele, desfrânările, hoţiile, uciderile,</span>
<span class="v-num v-22">22&nbsp;</span><span class="v MK7_22" data-id="MK7_22">Adulterul, lăcomiile, vicleniile, înşelăciunea, neruşinarea, ochiul pizmaş, hula, trufia, uşurătatea.</span>
<span class="v-num v-23">23&nbsp;</span><span class="v MK7_23" data-id="MK7_23">Toate aceste rele ies dinăuntru şi spurcă pe om.</span>
<span class="v-num v-24">24&nbsp;</span><span class="v MK7_24" data-id="MK7_24">Şi ridicându-Se de acolo, S-a dus în hotarele Tirului şi ale Sidonului şi, intrând într-o casă, voia ca nimeni să nu ştie, dar n-a putut să rămână tăinuit.</span>
<span class="v-num v-25">25&nbsp;</span><span class="v MK7_25" data-id="MK7_25">Căci îndată auzind despre El o femeie, a cărei fiică avea duh necurat, a venit şi a căzut la picioarele Lui.</span>
<span class="v-num v-26">26&nbsp;</span><span class="v MK7_26" data-id="MK7_26">Şi femeia era păgână, de neam din Fenicia Siriei. Şi Îl ruga să alunge demonii din fiica ei.</span>
<span class="v-num v-27">27&nbsp;</span><span class="v MK7_27" data-id="MK7_27">Dar Iisus i-a vorbit: Lasă întâi să se sature copiii. Căci nu este bine să iei pâinea copiilor şi s-o arunci câinilor.</span>
<span class="v-num v-28">28&nbsp;</span><span class="v MK7_28" data-id="MK7_28">Ea însă a răspuns şi I-a zis: Da, Doamne, dar şi câinii, sub masă, mănâncă din fărâmiturile copiilor.</span>
<span class="v-num v-29">29&nbsp;</span><span class="v MK7_29" data-id="MK7_29">Şi Iisus i-a zis: Pentru acest cuvânt, mergi. A ieşit demonul din fiica ta.</span>
<span class="v-num v-30">30&nbsp;</span><span class="v MK7_30" data-id="MK7_30">Iar ea, ducându-se acasă, a găsit pe copilă culcată în pat, iar demonul ieşise.</span>
<span class="v-num v-31">31&nbsp;</span><span class="v MK7_31" data-id="MK7_31">Şi, ieşind din părţile Tirului, a venit, prin Sidon, la Marea Galileii, prin mijlocul hotarelor Decapolei.</span>
<span class="v-num v-32">32&nbsp;</span><span class="v MK7_32" data-id="MK7_32">Şi I-au adus un surd, care era şi gângav, şi L-au rugat ca să-Şi pună mâna peste el.</span>
<span class="v-num v-33">33&nbsp;</span><span class="v MK7_33" data-id="MK7_33">Şi luându-l din mulţime, la o parte, Şi-a pus degetele în urechile lui, şi scuipând, S-a atins de limba lui.</span>
<span class="v-num v-34">34&nbsp;</span><span class="v MK7_34" data-id="MK7_34">Şi privind la cer, a suspinat şi a zis lui: Effatta! ceea ce înseamnă: Deschide-te!</span>
<span class="v-num v-35">35&nbsp;</span><span class="v MK7_35" data-id="MK7_35">Şi urechile lui s-au deschis, iar legătura limbii lui îndată s-a dezlegat, şi vorbea bine.</span>
<span class="v-num v-36">36&nbsp;</span><span class="v MK7_36" data-id="MK7_36">Şi le poruncea să nu spună nimănui. Dar, cu cât le poruncea, cu atât mai mult ei Îl vesteau.</span>
<span class="v-num v-37">37&nbsp;</span><span class="v MK7_37" data-id="MK7_37">Şi erau uimiţi peste măsură, zicând: Toate le-a făcut bine: pe surzi îi face să audă şi pe muţi să vorbească.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="MK6.html">&lt;</a>
<a class="home" href="index.html">=</a>
<a class="next" href="MK8.html">&gt;</a>
</div></div>
</body>
</html>