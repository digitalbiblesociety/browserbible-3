<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A DOUA PARALIPOMENA 3 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="R2.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="R2.html">CARTEA A DOUA PARALIPOMENA 3</a><a class="prev" href="R22.html">&lt;</a>
<a class="home" href="index.html">=</a>
<a class="next" href="R24.html">&gt;</a>
</div></div>
<div class="section chapter R2 R23 ron_roa ron " dir="ltr" lang="ro" data-id="R23" data-nextid="R24" data-previd="R22">
<div class="c">3</div>
<div class="p">
<span class="v-num v-1">1&nbsp;</span><span class="v R23_1" data-id="R23_1">Solomon a început să zidească templul Domnului în Ierusalim, pe muntele Moria , acolo unde Domnul i Se arătase lui David, părintele său, pe locul pe care David îl pregătise în aria lui Ornan Iebuseul.</span>
<span class="v-num v-2">2&nbsp;</span><span class="v R23_2" data-id="R23_2">Zidirea a început în luna a doua din cel de al patrulea an al domniei lui.</span>
<span class="v-num v-3">3&nbsp;</span><span class="v R23_3" data-id="R23_3">Şi aşa a început Solomon să zidească templul Domnului: lungimea - chiar de la prima măsurătoare, de la un capăt la altul - era de şaizeci de coţi; lăţimea, douăzeci de coţi.</span>
<span class="v-num v-4">4&nbsp;</span><span class="v R23_4" data-id="R23_4">Pridvorul din faţa templului avea lungimea egală cu lăţimea templului, adică douăzeci de coţi; iar înălţimea, o sută douăzeci de coţi. Şi l-a căptuşit pe dinlăuntru cu aur curat.</span>
<span class="v-num v-5">5&nbsp;</span><span class="v R23_5" data-id="R23_5">Casa cea mare a căptuşit-o cu lemn de cedru şi a poleit-o cu aur curat, iar pe el a săpat finici şi lănţişoare.</span>
<span class="v-num v-6">6&nbsp;</span><span class="v R23_6" data-id="R23_6">Şi a împodobit templul, spre slavă, cu pietre scumpe; iar aurul era din Parvaim .</span>
<span class="v-num v-7">7&nbsp;</span><span class="v R23_7" data-id="R23_7">Templul - pereţii lui [lăuntrici] - şi uşorii şi tavanele şi uşile le-a poleit cu aur; iar pe pereţi a săpat heruvimi.</span>
<span class="v-num v-8">8&nbsp;</span><span class="v R23_8" data-id="R23_8">A făcut şi locaşul sfintei-sfintelor, a cărui lungime era egală cu lăţimea locaşului sfintei; lăţimea era de douăzeci de coţi, iar lungimea, de douăzeci de coţi; şi, având în vedere heruvimii, l-a îmbrăcat cu şase sute de talanţi de aur curat.</span>
<span class="v-num v-9">9&nbsp;</span><span class="v R23_9" data-id="R23_9">Greutatea cuielor - greutatea fiecăruia - era de cincizeci de sicli de aur. Şi odăile de sus le-a căptuşit cu aur.</span>
<span class="v-num v-10">10&nbsp;</span><span class="v R23_10" data-id="R23_10">În sfânta-sfintelor a făcut doi heruvimi, sculptaţi în lemn, şi i-a ferecat cu aur.</span>
<span class="v-num v-11">11&nbsp;</span><span class="v R23_11" data-id="R23_11">Aripile heruvimilor aveau în lungime douăzeci de coţi; o aripă de cinci coţi atingea peretele templului, iar cealaltă aripă de cinci coţi atingea aripa celuilalt heruvim;</span>
<span class="v-num v-12">12&nbsp;</span><span class="v R23_12" data-id="R23_12">de asemenea, aripa de cinci coţi a celuilalt heruvim atingea peretele templului, iar cealaltă aripă de cinci coţi atingea aripa celuilalt heruvim.</span>
<span class="v-num v-13">13&nbsp;</span><span class="v R23_13" data-id="R23_13">Întinse, aripile acestor heruvimi aveau o lungime de douăzeci de coţi; ei şedeau în picioare, cu feţele spre sfânta.</span>
<span class="v-num v-14">14&nbsp;</span><span class="v R23_14" data-id="R23_14">A făcut şi o perdea de inuri purpurii, stacojii, albastre şi de vison, iar pe ea a brodat heruvimi.</span>
<span class="v-num v-15">15&nbsp;</span><span class="v R23_15" data-id="R23_15">În faţa templului a făcut doi stâlpi, înalţi de treizeci şi cinci de coţi, ale căror capiteluri erau de câte cinci coţi.</span>
<span class="v-num v-16">16&nbsp;</span><span class="v R23_16" data-id="R23_16">A mai făcut lănţişoare, precum cele din sfânta-sfintelor, şi le-a pus pe capetele stâlpilor; a făcut şi o sută de rodii, pe care le-a pus pe lănţişoare.</span>
<span class="v-num v-17">17&nbsp;</span><span class="v R23_17" data-id="R23_17">Stâlpii i-a aşezat în faţa templului, unul de-a dreapta şi altul de-a stânga; pe cel din dreapta l-a numit Temeiul, iar pe cel din stânga l-a numit Tăria.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="R22.html">&lt;</a>
<a class="home" href="index.html">=</a>
<a class="next" href="R24.html">&gt;</a>
</div></div>
</body>
</html>