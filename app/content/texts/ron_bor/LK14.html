<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>LUCA 14 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="LK.html">Biblia Ortodoxă Română Sinodală (2006)</a><a class="location" href="LK.html">LUCA 14</a><a class="prev" href="LK13.html">&lt;</a>
<a class="home" href="index.html">=</a>
<a class="next" href="LK15.html">&gt;</a>
</div></div>
<div class="section chapter LK LK14 ron_bor ron " dir="ltr" lang="ro" data-id="LK14" data-nextid="LK15" data-previd="LK13">
<div class="c">14</div>
<div class="p">
<span class="v-num v-1">1&nbsp;</span><span class="v LK14_1" data-id="LK14_1">Şi când a intrat El în casa unuia dintre căpeteniile fariseilor sâmbăta, ca să mănânce, şi ei Îl pândeau,</span>
<span class="v-num v-2">2&nbsp;</span><span class="v LK14_2" data-id="LK14_2">Iată un om bolnav de idropică era înaintea Lui.</span>
<span class="v-num v-3">3&nbsp;</span><span class="v LK14_3" data-id="LK14_3">Şi, răspunzând, Iisus a zis către învăţătorii de lege şi către farisei, spunând: Cuvine-se a vindeca sâmbăta ori nu?</span>
<span class="v-num v-4">4&nbsp;</span><span class="v LK14_4" data-id="LK14_4">Ei însă au tăcut. Şi luându-l, l-a vindecat şi i-a dat drumul.</span>
<span class="v-num v-5">5&nbsp;</span><span class="v LK14_5" data-id="LK14_5">Şi către ei a zis: Care dintre voi, de-i cădea fiul sau boul în fântână nu-l va scoate îndată în ziua sâmbetei?</span>
<span class="v-num v-6">6&nbsp;</span><span class="v LK14_6" data-id="LK14_6">Şi n-au putut să-i răspundă la acestea.</span>
<span class="v-num v-7">7&nbsp;</span><span class="v LK14_7" data-id="LK14_7">Şi luând seama cum îşi alegeau la masă cele dintâi locuri, a spus celor chemaţi o pildă, zicând între ei:</span>
<span class="v-num v-8">8&nbsp;</span><span class="v LK14_8" data-id="LK14_8">Când vei fi chemat de cineva la nuntă, nu te aşeza în locul cel dintâi, ca nu cumva să fie chemat de el altul mai de cinste decât tine.</span>
<span class="v-num v-9">9&nbsp;</span><span class="v LK14_9" data-id="LK14_9">Şi venind cel care te-a chemat pe tine şi pe el, îţi va zice: Dă acestuia locul. Şi atunci, cu ruşine, te vei duce să te aşezi pe locul cel mai de pe urmă.</span>
<span class="v-num v-10">10&nbsp;</span><span class="v LK14_10" data-id="LK14_10">Ci, când vei fi chemat, mergând aşează-te în cel din urmă loc, ca atunci când va veni cel ce te-a chemat, el să-ţi zică: Prietene, mută-te mai sus. Atunci vei avea cinstea în faţa tuturor celor care vor şedea împreună cu tine.</span>
<span class="v-num v-11">11&nbsp;</span><span class="v LK14_11" data-id="LK14_11">Căci, oricine se înalţă pe sine se va smeri, iar cel ce se smereşte pe sine se va înălţa.</span>
<span class="v-num v-12">12&nbsp;</span><span class="v LK14_12" data-id="LK14_12">Zis-a şi celui ce-L chemase: Când faci prânz sau cină, nu chema pe prietenii tăi, nici pe fraţii tăi, nici pe rudele tale, nici vecinii bogaţi, ca nu cumva să te cheme şi ei, la rândul lor, pe tine, şi să-ţi fie ca răsplată.</span>
<span class="v-num v-13">13&nbsp;</span><span class="v LK14_13" data-id="LK14_13">Ci, când faci un ospăţ, cheamă pe săraci, pe neputincioşi, pe şchiopi, pe orbi,</span>
<span class="v-num v-14">14&nbsp;</span><span class="v LK14_14" data-id="LK14_14">Şi fericit vei fi că nu pot să-ţi răsplătească. Căci ţi se va răsplăti la învierea drepţilor.</span>
<span class="v-num v-15">15&nbsp;</span><span class="v LK14_15" data-id="LK14_15">Şi auzind acestea, unul dintre cei ce şedeau cu El la masă I-a zis: Fericit este cel ce va prânzi în împărăţia lui Dumnezeu!</span>
<span class="v-num v-16">16&nbsp;</span><span class="v LK14_16" data-id="LK14_16">Iar El i-a zis: Un om oarecare a făcut cină mare şi a chemat pe mulţi;</span>
<span class="v-num v-17">17&nbsp;</span><span class="v LK14_17" data-id="LK14_17">Şi a trimis la ceasul cinei pe sluga sa ca să spună celor chemaţi: Veniţi, că iată toate sunt gata.</span>
<span class="v-num v-18">18&nbsp;</span><span class="v LK14_18" data-id="LK14_18">Şi au început unul câte unul, să-şi ceară iertare. Cel dintâi i-a zis: Ţarină am cumpărat şi am nevoie să ies ca s-o văd; te rog iartă-mă.</span>
<span class="v-num v-19">19&nbsp;</span><span class="v LK14_19" data-id="LK14_19">Şi altul a zis: Cinci perechi de boi am cumpărat şi mă duc să-i încerc; te rog iartă-mă.</span>
<span class="v-num v-20">20&nbsp;</span><span class="v LK14_20" data-id="LK14_20">Al treilea a zis: Femeie mi-am luat şi de aceea nu pot veni.</span>
<span class="v-num v-21">21&nbsp;</span><span class="v LK14_21" data-id="LK14_21">Şi întorcându-se, sluga a spus stăpânului său acestea. Atunci, mâniindu-se, stăpânul casei a zis: Ieşi îndată în pieţele şi uliţele cetăţii, şi pe săraci, şi pe neputincioşi, şi pe orbi, şi pe şchiopi adu-i aici.</span>
<span class="v-num v-22">22&nbsp;</span><span class="v LK14_22" data-id="LK14_22">Şi a zis sluga: Doamne, s-a făcut precum ai poruncit şi tot mai este loc.</span>
<span class="v-num v-23">23&nbsp;</span><span class="v LK14_23" data-id="LK14_23">Şi a zis stăpânul către slugă: Ieşi la drumuri şi la garduri şi sileşte să intre, ca să mi se umple casa,</span>
<span class="v-num v-24">24&nbsp;</span><span class="v LK14_24" data-id="LK14_24">Căci zic vouă: Nici unul din bărbaţii aceia care au fost chemaţi nu va gusta din cina mea.</span>
<span class="v-num v-25">25&nbsp;</span><span class="v LK14_25" data-id="LK14_25">Şi mergeau cu El mulţimi multe; şi întorcându-Se, a zis către ele:</span>
<span class="v-num v-26">26&nbsp;</span><span class="v LK14_26" data-id="LK14_26">Dacă vine cineva la Mine şi nu urăşte pe tatăl său şi pe mamă şi pe femeie şi pe copii şi pe fraţi şi pe surori, chiar şi sufletul său însuşi, nu poate să fie ucenicul Meu.</span>
<span class="v-num v-27">27&nbsp;</span><span class="v LK14_27" data-id="LK14_27">Şi cel ce nu-şi poartă crucea sa şi nu vine după Mine nu poate să fie ucenicul Meu.</span>
<span class="v-num v-28">28&nbsp;</span><span class="v LK14_28" data-id="LK14_28">Că cine dintre voi vrând să zidească un turn nu stă mai întâi şi-şi face socoteala cheltuielii, dacă are cu ce să-l isprăvească?</span>
<span class="v-num v-29">29&nbsp;</span><span class="v LK14_29" data-id="LK14_29">Ca nu cumva, punându-i temelia şi neputând să-l termine, toţi cei care vor vedea să înceapă a-l lua în râs,</span>
<span class="v-num v-30">30&nbsp;</span><span class="v LK14_30" data-id="LK14_30">Zicând: Acest om a început să zidească, dar n-a putut isprăvi.</span>
<span class="v-num v-31">31&nbsp;</span><span class="v LK14_31" data-id="LK14_31">Sau care rege, plecând să se bată în război cu alt rege, nu va sta întâi să se sfătuiască, dacă va putea să întâmpine cu zece mii pe cel care vine împotriva lui cu douăzeci de mii?</span>
<span class="v-num v-32">32&nbsp;</span><span class="v LK14_32" data-id="LK14_32">Iar de nu, încă fiind el departe, îi trimite solie şi se roagă de pace.</span>
<span class="v-num v-33">33&nbsp;</span><span class="v LK14_33" data-id="LK14_33">Aşadar oricine dintre voi care nu se leapădă de tot ce are nu poate să fie ucenicul Meu.</span>
<span class="v-num v-34">34&nbsp;</span><span class="v LK14_34" data-id="LK14_34">Bună este sarea, dar dacă şi sarea se va strica, cu ce va fi dreasă?</span>
<span class="v-num v-35">35&nbsp;</span><span class="v LK14_35" data-id="LK14_35">Nici în pământ, nici în gunoi, nu este de folos, ci o aruncă afară. Cine are urechi de auzit să audă.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="LK13.html">&lt;</a>
<a class="home" href="index.html">=</a>
<a class="next" href="LK15.html">&gt;</a>
</div></div>
</body>
</html>