<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNŢELEPCIUNII LUI ISUS, FIUL LUI SIRAH (ECCLESIASTICUL) 8 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="SR.html">Biblia Ortodoxă Română Sinodală (2006)</a><a class="location" href="SR.html">CARTEA ÎNŢELEPCIUNII LUI ISUS, FIUL LUI SIRAH (ECCLESIASTICUL) 8</a><a class="prev" href="SR7.html">&lt;</a>
<a class="home" href="index.html">=</a>
<a class="next" href="SR9.html">&gt;</a>
</div></div>
<div class="section chapter SR SR8 ron_bor ron " dir="ltr" lang="ro" data-id="SR8" data-nextid="SR9" data-previd="SR7">
<div class="c">8</div>
<div class="p">
<span class="v-num v-1">1&nbsp;</span><span class="v SR8_1" data-id="SR8_1">Nu te certa cu cel puternic, ca nu cumva să cazi în mâinile lui.</span>
<span class="v-num v-2">2&nbsp;</span><span class="v SR8_2" data-id="SR8_2">Nu te certa cu omul bogat, ca nu cumva să fie mai greu decât tine Că pe mulţi i-a pierdut aurul şi inimile regilor le-a aplecat.</span>
<span class="v-num v-3">3&nbsp;</span><span class="v SR8_3" data-id="SR8_3">Nu te sfădi cu omul care vorbeşte bine şi nu pune lemne peste focul lui.</span>
<span class="v-num v-4">4&nbsp;</span><span class="v SR8_4" data-id="SR8_4">Nu glumi cu omul rău crescut, ca să nu fie ocărâţi strămoşii tăi.</span>
<span class="v-num v-5">5&nbsp;</span><span class="v SR8_5" data-id="SR8_5">Nu înfrunta pe omul care se leapădă de păcat, adu-ţi aminte că toţi suntem vinovaţi.</span>
<span class="v-num v-6">6&nbsp;</span><span class="v SR8_6" data-id="SR8_6">Să nu necinsteşti pe om la bătrâneţile lui, căci poate şi noi vom îmbătrâni.</span>
<span class="v-num v-7">7&nbsp;</span><span class="v SR8_7" data-id="SR8_7">Nu te bucura de moartea vrăjmaşului tău, adu-ţi aminte că toţi trebuie să murim.</span>
<span class="v-num v-8">8&nbsp;</span><span class="v SR8_8" data-id="SR8_8">Nu trece cu vederea vorbele înţelepţilor, ci la pildele lor opreşte-te, căci de la ei vei lua învăţătura şi îndemânarea de a sluji celor mai mari.</span>
<span class="v-num v-9">9&nbsp;</span><span class="v SR8_9" data-id="SR8_9">Nu dispreţui vorba celor bătrâni, că şi ei au învăţat de la părinţii lor Că de la ei vei învăţa înţelepciunea şi îndemânarea de a da răspuns bun la nevoie.</span>
<span class="v-num v-10">10&nbsp;</span><span class="v SR8_10" data-id="SR8_10">Nu aţâţa cărbunii păcătosului, ca să nu te ardă flacăra focului lui.</span>
<span class="v-num v-11">11&nbsp;</span><span class="v SR8_11" data-id="SR8_11">Nu o duce până la capăt cu omul iute la mânie, ca să nu fie o cursă întinsă înaintea buzelor tale.</span>
<span class="v-num v-12">12&nbsp;</span><span class="v SR8_12" data-id="SR8_12">Nu da împrumut omului celui mai tare decât tine; şi de-l vei împrumuta, socoteşte împrumutul ca pierdut.</span>
<span class="v-num v-13">13&nbsp;</span><span class="v SR8_13" data-id="SR8_13">Nu chezăşui peste puterea ta; iar dacă ai dat chezăşie, fii cu grijă că va trebui să plăteşti.</span>
<span class="v-num v-14">14&nbsp;</span><span class="v SR8_14" data-id="SR8_14">Nu te judeca cu un judecător, căci hotărârea va fi în folosul lui.</span>
<span class="v-num v-15">15&nbsp;</span><span class="v SR8_15" data-id="SR8_15">Nu porni la drum cu cel cutezător ca să nu-ţi cadă povară, căci el nu face decât după capul său, şi nebunia lui te va pierde.</span>
<span class="v-num v-16">16&nbsp;</span><span class="v SR8_16" data-id="SR8_16">Nu te certa cu omul mânios şi nu străbate pustiul cu el, căci a vărsa sânge este pentru el nimica toată şi unde nu vei avea ajutor, te va doborî.</span>
<span class="v-num v-17">17&nbsp;</span><span class="v SR8_17" data-id="SR8_17">Nu ţine sfat cu un nebun, căci el nu va putea păstra taina ta.</span>
<span class="v-num v-18">18&nbsp;</span><span class="v SR8_18" data-id="SR8_18">Înaintea celui străin nu face nimic care trebuie să rămână tăinuit; tu nu ştii ce poate născoci el.</span>
<span class="v-num v-19">19&nbsp;</span><span class="v SR8_19" data-id="SR8_19">Nu deschide inima ta oricui şi nu aştepta să dobândeşti bunăvoinţa lui.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="SR7.html">&lt;</a>
<a class="home" href="index.html">=</a>
<a class="next" href="SR9.html">&gt;</a>
</div></div>
</body>
</html>