<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>NAUM 1 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="NM.html">Biblia Ortodoxă Română Sinodală (2006)</a><a class="location" href="NM.html">NAUM 1</a><a class="prev" href="JH4.html">&lt;</a>
<a class="home" href="index.html">=</a>
<a class="next" href="NM2.html">&gt;</a>
</div></div>
<div class="section chapter NM NM1 ron_bor ron " dir="ltr" lang="ron" data-id="NM1" data-nextid="NM2" data-previd="JH4">
<div class="mt">NAUM</div>
<div class="c">1</div>
<div class="p">
<span class="v-num v-1">1&nbsp;</span><span class="v NM1_1" data-id="NM1_1">Proorocie despre Ninive. Cartea vedeniei lui Naum cel din Elcoş.</span>
<span class="v-num v-2">2&nbsp;</span><span class="v NM1_2" data-id="NM1_2">Domnul este un Dumnezeu zelos, Domnul se răzbună, El cunoaşte mânia. Domnul se răzbună pe potrivnicii Săi şi împotriva duşmanilor Săi stă neînduplecat.</span>
<span class="v-num v-3">3&nbsp;</span><span class="v NM1_3" data-id="NM1_3">Domnul este îndelung-răbdător şi mult-milostiv, dar nepedepsit nimic nu lasă. În vifor şi în furtună Îşi face loc, norii sunt pulberea de sub picioarele Lui.</span>
<span class="v-num v-4">4&nbsp;</span><span class="v NM1_4" data-id="NM1_4">El ceartă marea şi o deşartă şi toate râurile cele mari le seacă; Vasanul şi Carmelul se ofilesc şi floarea Libanului se veştejeşte;</span>
<span class="v-num v-5">5&nbsp;</span><span class="v NM1_5" data-id="NM1_5">Munţii se cutremură înaintea Lui şi calinele se fac una cu pământul; pământul se zbuciumă în faţa Lui, lumea şi toţi cei ce locuiesc în ea.</span>
<span class="v-num v-6">6&nbsp;</span><span class="v NM1_6" data-id="NM1_6">Împotriva furiei Lui cine stă şi cine poate să stăvilească iuţimea urgiei Lui? Văpaia mâniei Lui se varsă ca focul şi stâncile se prăvălesc în faţa Lui!</span>
<span class="v-num v-7">7&nbsp;</span><span class="v NM1_7" data-id="NM1_7">Bun este Domnul; loc de scăpare în zi de strâmtorare, şi pe cei ce se încred în El îi ştie!</span>
<span class="v-num v-8">8&nbsp;</span><span class="v NM1_8" data-id="NM1_8">Dar, printr-o revărsare de ape, va nimici locul Ninivei şi pe vrăjmaşii Lui până în întuneric îi va urmări.</span>
<span class="v-num v-9">9&nbsp;</span><span class="v NM1_9" data-id="NM1_9">Ce puneţi la cale împotriva Domnului? El îi va stârpi cu totul, fiindcă urgia nu vine de două ori.</span>
<span class="v-num v-10">10&nbsp;</span><span class="v NM1_10" data-id="NM1_10">Căci se încâlcesc unii într-alţii ca mărăcinii, când se îmbată la ospeţele lor; pentru aceasta mistuiţi vor fi ca paiele uscate.</span>
<span class="v-num v-11">11&nbsp;</span><span class="v NM1_11" data-id="NM1_11">Din tine a ieşit urzitorul de rele împotriva Domnului şi cel ce sfătuieşte fapte ticăloase.</span>
<span class="v-num v-12">12&nbsp;</span><span class="v NM1_12" data-id="NM1_12">Aşa grăieşte Domnul: "Vor fi pierduţi şi seceraţi, oricât ar fi de viteji şi de mulţi!"</span>
<span class="v-num v-13">13&nbsp;</span><span class="v NM1_13" data-id="NM1_13">Şi te-am smerit, dar nu te voi mai smeri. Voi sfărâma jugul de pe grumazul tău şi voi rupe lanţurile tale!</span>
<span class="v-num v-14">14&nbsp;</span><span class="v NM1_14" data-id="NM1_14">Şi iată ce a poruncit Domnul pentru tine: "Nu vor mai fi urmaşi cu numele tău; din casa dumnezeilor tăi voi sfărâma chipurile cioplite şi turnate şi mormântul tău îl voi pregăti, căci de puţin preţ ai fost!"</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JH4.html">&lt;</a>
<a class="home" href="index.html">=</a>
<a class="next" href="NM2.html">&gt;</a>
</div></div>
</body>
</html>