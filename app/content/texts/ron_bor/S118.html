<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNTÂI A REGILOR 18 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="S1.html">Biblia Ortodoxă Română Sinodală (2006)</a><a class="location" href="S1.html">CARTEA ÎNTÂI A REGILOR 18</a><a class="prev" href="S117.html">&lt;</a>
<a class="home" href="index.html">=</a>
<a class="next" href="S119.html">&gt;</a>
</div></div>
<div class="section chapter S1 S118 ron_bor ron " dir="ltr" lang="ro" data-id="S118" data-nextid="S119" data-previd="S117">
<div class="c">18</div>
<div class="p">
<span class="v-num v-1">1&nbsp;</span><span class="v S118_1" data-id="S118_1">După ce a isprăvit David de vorbit cu Saul, sufletul lui Ionatan s-a lipit de sufletul lui şi l-a iubit Ionatan, ca pe sufletul său.</span>
<span class="v-num v-2">2&nbsp;</span><span class="v S118_2" data-id="S118_2">Iar Saul l-a luat în ziua aceea şi nu l-a lăsat să se mai întoarcă la casa tatălui lui.</span>
<span class="v-num v-3">3&nbsp;</span><span class="v S118_3" data-id="S118_3">Şi a încheiat Ionatan legătură cu David, pentru că îl iubea ca pe sufletul său.</span>
<span class="v-num v-4">4&nbsp;</span><span class="v S118_4" data-id="S118_4">Şi şi-a dezbrăcat Ionatan haina sa cea de deasupra, pe care o avea pe el, şi a dat-o lui David; de asemenea şi celelalte haine ale sale, sabia sa, arcul său şi brâul său.</span>
<span class="v-num v-5">5&nbsp;</span><span class="v S118_5" data-id="S118_5">David însă lucra cu pricepere peste tot, oriunde-l trimetea Saul; şi Saul l-a făcut căpetenie peste oşteni; iar aceasta a plăcut la tot poporul şi slujitorilor lui Saul.</span>
<span class="v-num v-6">6&nbsp;</span><span class="v S118_6" data-id="S118_6">Dar când se întorceau ei, după izbânda lui David asupra filisteanului, femeile din toate cetăţile lui Israel ieşeau în întâmpinarea regelui Saul cu cântări şi jocuri, cu timpane de sărbătoare şi cu chimvale;</span>
<span class="v-num v-7">7&nbsp;</span><span class="v S118_7" data-id="S118_7">Şi jucând, femeile strigau şi ziceau: "Saul a biruit mii, iar David zeci de mii!"</span>
<span class="v-num v-8">8&nbsp;</span><span class="v S118_8" data-id="S118_8">De aceea s-a mâniat Saul foarte tare, neplăcându-i cuvintele acestea şi a zis: "Lui David i s-au dat zeci de mii, iar mie numai mii; acum numai domnia îi mai lipseşte".</span>
<span class="v-num v-9">9&nbsp;</span><span class="v S118_9" data-id="S118_9">Şi din ziua aceasta în tot timpul următor, s-a uitat la David bănuitor.</span>
<span class="v-num v-10">10&nbsp;</span><span class="v S118_10" data-id="S118_10">Iar a doua zi s-a întâmplat de a căzut duhul cel rău de la Dumnezeu asupra lui Saul şi acesta se îndrăcea în casa sa, iar David cânta cu mâna sa pe strune, ca şi în alte zile; Saul avea în mână o lance.</span>
<span class="v-num v-11">11&nbsp;</span><span class="v S118_11" data-id="S118_11">Şi a aruncat Saul lancea, cugetând: "Voi pironi pe David de perete!" Dar David s-a ferit de două ori de Saul.</span>
<span class="v-num v-12">12&nbsp;</span><span class="v S118_12" data-id="S118_12">Şi a început a se teme Saul de David, pentru că Domnul era cu el, iar de Saul se depărtase.</span>
<span class="v-num v-13">13&nbsp;</span><span class="v S118_13" data-id="S118_13">De aceea Saul l-a îndepărtat de la sine şi l-a pus căpetenie peste o mie; şi se ducea şi se întorcea el în fruntea poporului.</span>
<span class="v-num v-14">14&nbsp;</span><span class="v S118_14" data-id="S118_14">David în toate treburile sale se purta cu chibzuinţă şi Domnul era cu el.</span>
<span class="v-num v-15">15&nbsp;</span><span class="v S118_15" data-id="S118_15">Saul vedea că este foarte chibzuit şi se temea de el.</span>
<span class="v-num v-16">16&nbsp;</span><span class="v S118_16" data-id="S118_16">Iar Israelul tot şi Iuda iubea pe David, pentru că el se ducea şi se întorcea în fruntea lor.</span>
<span class="v-num v-17">17&nbsp;</span><span class="v S118_17" data-id="S118_17">Deci a zis Saul către David: "Iată fata mea cea mai mare, Merob, îţi voi da-o de soţie, numai să-mi fii viteaz şi să duci războaiele Domnului". Căci Saul socotea: "Lasă, să nu fie mâna mea asupra lui, ci să fie asupra lui mâna Filistenilor".</span>
<span class="v-num v-18">18&nbsp;</span><span class="v S118_18" data-id="S118_18">David însă a zis către Saul: "Cine sunt eu şi ce este viaţa mea şi neamul tatălui meu în Israel, ca să fiu ginerele regelui?"</span>
<span class="v-num v-19">19&nbsp;</span><span class="v S118_19" data-id="S118_19">Iar când a venit vremea să dea pe Merob, fiica lui Saul, după David, ea a fost măritată cu Adriel din Mehola.</span>
<span class="v-num v-20">20&nbsp;</span><span class="v S118_20" data-id="S118_20">Pe David însă îl iubea altă fată a lui Saul, Micol; şi când i s-a spus despre aceasta lui Saul, aceasta i-a plăcut;</span>
<span class="v-num v-21">21&nbsp;</span><span class="v S118_21" data-id="S118_21">Căci Saul cugeta: "Am s-o dau după el şi ea are să-i fie cursă şi mâna Filistenilor are să fie asupra lui". Şi a zis Saul către David: "A doua oară te înrudeşti acum cu mine".</span>
<span class="v-num v-22">22&nbsp;</span><span class="v S118_22" data-id="S118_22">Atunci a poruncit Saul slujitorilor săi: "Spuneţi lui David: Iată regele este binevoitor către tine şi toţi slujitorii lui te iubesc; fii dar ginerele meu!"</span>
<span class="v-num v-23">23&nbsp;</span><span class="v S118_23" data-id="S118_23">Şi au vorbit slujitorii lui Saul în urechile lui David toate vorbele acestea. Iar David a zis: "Oare uşor lucru vi se pare vouă a fi ginerele regelui? Eu sunt un sărac şi un neînsemnat".</span>
<span class="v-num v-24">24&nbsp;</span><span class="v S118_24" data-id="S118_24">Şi au înştiinţat pe rege slugile sale şi au zis: "Iată ce a spus David".</span>
<span class="v-num v-25">25&nbsp;</span><span class="v S118_25" data-id="S118_25">Iar Saul a zis: "Aşa să-i spuneţi lui David: Regele nu voieşte zestre decât numai o sută de prepuţuri filistene, ca răzbunare împotriva vrăjmaşilor regelui". Căci Saul avea în gând să piardă pe David prin mâna Filistenilor.</span>
<span class="v-num v-26">26&nbsp;</span><span class="v S118_26" data-id="S118_26">Şi slugile lui Saul au spus lui David cuvintele acestea şi i-a plăcut lui David să se facă ginerele regelui.</span>
<span class="v-num v-27">27&nbsp;</span><span class="v S118_27" data-id="S118_27">Dar nu apucase încă să vină ziua sorocită, când David se sculă şi merse el însuşi şi oamenii lui şi ucise 200 de Filisteni; şi aduse David prepuţurile lor şi le înfăţişă regelui număr deplin, ca să se poată face ginerele regelui. Şi a dat Saul după el pe Micol, fiica sa, de femeie.</span>
<span class="v-num v-28">28&nbsp;</span><span class="v S118_28" data-id="S118_28">Dar văzând şi aflând Saul că Domnul este cu David şi tot Israelul îl iubeşte şi că şi fiica sa Micol îl iubeşte,</span>
<span class="v-num v-29">29&nbsp;</span><span class="v S118_29" data-id="S118_29">Începu încă şi mai mult să se teamă de David şi s-a făcut vrăjmaşul lui pe viaţă şi pe moarte.</span>
<span class="v-num v-30">30&nbsp;</span><span class="v S118_30" data-id="S118_30">De aceea, când au ieşit la război căpeteniile Filistenilor, David, chiar de la ieşirea lor, lucra mai înţelepţeşte decât toate slugile lui Saul şi numele lui a ajuns foarte vestit.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="S117.html">&lt;</a>
<a class="home" href="index.html">=</a>
<a class="next" href="S119.html">&gt;</a>
</div></div>
</body>
</html>