<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>2PETRU 2 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="P2.html">Biblia Ortodoxă Română Sinodală (2006)</a><a class="location" href="P2.html">2PETRU 2</a><a class="prev" href="P21.html">&lt;</a>
<a class="home" href="index.html">=</a>
<a class="next" href="P23.html">&gt;</a>
</div></div>
<div class="section chapter P2 P22 ron_bor ron " dir="ltr" lang="ro" data-id="P22" data-nextid="P23" data-previd="P21">
<div class="c">2</div>
<div class="p">
<span class="v-num v-1">1&nbsp;</span><span class="v P22_1" data-id="P22_1">Dar au fost în popor şi prooroci mincinoşi, după cum şi între voi vor fi învăţători mincinoşi, care vor strecura eresuri pierzătoare şi, tăgăduind chiar pe Stăpânul Care i-a răscumpărat, îşi vor aduce lor grabnică pieire;</span>
<span class="v-num v-2">2&nbsp;</span><span class="v P22_2" data-id="P22_2">Şi mulţi se vor lua după învăţăturile lor rătăcite şi, din pricina lor, calea adevărului va fi hulită;</span>
<span class="v-num v-3">3&nbsp;</span><span class="v P22_3" data-id="P22_3">Şi din poftă de avere şi cu cuvinte amăgitoare, ei vă vor momi pe voi. Dar osânda lor, de mult pregătită, nu zăboveşte şi pierzarea lor nu dormitează.</span>
<span class="v-num v-4">4&nbsp;</span><span class="v P22_4" data-id="P22_4">Căci dacă Dumnezeu n-a cruţat pe îngerii care au păcătuit, ci, legându-i cu legăturile întunericului în iad, i-a dat să fie păziţi spre judecată,</span>
<span class="v-num v-5">5&nbsp;</span><span class="v P22_5" data-id="P22_5">Şi n-a cruţat lumea veche, ci a păstrat numai pe Noe, ca al optulea propovăduitor al dreptăţii, când a adus potopul peste cei fără de credinţă,</span>
<span class="v-num v-6">6&nbsp;</span><span class="v P22_6" data-id="P22_6">Şi cetăţile Sodomei şi Gomorei, osândindu-le la nimicire, le-a prefăcut în cenuşă, dându-le ca o pildă nelegiuiţilor din viitor;</span>
<span class="v-num v-7">7&nbsp;</span><span class="v P22_7" data-id="P22_7">Iar pe dreptul Lot, chinuit de petrecerea în desfrânare a celor nelegiuiţi, l-a izbăvit,</span>
<span class="v-num v-8">8&nbsp;</span><span class="v P22_8" data-id="P22_8">Pentru că dreptul acesta, locuind între ei, prin ce vedea şi auzea, zi de zi, chinuia sufletul său cel drept, din pricina faptelor lor nelegiuite.</span>
<span class="v-num v-9">9&nbsp;</span><span class="v P22_9" data-id="P22_9">Domnul poate să scape din ispite pe cei credincioşi, iar pe cei nedrepţi să-i păstreze, ca să fie pedepsiţi în ziua judecăţii,</span>
<span class="v-num v-10">10&nbsp;</span><span class="v P22_10" data-id="P22_10">Şi mai vârtos pe cei ce umblă după îmboldirile cărnii, în pofte spurcate şi dispreţuiesc domnia cerească. Îndrăzneţi, îngâmfaţi, ei nu se cutremură să hulească măririle (din cer),</span>
<span class="v-num v-11">11&nbsp;</span><span class="v P22_11" data-id="P22_11">Pe când îngerii, deşi sunt mai mari în tărie şi în putere, nu aduc în faţa Domnului judecată defăimătoare împotriva lor.</span>
<span class="v-num v-12">12&nbsp;</span><span class="v P22_12" data-id="P22_12">Aceştia însă, ca nişte dobitoace fără minte, din fire făcute să fie prinse şi nimicite, hulind cele ce nu cunosc vor pieri în stricăciunea lor;</span>
<span class="v-num v-13">13&nbsp;</span><span class="v P22_13" data-id="P22_13">Ei înşişi fiind nedrepţi îşi vor lua plata nedreptăţii, socotind o plăcere desfătarea de fiecare zi; ei sunt pete şi ocară, făcându-şi plăcere, în rătăcirile lor, să ospăteze cu voi la mesele voastre;</span>
<span class="v-num v-14">14&nbsp;</span><span class="v P22_14" data-id="P22_14">Având ochii plini de pofta desfrânării şi fiind nesăţioşi de păcat, ei amăgesc sufletele cele nestatornice; inima lor e deprinsă la lăcomie şi sunt fiii blestemului.</span>
<span class="v-num v-15">15&nbsp;</span><span class="v P22_15" data-id="P22_15">Părăsind calea cea dreaptă, au rătăcit şi au apucat calea lui Balaam, fiul lui Bosor, care a iubit plata nedreptăţii,</span>
<span class="v-num v-16">16&nbsp;</span><span class="v P22_16" data-id="P22_16">Dar a primit mustrare pentru călcarea lui de lege; căci dobitocul fără grai, pe care era călare, grăind cu glas omenesc, a oprit nebunia proorocului.</span>
<span class="v-num v-17">17&nbsp;</span><span class="v P22_17" data-id="P22_17">Aceştia sunt izvoare fără de apă şi nori purtaţi fără de furtună, cărora li se păstrează, în veac, întunericul cel de nepătruns,</span>
<span class="v-num v-18">18&nbsp;</span><span class="v P22_18" data-id="P22_18">Căci rostind vorbe trufaşe şi deşarte, ei momesc întru poftele trupului, cu desfrânări, pe cei care de abia au scăpat de cei ce vieţuiesc în rătăcire.</span>
<span class="v-num v-19">19&nbsp;</span><span class="v P22_19" data-id="P22_19">Ei le făgăduiesc libertate, fiind ei înşişi robii stricăciunii, fiindcă ceea ce te biruieşte, aceea te şi stăpâneşte.</span>
<span class="v-num v-20">20&nbsp;</span><span class="v P22_20" data-id="P22_20">Căci dacă, după ce au scăpat de întinăciunile lumii, prin cunoaşterea Domnului şi Mântuitorului nostru Iisus Hristos, iarăşi se încurcă în acestea, ei sunt învinşi; li s-au făcut cele de pe urmă mai rele decât cele dintâi.</span>
<span class="v-num v-21">21&nbsp;</span><span class="v P22_21" data-id="P22_21">Căci mai bine era pentru ei să nu fi cunoscut calea dreptăţii, decât, după ce au cunoscut-o, să se întoarcă de la porunca sfântă, dată lor.</span>
<span class="v-num v-22">22&nbsp;</span><span class="v P22_22" data-id="P22_22">Cu ei s-a întâmplat adevărul din zicală: Câinele se întoarce la vărsătura lui şi porcul scăldat la noroiul mocirlei lui.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="P21.html">&lt;</a>
<a class="home" href="index.html">=</a>
<a class="next" href="P23.html">&gt;</a>
</div></div>
</body>
</html>