<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>LEVITICUL 27 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="LV.html">Biblia Ortodoxă Română Sinodală (2006)</a><a class="location" href="LV.html">LEVITICUL 27</a><a class="prev" href="LV26.html">&lt;</a>
<a class="home" href="index.html">=</a>
<a class="next" href="NU1.html">&gt;</a>
</div></div>
<div class="section chapter LV LV27 ron_bor ron " dir="ltr" lang="ro" data-id="LV27" data-nextid="NU1" data-previd="LV26">
<div class="c">27</div>
<div class="p">
<span class="v-num v-1">1&nbsp;</span><span class="v LV27_1" data-id="LV27_1">A grăit Domnul cu Moise şi a zis:</span>
<span class="v-num v-2">2&nbsp;</span><span class="v LV27_2" data-id="LV27_2">"Vorbeşte fiilor lui Israel şi le spune: De va făgădui cineva să-şi afierosească sufletul său Domnului, preţuirea ta să fie aşa:</span>
<span class="v-num v-3">3&nbsp;</span><span class="v LV27_3" data-id="LV27_3">Preţul pentru un bărbat, de la douăzeci până la şaizeci de ani, să fie cincizeci de sicli de argint, după siclul sfânt.</span>
<span class="v-num v-4">4&nbsp;</span><span class="v LV27_4" data-id="LV27_4">Iar dacă este femeie, preţul să fie treizeci de sicli.</span>
<span class="v-num v-5">5&nbsp;</span><span class="v LV27_5" data-id="LV27_5">De la cinci până la douăzeci de ani, preţul să fie pentru bărbat douăzeci de sicli, iar pentru femeie zece sicli.</span>
<span class="v-num v-6">6&nbsp;</span><span class="v LV27_6" data-id="LV27_6">Iar de la o lună până la cinci ani, preţul să fie pentru bărbat cinci sicli de argint, şi pentru femeie trei sicli de argint.</span>
<span class="v-num v-7">7&nbsp;</span><span class="v LV27_7" data-id="LV27_7">De la şaizeci de ani în sus preţul să fie pentru bărbat cincisprezece sicli de argint, şi pentru femeie zece sicli.</span>
<span class="v-num v-8">8&nbsp;</span><span class="v LV27_8" data-id="LV27_8">Iar dacă este sărac şi nu e în stare să plătească preţul, atunci să fie adus la preot şi să-l preţuiască preotul; potrivit cu starea celui ce şi-a dat făgăduinţa să-l preţuiască preotul.</span>
<span class="v-num v-9">9&nbsp;</span><span class="v LV27_9" data-id="LV27_9">Dacă însă va fi un dobitoc, ce se aduce jertfă Domnului, tot ce se aduce Domnului trebuie să fie sfânt.</span>
<span class="v-num v-10">10&nbsp;</span><span class="v LV27_10" data-id="LV27_10">Să nu schimbe nici bun cu rău, nici rău cu bun; iar de schimbă cineva dobitoc cu dobitoc, atunci şi cel schimbat şi cel dat schimb va fi sfânt.</span>
<span class="v-num v-11">11&nbsp;</span><span class="v LV27_11" data-id="LV27_11">Dacă ar fi cumva un dobitoc necurat, care nu se aduce jertfă Domnului, şi el va fi adus la preot,</span>
<span class="v-num v-12">12&nbsp;</span><span class="v LV27_12" data-id="LV27_12">Preotul îl va preţui ori de este bun, ori de este rău; şi cum îl va preţui preotul, aşa să fie.</span>
<span class="v-num v-13">13&nbsp;</span><span class="v LV27_13" data-id="LV27_13">De va vrea cineva să-l răscumpere, atunci să adauge a cincea parte la preţ.</span>
<span class="v-num v-14">14&nbsp;</span><span class="v LV27_14" data-id="LV27_14">De va afierosi cineva casa sa Domnului, s-o preţuiască preotul, de este bună sau rea, şi cum o va preţui preotul, aşa să rămână.</span>
<span class="v-num v-15">15&nbsp;</span><span class="v LV27_15" data-id="LV27_15">Dacă afierositorul va vrea să răscumpere casa sa, să adauge a cincea parte de argint la preţul ei şi va fi a lui.</span>
<span class="v-num v-16">16&nbsp;</span><span class="v LV27_16" data-id="LV27_16">De va afierosi cineva Domnului ţarină din moşia sa, preţuirea să se facă după venitul ei, cincizeci de sicli de argint pentru fiecare gomer de orz semănat.</span>
<span class="v-num v-17">17&nbsp;</span><span class="v LV27_17" data-id="LV27_17">De îşi va afierosi ţarina sa chiar din anul jubileu, să fie după preţul hotărât.</span>
<span class="v-num v-18">18&nbsp;</span><span class="v LV27_18" data-id="LV27_18">Iar de îşi afieroseşte cineva ţarina sa după anul jubileu, atunci preotul să socotească argintul după numărul anilor ce mai rămân până la anul jubileu şi să scadă din preţul ei.</span>
<span class="v-num v-19">19&nbsp;</span><span class="v LV27_19" data-id="LV27_19">Dacă însă va vrea să-şi răscumpere ţarina cel ce a afierosit-o, atunci el să adauge a cincea parte de argint la preţul ei şi să rămână a lui.</span>
<span class="v-num v-20">20&nbsp;</span><span class="v LV27_20" data-id="LV27_20">Iar dacă acela nu-şi va răscumpăra ţarina şi va fi vândută altui om, atunci nu se mai. poate răscumpăra;</span>
<span class="v-num v-21">21&nbsp;</span><span class="v LV27_21" data-id="LV27_21">Ţarina aceea, când se va întoarce în anul jubileu, va fi afierosire Domnului, ca ţarină jertfă, şi va trece în stăpânirea preotului.</span>
<span class="v-num v-22">22&nbsp;</span><span class="v LV27_22" data-id="LV27_22">Iar dacă cineva va afierosi Domnului o ţarină cumpărată, care nu este din ţarinile moşiei lui,</span>
<span class="v-num v-23">23&nbsp;</span><span class="v LV27_23" data-id="LV27_23">Preotul să-i socotească partea de preţ până la anul jubileu, şi acela să-i dea preţul în aceeaşi zi, ca afierosire Domnului,</span>
<span class="v-num v-24">24&nbsp;</span><span class="v LV27_24" data-id="LV27_24">Şi ţarina în anul jubileu va trece iar la acela, de la care a fost cumpărată şi din moşia căruia a fost pământul acela.</span>
<span class="v-num v-25">25&nbsp;</span><span class="v LV27_25" data-id="LV27_25">Toate preţurile să fie făcute după siclul sfânt; siclul să aibă douăzeci de ghere.</span>
<span class="v-num v-26">26&nbsp;</span><span class="v LV27_26" data-id="LV27_26">Numai întâii născuţi ai dobitoacelor, care după întâietatea naşterii sunt ai Domnului, să nu-i afierosească nimeni: fie bou, fie oaie, că sunt ai Domnului.</span>
<span class="v-num v-27">27&nbsp;</span><span class="v LV27_27" data-id="LV27_27">Iar dacă este dobitoc necurat, să fie răscumpărat după preţuirea ta, la care să se mai adauge a cincea parte, şi de nu se va răscumpăra să se vândă după preţuirea ta.</span>
<span class="v-num v-28">28&nbsp;</span><span class="v LV27_28" data-id="LV27_28">Toate cele afierosite, pe care omul cu jurământ le dă Domnului din ale sale, - fie om, fie dobitoc, fie ţarină din moşia sa, - nici nu se răscumpără, nici nu se vând. Tot ce este afierosit cu jurământ este sfinţenie mare a Domnului.</span>
<span class="v-num v-29">29&nbsp;</span><span class="v LV27_29" data-id="LV27_29">Orice om afierosit cu jurământ nu se răscumpără, ci trebuie să se dea morţii.</span>
<span class="v-num v-30">30&nbsp;</span><span class="v LV27_30" data-id="LV27_30">Toată dijma de la pământ, din roadele pământului şi din roadele pomilor este a Domnului, sfinţenia Domnului.</span>
<span class="v-num v-31">31&nbsp;</span><span class="v LV27_31" data-id="LV27_31">Şi de va voi cineva să-şi răscumpere dijma, să adauge la preţul ei a cincea parte.</span>
<span class="v-num v-32">32&nbsp;</span><span class="v LV27_32" data-id="LV27_32">Toată dijma de la boi şi de la oi şi tot al zecelea din câte trec pe sub toiag este afierosit Domnului.</span>
<span class="v-num v-33">33&nbsp;</span><span class="v LV27_33" data-id="LV27_33">Nu trebuie căutat de este bun sau rău şi nu trebuie schimbat; dar de-l va schimba cineva, atunci şi cel schimbat şi schimbul vor fi sfinte şi nu se vor putea răscumpăra".</span>
<span class="v-num v-34">34&nbsp;</span><span class="v LV27_34" data-id="LV27_34">Acestea sunt poruncile pe care le-a poruncit Domnul lui Moise pe Muntele Sinai pentru fiii lui Israel.</span>
</div>
</div>
<div class="footnotes">

</div>

<div class="footer"><div class="nav">
<a class="prev" href="LV26.html">&lt;</a>
<a class="home" href="index.html">=</a>
<a class="next" href="NU1.html">&gt;</a>
</div></div>
</body>
</html>