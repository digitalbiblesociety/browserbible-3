<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>APOCALIPSA 4 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="RV.html">Biblia Ortodoxă Română Sinodală (2006)</a><a class="location" href="RV.html">APOCALIPSA 4</a><a class="prev" href="RV3.html">&lt;</a>
<a class="home" href="index.html">=</a>
<a class="next" href="RV5.html">&gt;</a>
</div></div>
<div class="section chapter RV RV4 ron_bor ron " dir="ltr" lang="ro" data-id="RV4" data-nextid="RV5" data-previd="RV3">
<div class="c">4</div>
<div class="p">
<span class="v-num v-1">1&nbsp;</span><span class="v RV4_1" data-id="RV4_1">După acestea, m-am uitat şi iată o uşă era deschisă în cer şi glasul cel dintâi - glasul ca de trâmbiţă, pe care l-am auzit vorbind cu mine - mi-a zis: Suie-te aici şi îţi voi arăta cele ce trebuie să fie după acestea.</span>
<span class="v-num v-2">2&nbsp;</span><span class="v RV4_2" data-id="RV4_2">Îndată am fost în duh; şi iată un tron era în cer şi pe tron şedea Cineva.</span>
<span class="v-num v-3">3&nbsp;</span><span class="v RV4_3" data-id="RV4_3">Şi Cel ce şedea semăna la vedere cu piatra de iasp şi de sardiu, iar de jur împrejurul tronului era un curcubeu, cu înfăţişarea smaraldului.</span>
<span class="v-num v-4">4&nbsp;</span><span class="v RV4_4" data-id="RV4_4">Şi douăzeci şi patru de scaune înconjurau tronul şi pe scaune douăzeci şi patru de bătrâni, şezând, îmbrăcaţi în haine albe şi purtând pe capetele lor cununi de aur.</span>
<span class="v-num v-5">5&nbsp;</span><span class="v RV4_5" data-id="RV4_5">Şi din tron ieşeau fulgere şi glasuri şi tunete; şi şapte făclii de foc ardeau înaintea tronului, care sunt cele şapte duhuri ale lui Dumnezeu,</span>
<span class="v-num v-6">6&nbsp;</span><span class="v RV4_6" data-id="RV4_6">Şi înaintea tronului, ca o mare de sticlă, asemenea cu cristalul. Iar în mijlocul tronului şi împrejurul tronului patru fiinţe, pline de ochi, dinainte şi dinapoi.</span>
<span class="v-num v-7">7&nbsp;</span><span class="v RV4_7" data-id="RV4_7">Şi fiinţa cea dintâi era asemenea leului, a doua fiinţă asemenea viţelului, a treia fiinţă avea faţă de om, iar a patra fiinţă era asemenea vulturului care zboară.</span>
<span class="v-num v-8">8&nbsp;</span><span class="v RV4_8" data-id="RV4_8">Şi cele patru fiinţe, având fiecare din ele câte şase aripi, sunt pline de ochi, de jur împrejur şi pe dinăuntru, şi odihnă nu au, ziua şi noaptea, zicând: Sfânt, Sfânt, Sfânt, Domnul Dumnezeu, Atotţiitorul, Cel ce era şi Cel ce este şi Cel ce vine.</span>
<span class="v-num v-9">9&nbsp;</span><span class="v RV4_9" data-id="RV4_9">Şi când cele patru fiinţe dădeau slavă, cinste şi mulţumită Celui ce şade pe tron, Celui ce este viu în vecii vecilor,</span>
<span class="v-num v-10">10&nbsp;</span><span class="v RV4_10" data-id="RV4_10">Atunci cei douăzeci şi patru de bătrâni, căzând înaintea Celui ce şedea pe tron, se închinau Celui ce este viu în vecii vecilor şi aruncau cununile lor înaintea tronului, zicând:</span>
<span class="v-num v-11">11&nbsp;</span><span class="v RV4_11" data-id="RV4_11">Vrednic eşti, Doamne şi Dumnezeul nostru, să primeşti slava şi cinstea şi puterea, căci Tu ai zidit toate lucrurile şi prin voinţa Ta ele erau şi s-au făcut.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="RV3.html">&lt;</a>
<a class="home" href="index.html">=</a>
<a class="next" href="RV5.html">&gt;</a>
</div></div>
</body>
</html>