<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>PSALMII 17 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="PS.html">Biblia Ortodoxă Română Sinodală (2006)</a><a class="location" href="PS.html">PSALMII 17</a><a class="prev" href="PS16.html">&lt;</a>
<a class="home" href="index.html">=</a>
<a class="next" href="PS18.html">&gt;</a>
</div></div>
<div class="section chapter PS PS17 ron_bor ron " dir="ltr" lang="ro" data-id="PS17" data-nextid="PS18" data-previd="PS16">
<div class="c">Psalmul 17</div>
<div class="p">
<span class="v-num v-1">1&nbsp;</span><span class="v PS17_1" data-id="PS17_1">Iubi-Te-voi Doamne, vârtutea mea. Domnul este întărirea mea şi scăparea mea şi izbăvitorul meu,</span>
<span class="v-num v-2">2&nbsp;</span><span class="v PS17_2" data-id="PS17_2">Dumnezeul meu, ajutorul meu şi voi nădăjdui spre Dânsul,</span>
<span class="v-num v-3">3&nbsp;</span><span class="v PS17_3" data-id="PS17_3">Apărătorul meu şi puterea mântuirii mele şi sprijinitorul meu.</span>
<span class="v-num v-4">4&nbsp;</span><span class="v PS17_4" data-id="PS17_4">Lăudând voi chema pe Domnul şi de vrăjmaşii mei mă voi izbăvi.</span>
<span class="v-num v-5">5&nbsp;</span><span class="v PS17_5" data-id="PS17_5">Cuprinsu-m-au durerile morţii şi râurile fărădelegii m-au tulburat.</span>
<span class="v-num v-6">6&nbsp;</span><span class="v PS17_6" data-id="PS17_6">Durerile iadului m-au înconjurat; întâmpinatu-m-au laţurile morţii.</span>
<span class="v-num v-7">7&nbsp;</span><span class="v PS17_7" data-id="PS17_7">Şi când mă necăjeau am chemat pe Domnul şi către Dumnezeul meu am strigat.</span>
<span class="v-num v-8">8&nbsp;</span><span class="v PS17_8" data-id="PS17_8">Auzit-a din locaşul Lui cel sfânt glasul meu şi strigarea mea, înaintea Lui, va intra în urechile Lui.</span>
<span class="v-num v-9">9&nbsp;</span><span class="v PS17_9" data-id="PS17_9">şi s-a clătinat şi s-a cutremurat pământul şi temeliile munţilor s-au tulburat şi s-au clătinat că S-a mâniat pe ele Dumnezeu.</span>
<span class="v-num v-10">10&nbsp;</span><span class="v PS17_10" data-id="PS17_10">Întru mânia Lui fum s-a ridicat şi pară de foc de la faţa Lui, cărbuni aprinşi de la El.</span>
<span class="v-num v-11">11&nbsp;</span><span class="v PS17_11" data-id="PS17_11">Şi a plecat cerurile şi S-a coborât şi negură era sub picioarele Lui.</span>
<span class="v-num v-12">12&nbsp;</span><span class="v PS17_12" data-id="PS17_12">Şi S-a suit pe heruvimi şi a zburat; zburat-a pe aripile vântului.</span>
<span class="v-num v-13">13&nbsp;</span><span class="v PS17_13" data-id="PS17_13">Şi şi-a pus întunericul acoperământ, împrejurul Lui cortul Lui, apă întunecoasă în norii văzduhului.</span>
<span class="v-num v-14">14&nbsp;</span><span class="v PS17_14" data-id="PS17_14">De strălucirea feţei Lui norii au fugit, glasul Lui prin grindină şi cărbuni de foc.</span>
<span class="v-num v-15">15&nbsp;</span><span class="v PS17_15" data-id="PS17_15">Şi a tunat din cer Domnul şi Cel Preaînalt a dat glasul Său.</span>
<span class="v-num v-16">16&nbsp;</span><span class="v PS17_16" data-id="PS17_16">Trimis-a săgeţi şi i-a risipit pe ei, şi fulgere a înmulţit şi i-a tulburat pe ei.</span>
<span class="v-num v-17">17&nbsp;</span><span class="v PS17_17" data-id="PS17_17">Şi s-au arătat izvoarele apelor şi s-au descoperit temeliile lumii,</span>
<span class="v-num v-18">18&nbsp;</span><span class="v PS17_18" data-id="PS17_18">De certarea Ta, Doamne, de suflarea Duhului mâniei Tale.</span>
<span class="v-num v-19">19&nbsp;</span><span class="v PS17_19" data-id="PS17_19">Trimis-a din înălţime şi m-a luat, ridicatu-m-a din ape multe.</span>
<span class="v-num v-20">20&nbsp;</span><span class="v PS17_20" data-id="PS17_20">Izbăveşte-mă de vrăjmaşii mei cei tari şi de cei ce mă urăsc pe mine, că s-au întărit mai mult decât mine.</span>
<span class="v-num v-21">21&nbsp;</span><span class="v PS17_21" data-id="PS17_21">Întâmpinatu-m-au ei în ziua necazului meu, dar Domnul a fost întărirea mea</span>
<span class="v-num v-22">22&nbsp;</span><span class="v PS17_22" data-id="PS17_22">Şi m-a scos la loc larg, m-a izbăvit, că m-a voit.</span>
<span class="v-num v-23">23&nbsp;</span><span class="v PS17_23" data-id="PS17_23">Şi îmi va răsplăti mie Domnul după dreptatea mea, şi după curăţia mâinilor mele îmi va răsplăti mie,</span>
<span class="v-num v-24">24&nbsp;</span><span class="v PS17_24" data-id="PS17_24">Că am păzit căile Domnului şi n-am fost necredincios Dumnezeului meu.</span>
<span class="v-num v-25">25&nbsp;</span><span class="v PS17_25" data-id="PS17_25">Că toate judecăţile Lui sunt înaintea mea, şi îndreptările Lui nu s-au depărtat de la mine.</span>
<span class="v-num v-26">26&nbsp;</span><span class="v PS17_26" data-id="PS17_26">Şi voi fi fără prihană cu Dânsul, şi mă voi păzi de fărădelegea mea.</span>
<span class="v-num v-27">27&nbsp;</span><span class="v PS17_27" data-id="PS17_27">Şi îmi va răsplăti mie Domnul după dreptatea mea, şi după curăţia mâinilor mele înaintea ochilor Lui.</span>
<span class="v-num v-28">28&nbsp;</span><span class="v PS17_28" data-id="PS17_28">Cu cel cuvios, cuvios vei fi; şi cu omul nevinovat, nevinovat vei fi.</span>
<span class="v-num v-29">29&nbsp;</span><span class="v PS17_29" data-id="PS17_29">Şi cu cel ales, ales vei fi; şi cu cel îndărătnic Te vei îndărătnici.</span>
<span class="v-num v-30">30&nbsp;</span><span class="v PS17_30" data-id="PS17_30">Că Tu pe poporul cel smerit îl vei mântui, şi ochii mândrilor îi vei smeri.</span>
<span class="v-num v-31">31&nbsp;</span><span class="v PS17_31" data-id="PS17_31">Că Tu vei aprinde făclia mea, Doamne; Dumnezeul meu, vei lumina întunericul meu.</span>
<span class="v-num v-32">32&nbsp;</span><span class="v PS17_32" data-id="PS17_32">Căci cu Tine mă voi izbăvi de ispită, şi cu Dumnezeul meu voi trece zidul.</span>
<span class="v-num v-33">33&nbsp;</span><span class="v PS17_33" data-id="PS17_33">Dumnezeul meu, fără prihană este calea Lui, cuvintele Domnului în foc lămurite; scut este tuturor celor ce nădăjduiesc în El.</span>
<span class="v-num v-34">34&nbsp;</span><span class="v PS17_34" data-id="PS17_34">Că cine este Dumnezeu afară de Domnul? Şi cine este Dumnezeu afară de Dumnezeul nostru?</span>
<span class="v-num v-35">35&nbsp;</span><span class="v PS17_35" data-id="PS17_35">Dumnezeu, Cel ce mă încinge cu putere, şi a pus fără prihană calea mea.</span>
<span class="v-num v-36">36&nbsp;</span><span class="v PS17_36" data-id="PS17_36">Cel ce face picioarele mele ca ale cerbului şi peste cele înalte mă pune.</span>
<span class="v-num v-37">37&nbsp;</span><span class="v PS17_37" data-id="PS17_37">Cel ce întăreşti mâinile mele în vreme de război, şi ai pus arc de aramă în braţele mele.</span>
<span class="v-num v-38">38&nbsp;</span><span class="v PS17_38" data-id="PS17_38">Şi mi-ai dat mie scutul mântuirii mele şi dreapta Ta m-a sprijinit.</span>
<span class="v-num v-39">39&nbsp;</span><span class="v PS17_39" data-id="PS17_39">Şi certarea Ta m-a îndreptat până în sfârşit, şi certarea Ta însăşi mă va învăţa.</span>
<span class="v-num v-40">40&nbsp;</span><span class="v PS17_40" data-id="PS17_40">Lărgit-ai paşii mei sub mine, şi n-au slăbit picioarele mele.</span>
<span class="v-num v-41">41&nbsp;</span><span class="v PS17_41" data-id="PS17_41">Urmări-voi pe vrăjmaşii mei şi-i voi prinde pe dânşii şi nu mă voi întoarce până ce se vor sfârşi.</span>
<span class="v-num v-42">42&nbsp;</span><span class="v PS17_42" data-id="PS17_42">Îi voi zdrobi pe ei şi nu vor putea să stea, cădea-vor sub picioarele mele.</span>
<span class="v-num v-43">43&nbsp;</span><span class="v PS17_43" data-id="PS17_43">Şi m-ai încins cu putere spre război şi ai împiedicat pe toţi cei ce se sculau împotriva mea.</span>
<span class="v-num v-44">44&nbsp;</span><span class="v PS17_44" data-id="PS17_44">Şi pe vrăjmaşii mei i-ai făcut să fugă, iar pe cei ce mă urăsc pe mine i-ai nimicit.</span>
<span class="v-num v-45">45&nbsp;</span><span class="v PS17_45" data-id="PS17_45">Strigat-au către Domnul, şi nu era cel ce mântuieşte; şi nu i-a auzit pe ei.</span>
<span class="v-num v-46">46&nbsp;</span><span class="v PS17_46" data-id="PS17_46">Şi-i voi sfărâma pe ei ca praful în faţa vântului, ca tina uliţelor îi voi zdrobi pe ei.</span>
<span class="v-num v-47">47&nbsp;</span><span class="v PS17_47" data-id="PS17_47">Izbăveşte-mă de răzvrătirile poporului; pusu-m-ai căpetenie neamurilor.</span>
<span class="v-num v-48">48&nbsp;</span><span class="v PS17_48" data-id="PS17_48">Poporul pe care nu l-am cunoscut mi-a slujit mie. Cu auzul urechii m-a auzit.</span>
<span class="v-num v-49">49&nbsp;</span><span class="v PS17_49" data-id="PS17_49">Fiii străini m-au minţit pe mine. Fiii străini au îmbătrânit şi au şchiopătat din cărările lor.</span>
<span class="v-num v-50">50&nbsp;</span><span class="v PS17_50" data-id="PS17_50">Viu este Domnul şi binecuvântat este Dumnezeul meu, şi să se înalţe Dumnezeul mântuirii mele.</span>
<span class="v-num v-51">51&nbsp;</span><span class="v PS17_51" data-id="PS17_51">Dumnezeule, Cel ce mi-ai dat izbânda şi mi-ai supus popoarele; Izbăvitorul meu de vrăjmaşii ceâ furioşi,</span>
<span class="v-num v-52">52&nbsp;</span><span class="v PS17_52" data-id="PS17_52">De la cei ce se ridică împotriva mea, înalţă-mă, de omul nedrept izbăveşte-mă.</span>
<span class="v-num v-53">53&nbsp;</span><span class="v PS17_53" data-id="PS17_53">Pentru aceasta Te voi lăuda între neamuri, Doamne, şi numele Tău îl voi cânta.</span>
<span class="v-num v-54">54&nbsp;</span><span class="v PS17_54" data-id="PS17_54">Cel ce măreşti mântuirea împăratului Tău şi faci milă unsului Tău, lui David şi seminţiei lui până în veac.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="PS16.html">&lt;</a>
<a class="home" href="index.html">=</a>
<a class="next" href="PS18.html">&gt;</a>
</div></div>
</body>
</html>