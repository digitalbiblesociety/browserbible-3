<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A DOUA A REGILOR 6 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="S2.html">Biblia Ortodoxă Română Sinodală (2006)</a><a class="location" href="S2.html">CARTEA A DOUA A REGILOR 6</a><a class="prev" href="S25.html">&lt;</a>
<a class="home" href="index.html">=</a>
<a class="next" href="S27.html">&gt;</a>
</div></div>
<div class="section chapter S2 S26 ron_bor ron " dir="ltr" lang="ro" data-id="S26" data-nextid="S27" data-previd="S25">
<div class="c">6</div>
<div class="p">
<span class="v-num v-1">1&nbsp;</span><span class="v S26_1" data-id="S26_1">După aceea a adunat David din nou pe toţi aleşii săi din Israel, ca la treizeci de mii.</span>
<span class="v-num v-2">2&nbsp;</span><span class="v S26_2" data-id="S26_2">Şi, David, cu tot poporul care era cu el, a pornit la Baalat în Iuda, ca să aducă chivotul Domnului, asupra căruia este chemat numele Domnului Savaot Cel ce şade pe heruvimi.</span>
<span class="v-num v-3">3&nbsp;</span><span class="v S26_3" data-id="S26_3">Şi punând chivotul Domnului într-un car nou, l-au scos din casa lui Aminadab; iar fiii lui Aminadab, Uza şi Ahio, duceau carul cel nou.</span>
<span class="v-num v-4">4&nbsp;</span><span class="v S26_4" data-id="S26_4">Şi l-au adus cu chivotul Domnului din casa lui Aminadab cea de pe deal şi Ahio mergea înaintea chivotului Domnului.</span>
<span class="v-num v-5">5&nbsp;</span><span class="v S26_5" data-id="S26_5">Iar David şi toţi fiii lui Israel cântau înaintea Domnului din tot felul de instrumente muzicale de lemn de chiparos, din harpe, din psaltire, din timpane, din fluiere şi din chimvale.</span>
<span class="v-num v-6">6&nbsp;</span><span class="v S26_6" data-id="S26_6">Când însă au ajuns la aria lui Nachon, Uza şi-a întins mâinile sale spre chivotul Domnului ca să-l sprijine, şi s-a apucat de el, căci boii erau gata să-l răstoarne.</span>
<span class="v-num v-7">7&nbsp;</span><span class="v S26_7" data-id="S26_7">Domnul însă s-a mâniat pe Uza şi l-a lovit Dumnezeu chiar acolo pentru îndrăzneala lui şi a murit el acolo lingă chivotul Domnului.</span>
<span class="v-num v-8">8&nbsp;</span><span class="v S26_8" data-id="S26_8">Atunci s-a întristat David că a lovit Domnul pe Uza şi locul acesta şi până astăzi se cheamă Perei-Uza.</span>
<span class="v-num v-9">9&nbsp;</span><span class="v S26_9" data-id="S26_9">Şi s-a temut David în ziua aceea de Domnul şi a zis: "Cum va intra chivotul Domnului la mine?"</span>
<span class="v-num v-10">10&nbsp;</span><span class="v S26_10" data-id="S26_10">Şi n-a voit David să ducă chivotul Domnului la sine, în cetatea lui David, ci l-au întors în casa lui Obed-Edom Gateanul.</span>
<span class="v-num v-11">11&nbsp;</span><span class="v S26_11" data-id="S26_11">Şi a rămas chivotul Domnului în casa lui Obed-Edom Gateanul trei luni şi a binecuvântat Domnul pe Obed-Edom şi toată casa lui.</span>
<span class="v-num v-12">12&nbsp;</span><span class="v S26_12" data-id="S26_12">Iar când i s-a spus regelui David şi i s-a zis: "Domnul a binecuvântat casa lui Obed-Edom şi toate câte erau ale lui pentru chivotul Domnului", atunci s-a dus David şi a adus cu alai chivotul Domnului din casa lui Obed-Edom în cetatea lui David.</span>
<span class="v-num v-13">13&nbsp;</span><span class="v S26_13" data-id="S26_13">Dar când cei ce duceau chivotul Domnului făceau câte şase paşi, el aducea jertfă un viţel şi un berbec.</span>
<span class="v-num v-14">14&nbsp;</span><span class="v S26_14" data-id="S26_14">Şi David dănţuia cât putea înaintea Domnului şi era îmbrăcat cu efod de in.</span>
<span class="v-num v-15">15&nbsp;</span><span class="v S26_15" data-id="S26_15">Aşa a adus David şi tot poporul chivotul Domnului cu strigăte şi cu sunete de trâmbiţă.</span>
<span class="v-num v-16">16&nbsp;</span><span class="v S26_16" data-id="S26_16">Iar când a intrat chivotul Domnului în cetatea lui David, Micol, fiica lui Saul, se uita pe fereastră şi, văzând pe regele David sărind şi jucând înaintea Domnului, l-a dispreţuit în inima sa.</span>
<span class="v-num v-17">17&nbsp;</span><span class="v S26_17" data-id="S26_17">Şi au dus chivotul Domnului şi l-au pus la locul lui, în mijlocul cortului, pe care-l făcuse pentru el David; apoi David a adus arderi de tot înaintea Domnului şi jertfe de împăcare.</span>
<span class="v-num v-18">18&nbsp;</span><span class="v S26_18" data-id="S26_18">Iar dacă a isprăvit David de adus arderile de tot şi jertfele de împăcare, a binecuvântat poporul în numele Domnului Savaot.</span>
<span class="v-num v-19">19&nbsp;</span><span class="v S26_19" data-id="S26_19">Şi a împărţit la tot poporul, la toată mulţimea lui Israel de la Dan până la Beer-Şeba, fiecăruia, atât bărbaţilor cât şi femeilor, câte o pâine şi câte o bucată de carne friptă şi câte o turtă. Şi s-a dus tot poporul, mergând fiecare la casa sa.</span>
<span class="v-num v-20">20&nbsp;</span><span class="v S26_20" data-id="S26_20">Dar când s-a întors David ca să binecuvânteze casa sa, atunci Micol, fiica lui Saul, i-a ieşit întru întâmpinare şi i-a zis: "Câtă cinste şi-a făcut azi regele lui Israel, descoperindu-se înaintea ochilor roabelor şi robilor săi, cum se descoperă un om de nimic".</span>
<span class="v-num v-21">21&nbsp;</span><span class="v S26_21" data-id="S26_21">"Înaintea Domnului voi juca, a zis David către Micol; binecuvântat este Domnul, Cel ce m-a ales pe mine în locul tatălui tău şi a casei lui întregi, întărindu-mă cârmuitor al poporului Domnului, Israel; cânta-voi şi voi juca înaintea Domnului.</span>
<span class="v-num v-22">22&nbsp;</span><span class="v S26_22" data-id="S26_22">Şi încă şi mai mult mă voi înjosi şi voi fi încă şi mai mic în ochii tăi, iar înaintea slujnicilor de care grăieşti tu, voi fi în cinste".</span>
<span class="v-num v-23">23&nbsp;</span><span class="v S26_23" data-id="S26_23">Şi Micol, fiica lui Saul, n-a avut copii până în ziua morţii ei.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="S25.html">&lt;</a>
<a class="home" href="index.html">=</a>
<a class="next" href="S27.html">&gt;</a>
</div></div>
</body>
</html>