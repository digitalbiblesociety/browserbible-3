<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FAPTE 2 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="AC.html">Biblia Ortodoxă Română Sinodală (2006)</a><a class="location" href="AC.html">FAPTE 2</a><a class="prev" href="AC1.html">&lt;</a>
<a class="home" href="index.html">=</a>
<a class="next" href="AC3.html">&gt;</a>
</div></div>
<div class="section chapter AC AC2 ron_bor ron " dir="ltr" lang="ron" data-id="AC2" data-nextid="AC3" data-previd="AC1">
<div class="c">2</div>
<div class="p">
<span class="v-num v-1">1&nbsp;</span><span class="v AC2_1" data-id="AC2_1">Şi când a sosit ziua Cincizecimii, erau toţi împreună în acelaşi loc.</span>
<span class="v-num v-2">2&nbsp;</span><span class="v AC2_2" data-id="AC2_2">Şi din cer, fără de veste, s-a făcut un vuiet, ca de suflare de vânt ce vine repede, şi a umplut toată casa unde şedeau ei.</span>
<span class="v-num v-3">3&nbsp;</span><span class="v AC2_3" data-id="AC2_3">Şi li s-au arătat, împărţite, limbi ca de foc şi au şezut pe fiecare dintre ei.</span>
<span class="v-num v-4">4&nbsp;</span><span class="v AC2_4" data-id="AC2_4">Şi s-au umplut toţi de Duhul Sfânt şi au început să vorbească în alte limbi, precum le dădea lor Duhul a grăi.</span>
<span class="v-num v-5">5&nbsp;</span><span class="v AC2_5" data-id="AC2_5">Şi erau în Ierusalim locuitori iudei, bărbaţi cucernici, din toate neamurile care sunt sub cer.</span>
<span class="v-num v-6">6&nbsp;</span><span class="v AC2_6" data-id="AC2_6">Şi iscându-se vuietul acela, s-a adunat mulţimea şi s-a tulburat, căci fiecare îi auzea pe ei vorbind în limba sa.</span>
<span class="v-num v-7">7&nbsp;</span><span class="v AC2_7" data-id="AC2_7">Şi erau uimiţi toţi şi se minunau zicând: Iată, nu sunt aceştia care vorbesc toţi galileieni?</span>
<span class="v-num v-8">8&nbsp;</span><span class="v AC2_8" data-id="AC2_8">Şi cum auzim noi fiecare limba noastră, în care ne-am născut?</span>
<span class="v-num v-9">9&nbsp;</span><span class="v AC2_9" data-id="AC2_9">Parţi şi mezi şi elamiţi şi cei ce locuiesc în Mesopotamia, în Iudeea şi în Capadocia, în Pont şi în Asia,</span>
<span class="v-num v-10">10&nbsp;</span><span class="v AC2_10" data-id="AC2_10">În Frigia şi în Pamfilia, în Egipt şi în părţile Libiei cea de lângă Cirene, şi romani în treacăt, iudei şi prozeliţi,</span>
<span class="v-num v-11">11&nbsp;</span><span class="v AC2_11" data-id="AC2_11">Cretani şi arabi, îi auzim pe ei vorbind în limbile noastre despre faptele minunate ale lui Dumnezeu!</span>
<span class="v-num v-12">12&nbsp;</span><span class="v AC2_12" data-id="AC2_12">Şi toţi erau uimiţi şi nu se dumireau, zicând unul către altul: Ce va să fie aceasta?</span>
<span class="v-num v-13">13&nbsp;</span><span class="v AC2_13" data-id="AC2_13">Iar alţii batjocorindu-i, ziceau că sunt plini de must.</span>
<span class="v-num v-14">14&nbsp;</span><span class="v AC2_14" data-id="AC2_14">Şi stând Petru cu cei unsprezece, a ridicat glasul şi le-a vorbit: Bărbaţi iudei, şi toţi care locuiţi în Ierusalim, aceasta să vă fie cunoscută şi luaţi în urechi cuvintele mele;</span>
<span class="v-num v-15">15&nbsp;</span><span class="v AC2_15" data-id="AC2_15">Că aceştia nu sunt beţi, cum vi se pare vouă, căci este al treilea ceas din zi;</span>
<span class="v-num v-16">16&nbsp;</span><span class="v AC2_16" data-id="AC2_16">Ci aceasta este ce s-a spus prin proorocul Ioil:</span>
<span class="v-num v-17">17&nbsp;</span><span class="v AC2_17" data-id="AC2_17">"Iar în zilele din urmă, zice Domnul, voi turna din Duhul Meu peste tot trupul şi fiii voştri şi fiicele voastre vor prooroci şi cei mai tineri ai voştri vor vedea vedenii şi bătrânii voştri vise vor visa.</span>
<span class="v-num v-18">18&nbsp;</span><span class="v AC2_18" data-id="AC2_18">Încă şi peste slugile Mele şi peste slujnicele Mele voi turna în acele zile, din Duhul Meu şi vor prooroci.</span>
<span class="v-num v-19">19&nbsp;</span><span class="v AC2_19" data-id="AC2_19">Şi minuni voi face sus în cer şi jos pe pământ semne: sânge, foc şi fumegare de fum.</span>
<span class="v-num v-20">20&nbsp;</span><span class="v AC2_20" data-id="AC2_20">Soarele se va schimba în întuneric şi luna în sânge, înainte de a veni ziua Domnului, cea mare şi strălucită.</span>
<span class="v-num v-21">21&nbsp;</span><span class="v AC2_21" data-id="AC2_21">Şi tot cel ce va chema numele Domnului se va mântui".</span>
<span class="v-num v-22">22&nbsp;</span><span class="v AC2_22" data-id="AC2_22">Bărbaţi israeliţi, ascultaţi cuvintele acestea: Pe Iisus Nazarineanul, bărbat adeverit între voi de Dumnezeu, prin puteri, prin minuni şi prin semne pe care le-a făcut prin El Dumnezeu în mijlocul vostru, precum şi voi ştiţi,</span>
<span class="v-num v-23">23&nbsp;</span><span class="v AC2_23" data-id="AC2_23">Pe Acesta, fiind dat, după sfatul cel rânduit şi după ştiinţa cea dinainte a lui Dumnezeu, voi L-aţi luat şi, pironindu-L, prin mâinile celor fără de lege, L-aţi omorât,</span>
<span class="v-num v-24">24&nbsp;</span><span class="v AC2_24" data-id="AC2_24">Pe Care Dumnezeu L-a înviat, dezlegând durerile morţii, întrucât nu era cu putinţă ca El să fie ţinut de ea.</span>
<span class="v-num v-25">25&nbsp;</span><span class="v AC2_25" data-id="AC2_25">Căci David zice despre El: "Totdeauna am văzut pe Domnul înaintea mea, căci El este de-a dreapta mea, ca să nu mă clatin.</span>
<span class="v-num v-26">26&nbsp;</span><span class="v AC2_26" data-id="AC2_26">De aceea s-a bucurat inima mea şi s-a veselit limba mea; chiar şi trupul meu se va odihni întru nădejde.</span>
<span class="v-num v-27">27&nbsp;</span><span class="v AC2_27" data-id="AC2_27">Căci nu vei lăsa sufletul meu în iad, nici nu vei da pe cel sfânt al Tău să vadă stricăciune.</span>
<span class="v-num v-28">28&nbsp;</span><span class="v AC2_28" data-id="AC2_28">Făcutu-mi-ai cunoscute căile vieţii; cu înfăţişarea Ta mă vei umple de bucurie".</span>
<span class="v-num v-29">29&nbsp;</span><span class="v AC2_29" data-id="AC2_29">Bărbaţi fraţi, cuvine-se a vorbi cu îndrăznire către voi despre strămoşul David, că a murit şi s-a îngropat, iar mormântul lui este la noi, până în ziua aceasta.</span>
<span class="v-num v-30">30&nbsp;</span><span class="v AC2_30" data-id="AC2_30">Deci el, fiind prooroc şi ştiind că Dumnezeu i S-a jurat cu jurământ să aşeze pe tronu-i din rodul coapselor lui,</span>
<span class="v-num v-31">31&nbsp;</span><span class="v AC2_31" data-id="AC2_31">Mai înainte văzând, a vorbit despre învierea lui Hristos: că n-a fost lăsat în iad sufletul Lui şi nici trupul Lui n-a văzut putreziciunea.</span>
<span class="v-num v-32">32&nbsp;</span><span class="v AC2_32" data-id="AC2_32">Dumnezeu a înviat pe Acest Iisus, Căruia noi toţi suntem martori.</span>
<span class="v-num v-33">33&nbsp;</span><span class="v AC2_33" data-id="AC2_33">Deci, înălţându-Se prin dreapta lui Dumnezeu şi primind de la Tatăl făgăduinţa Duhului Sfânt, L-a revărsat pe Acesta, cum vedeţi şi auziţi voi.</span>
<span class="v-num v-34">34&nbsp;</span><span class="v AC2_34" data-id="AC2_34">Căci David nu s-a suit la ceruri, dar el a zis: "Zis-a Domnul Domnului meu: Şezi de-a dreapta Mea,</span>
<span class="v-num v-35">35&nbsp;</span><span class="v AC2_35" data-id="AC2_35">Până ce voi pune pe vrăjmaşii Tăi aşternut picioarelor Tale".</span>
<span class="v-num v-36">36&nbsp;</span><span class="v AC2_36" data-id="AC2_36">Cu siguranţă să ştie deci toată casa lui Israel că Dumnezeu, pe Acest Iisus pe Care voi L-aţi răstignit, L-a făcut Domn şi Hristos.</span>
<span class="v-num v-37">37&nbsp;</span><span class="v AC2_37" data-id="AC2_37">Ei auzind acestea, au fost pătrunşi la inimă şi au zis către Petru şi ceilalţi apostoli: Bărbaţi fraţi, ce să facem?</span>
<span class="v-num v-38">38&nbsp;</span><span class="v AC2_38" data-id="AC2_38">Iar Petru a zis către ei: Pocăiţi-vă şi să se boteze fiecare dintre voi în numele lui Iisus Hristos, spre iertarea păcatelor voastre, şi veţi primi darul Duhului Sfânt.</span>
<span class="v-num v-39">39&nbsp;</span><span class="v AC2_39" data-id="AC2_39">Căci vouă este dată făgăduinţa şi copiilor voştri şi tuturor celor de departe, pe oricâţi îi va chema Domnul Dumnezeul nostru.</span>
<span class="v-num v-40">40&nbsp;</span><span class="v AC2_40" data-id="AC2_40">Şi cu alte mai multe vorbe mărturisea şi-i îndemna, zicând: Mântuiţi-vă de acest neam viclean.</span>
<span class="v-num v-41">41&nbsp;</span><span class="v AC2_41" data-id="AC2_41">Deci cei ce au primit cuvântul lui s-au botezat şi în ziua aceea s-au adăugat ca la trei mii de suflete.</span>
<span class="v-num v-42">42&nbsp;</span><span class="v AC2_42" data-id="AC2_42">Şi stăruiau în învăţătura apostolilor şi în împărtăşire, în frângerea pâinii şi în rugăciuni.</span>
<span class="v-num v-43">43&nbsp;</span><span class="v AC2_43" data-id="AC2_43">Şi tot sufletul era cuprins de teamă, căci multe minuni şi semne se făceau în Ierusalim prin apostoli, şi mare frică îi stăpânea pe toţi.</span>
<span class="v-num v-44">44&nbsp;</span><span class="v AC2_44" data-id="AC2_44">Iar toţi cei ce credeau erau laolaltă şi aveau toate de obşte.</span>
<span class="v-num v-45">45&nbsp;</span><span class="v AC2_45" data-id="AC2_45">Şi îşi vindeau bunurile şi averile şi le împărţeau tuturor, după cum avea nevoie fiecare.</span>
<span class="v-num v-46">46&nbsp;</span><span class="v AC2_46" data-id="AC2_46">Şi în fiecare zi, stăruiau într-un cuget în templu şi, frângând pâinea în casă, luau împreună hrana întru bucurie şi întru curăţia inimii.</span>
<span class="v-num v-47">47&nbsp;</span><span class="v AC2_47" data-id="AC2_47">Lăudând pe Dumnezeu şi având har la tot poporul. Iar Domnul adăuga zilnic Bisericii pe cei ce se mântuiau.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="AC1.html">&lt;</a>
<a class="home" href="index.html">=</a>
<a class="next" href="AC3.html">&gt;</a>
</div></div>
</body>
</html>