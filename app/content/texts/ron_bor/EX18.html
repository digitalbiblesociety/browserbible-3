<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEȘIREA 18 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EX.html">Biblia Ortodoxă Română Sinodală (2006)</a><a class="location" href="EX.html">IEȘIREA 18</a><a class="prev" href="EX17.html">&lt;</a>
<a class="home" href="index.html">=</a>
<a class="next" href="EX19.html">&gt;</a>
</div></div>
<div class="section chapter EX EX18 ron_bor ron " dir="ltr" lang="ro" data-id="EX18" data-nextid="EX19" data-previd="EX17">
<div class="c">18</div>
<div class="p">
<span class="v-num v-1">1&nbsp;</span><span class="v EX18_1" data-id="EX18_1">Auzind însă Ietro, preotul din Madian, socrul lui Moise, de toate câte făcuse Dumnezeu pentru Moise şi pentru Israel, poporul Său, când a scos Domnul pe Israel din Egipt,</span>
<span class="v-num v-2">2&nbsp;</span><span class="v EX18_2" data-id="EX18_2">A luat Ietro, socrul lui Moise, pe Sefora, femeia lui Moise, care fusese trimisă înainte de acesta acasă,</span>
<span class="v-num v-3">3&nbsp;</span><span class="v EX18_3" data-id="EX18_3">Şi pe cei doi fii ai ei, din care unul se chema Gherşom, pentru că Moise îşi zisese: "Rătăcit sunt eu în pământ străin",</span>
<span class="v-num v-4">4&nbsp;</span><span class="v EX18_4" data-id="EX18_4">Iar pe altul îl chema Eliezer, pentru că-şi zisese el: "Dumnezeul părinţilor mei mi-a fost ajutor şi m-a scăpat de sabia lui Faraon!"</span>
<span class="v-num v-5">5&nbsp;</span><span class="v EX18_5" data-id="EX18_5">Şi a venit Ietro, socrul lui Moise, cu fiii acestuia şi cu femeia lui, la Moise în pustie, unde-şi aşezase el tabăra, la muntele lui Dumnezeu.</span>
<span class="v-num v-6">6&nbsp;</span><span class="v EX18_6" data-id="EX18_6">Atunci el a trimis vorbă lui Moise, zicând: "Iată, eu, Ietro, socrul tău, şi femeia ta şi cei doi fii ai ei împreună cu ea venim la tine".</span>
<span class="v-num v-7">7&nbsp;</span><span class="v EX18_7" data-id="EX18_7">Deci a ieşit Moise în întâmpinarea socrului său, s-a plecat înaintea lui şi l-a sărutat. Iar după ce s-au binecuvântat unul pe altul, au intrat în cort.</span>
<span class="v-num v-8">8&nbsp;</span><span class="v EX18_8" data-id="EX18_8">Apoi a povestit Moise socrului său toate câte a făcut Domnul cu Faraon şi cu toţi Egiptenii pentru Israel, toate suferinţele ce le-au întâlnit ei în cale şi cum i-a izbăvit Domnul din mâinile lui Faraon şi din mâinile Egiptenilor.</span>
<span class="v-num v-9">9&nbsp;</span><span class="v EX18_9" data-id="EX18_9">Iar Ietro s-a bucurat de toate binefacerile ce a arătat Domnul lui Israel, când l-a izbăvit din mâna Egiptenilor şi din mâna lui Faraon.</span>
<span class="v-num v-10">10&nbsp;</span><span class="v EX18_10" data-id="EX18_10">şi a zis Ietro: "Binecuvântat este Domnul, Care v-a izbăvit din mâinile Egiptenilor şi din mâna tui Faraon, Cel ce a izbăvit pe poporul acesta din stăpânirea Egiptenilor.</span>
<span class="v-num v-11">11&nbsp;</span><span class="v EX18_11" data-id="EX18_11">Acum am cunoscut şi eu că Domnul este mare peste toţi dumnezeii, pentru că a smerit pe aceştia".</span>
<span class="v-num v-12">12&nbsp;</span><span class="v EX18_12" data-id="EX18_12">Apoi Ietro, socrul lui Moise, a adus lui Dumnezeu ardere de tot şi jertfă. şi au venit Aaron şi toţi bătrânii lui Israel să mănânce pâine cu socrul lui Moise înaintea lui Dumnezeu.</span>
<span class="v-num v-13">13&nbsp;</span><span class="v EX18_13" data-id="EX18_13">Iar a doua zi a şezut Moise să judece poporul şi a stat poporul înaintea lui Moise de dimineaţă până seara.</span>
<span class="v-num v-14">14&nbsp;</span><span class="v EX18_14" data-id="EX18_14">Văzând Ietro, socrul lui Moise, tot ceea ce făcea el cu poporul, i-a zis: "Ce faci tu cu poporul? De ce stai tu singur şi tot poporul tău stă înaintea ta de dimineaţă până seara?"</span>
<span class="v-num v-15">15&nbsp;</span><span class="v EX18_15" data-id="EX18_15">Iar Moise a zis către socrul său: "Poporul vine la mine să ceară judecată de la Dumnezeu.</span>
<span class="v-num v-16">16&nbsp;</span><span class="v EX18_16" data-id="EX18_16">Când se ivesc între ei neînţelegeri, vin la mine şi judec pe fiecare şi-i învăţ poruncile lui Dumnezeu şi legile Lui".</span>
<span class="v-num v-17">17&nbsp;</span><span class="v EX18_17" data-id="EX18_17">Iar socrul lui Moise a zis către acesta: "Ceea ce faci, nu faci bine.</span>
<span class="v-num v-18">18&nbsp;</span><span class="v EX18_18" data-id="EX18_18">Căci te vei prăpădi şi tu, şi poporul acesta, care este cu tine. E grea pentru tine sarcina aceasta şi nu o vei putea împlini singur.</span>
<span class="v-num v-19">19&nbsp;</span><span class="v EX18_19" data-id="EX18_19">Acum dar ascultă-mă pe mine: Am să-ţi dau un sfat şi Dumnezeu să fie cu tine! Fii tu pentru popor mijlocitor înaintea lui Dumnezeu şi înfăţişează la Dumnezeu nevoile lui.</span>
<span class="v-num v-20">20&nbsp;</span><span class="v EX18_20" data-id="EX18_20">Învaţă-i poruncile şi legile Lui; arată-le calea Lui, pe care trebuie să meargă, şi faptele ce trebuie să facă.</span>
<span class="v-num v-21">21&nbsp;</span><span class="v EX18_21" data-id="EX18_21">Iar mai departe alege-ţi din tot poporul oameni drepţi şi cu frica lui Dumnezeu; oameni drepţi, care urăsc lăcomia, şi-i pune căpetenii peste mii, căpetenii peste sute, căpetenii peste cincizeci, căpetenii peste zeci.</span>
<span class="v-num v-22">22&nbsp;</span><span class="v EX18_22" data-id="EX18_22">Aceştia să judece poporul în toată vremea: pricinile grele să le aducă la tine, iar pe cele mici să le judece ei toate. Uşurează-ţi povara şi ei să o poarte împreună cu tine!</span>
<span class="v-num v-23">23&nbsp;</span><span class="v EX18_23" data-id="EX18_23">De vei face lucrul acesta şi te va întări şi Dumnezeu cu porunci, vei putea să faci faţă, şi tot poporul acesta va ajunge cu pace la locul său".</span>
<span class="v-num v-24">24&nbsp;</span><span class="v EX18_24" data-id="EX18_24">Şi a ascultat Moise glasul socrului său şi a făcut toate câte i-a zis.</span>
<span class="v-num v-25">25&nbsp;</span><span class="v EX18_25" data-id="EX18_25">A ales deci Moise din tot Israelul oameni destoinici şi i-a pus căpetenii în popor: peste mii, peste sute, peste cincizeci, peste zeci.</span>
<span class="v-num v-26">26&nbsp;</span><span class="v EX18_26" data-id="EX18_26">Şi judecau aceştia poporul în toată vremea; toate pricinile grele le aduceau la Moise, iar pe cele mai uşoare le judecau ei toate.</span>
<span class="v-num v-27">27&nbsp;</span><span class="v EX18_27" data-id="EX18_27">După aceea a petrecut Moise pe socrul său şi acesta s-a dus în ţara lui.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EX17.html">&lt;</a>
<a class="home" href="index.html">=</a>
<a class="next" href="EX19.html">&gt;</a>
</div></div>
</body>
</html>