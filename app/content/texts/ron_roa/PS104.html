<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>PSALMII 104 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="PS.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="PS.html">PSALMII 104</a><a class="prev" href="PS103.html">&lt;</a>
<a class="home" href="index.html">=</a>
<a class="next" href="PS105.html">&gt;</a>
</div></div>
<div class="section chapter PS PS104 ron_roa ron " dir="ltr" lang="ron" data-id="PS104" data-nextid="PS105" data-previd="PS103">
<div class="c">Psalmul 104</div>
<div class="p">
<span class="v-num v-1">1&nbsp;</span><span class="v PS104_1" data-id="PS104_1">Mărturisiţi-vă Domnului şi chemaţi-I numele,vestiţi între neamuri lucrurile Lui.</span>
<span class="v-num v-2">2&nbsp;</span><span class="v PS104_2" data-id="PS104_2">Cântaţi-I şi lăudaţi-L,povestiţi toate minunile Sale!</span>
<span class="v-num v-3">3&nbsp;</span><span class="v PS104_3" data-id="PS104_3">Lăudaţi-vă întru numele Său cel sfânt,veselească-se inima celor ce-L caută pe Domnul;</span>
<span class="v-num v-4">4&nbsp;</span><span class="v PS104_4" data-id="PS104_4">căutaţi-L pe Domnul şi vă întăriţi,pururea căutaţi-I faţa.</span>
<span class="v-num v-5">5&nbsp;</span><span class="v PS104_5" data-id="PS104_5">Aduceţi-vă aminte de minunile Lui, pe care El le-a făcut,de semnele Lui şi de judecăţile gurii Sale.</span>
<span class="v-num v-6">6&nbsp;</span><span class="v PS104_6" data-id="PS104_6">Voi sunteţi seminţia lui Avraam, robii Săi,voi, fiii lui Iacob, aleşii Săi.</span>
<span class="v-num v-7">7&nbsp;</span><span class="v PS104_7" data-id="PS104_7">El este Domnul, Dumnezeul nostru,judecăţile Lui sunt în tot pământul.</span>
<span class="v-num v-8">8&nbsp;</span><span class="v PS104_8" data-id="PS104_8">El pururea Şi-a amintit de legământul Său,de cuvântul pe care l-a poruncit într'o mie de generaţii,</span>
<span class="v-num v-9">9&nbsp;</span><span class="v PS104_9" data-id="PS104_9">pe care l-a încheiat cu Avraam,şi de jurământul Său către Isaac.</span>
<span class="v-num v-10">10&nbsp;</span><span class="v PS104_10" data-id="PS104_10">El i l-a pus lui Iacob spre poruncăşi lui Israel spre legătură veşnică,</span>
<span class="v-num v-11">11&nbsp;</span><span class="v PS104_11" data-id="PS104_11">zicând: "Ţie îţi voi da pământul Canaanului,partea moştenirii tale".</span>
<span class="v-num v-12">12&nbsp;</span><span class="v PS104_12" data-id="PS104_12">Când ei erau puţini la număr,foarte puţini şi străini într'însul</span>
<span class="v-num v-13">13&nbsp;</span><span class="v PS104_13" data-id="PS104_13">şi au trecut de la un neam la altulşi de la un regat la un alt popor,</span>
<span class="v-num v-14">14&nbsp;</span><span class="v PS104_14" data-id="PS104_14">El nimănui nu i-a îngăduit să le facă nedreptateşi de dragul lor a certat regi:</span>
<span class="v-num v-15">15&nbsp;</span><span class="v PS104_15" data-id="PS104_15">"Nu vă atingeţi de unşii Meişi profeţilor Mei să nu le faceţi rău!"</span>
<span class="v-num v-16">16&nbsp;</span><span class="v PS104_16" data-id="PS104_16">Şi a chemat foamete pe pământ,paiul pâinii l-a fărâmat;</span>
<span class="v-num v-17">17&nbsp;</span><span class="v PS104_17" data-id="PS104_17">înaintea lor a trimis un om:Iosif a fost vândut ca sclav.</span>
<span class="v-num v-18">18&nbsp;</span><span class="v PS104_18" data-id="PS104_18">Picioarele i le-au umilit în obezi,viaţa lui a trecut prin cătuşe</span>
<span class="v-num v-19">19&nbsp;</span><span class="v PS104_19" data-id="PS104_19">până ce cuvântul său a răzbătut în afară.Rostirea Domnului l-a trecut prin lamură ,</span>
<span class="v-num v-20">20&nbsp;</span><span class="v PS104_20" data-id="PS104_20">regele a trimis şi l-a dezlegat- el, mai-marele poporului - şi liber l-a lăsat;</span>
<span class="v-num v-21">21&nbsp;</span><span class="v PS104_21" data-id="PS104_21">stăpân al casei sale l-a pusşi căpetenie peste toată strânsura lui,</span>
<span class="v-num v-22">22&nbsp;</span><span class="v PS104_22" data-id="PS104_22">ca să-i înveţe pe mai-marii săi ca şi pe sineşi pe bătrânii lui să-i deprindă cu înţelepciunea.</span>
<span class="v-num v-23">23&nbsp;</span><span class="v PS104_23" data-id="PS104_23">Şi a intrat Israel în Egiptşi Iacob a locuit ca străin în ţara lui Ham.</span>
<span class="v-num v-24">24&nbsp;</span><span class="v PS104_24" data-id="PS104_24">Şi El l-a înmulţit foarte pe poporul Săuşi l-a făcut mai puternic decât vrăjmaşii lui;</span>
<span class="v-num v-25">25&nbsp;</span><span class="v PS104_25" data-id="PS104_25">inima acestora le-a întors-o ca să-I urască poporul,să se poarte cu vicleşug împotriva robilor Săi.</span>
<span class="v-num v-26">26&nbsp;</span><span class="v PS104_26" data-id="PS104_26">El l-a trimis pe Moise, robul Său,şi pe Aaron, pe care Şi l-a ales;</span>
<span class="v-num v-27">27&nbsp;</span><span class="v PS104_27" data-id="PS104_27">pus-a'ntru ei cuvintele semnelor Luişi pe ale minunilor Lui în ţara lui Ham.</span>
<span class="v-num v-28">28&nbsp;</span><span class="v PS104_28" data-id="PS104_28">Întuneric a trimis şi'ntunecare s'a făcut,căci ei amarnici erau împotriva cuvintelor Lui;</span>
<span class="v-num v-29">29&nbsp;</span><span class="v PS104_29" data-id="PS104_29">apele lor în sânge le-a prefăcutşi le-a omorât peştii;</span>
<span class="v-num v-30">30&nbsp;</span><span class="v PS104_30" data-id="PS104_30">pământul lor a puit broaşteîn chiar cămările de taină ale regilor lor;</span>
<span class="v-num v-31">31&nbsp;</span><span class="v PS104_31" data-id="PS104_31">El a grăit, şi tăuni au năvălitşi puzderie de muşte'n toate hotarele lor;</span>
<span class="v-num v-32">32&nbsp;</span><span class="v PS104_32" data-id="PS104_32">şi grindină le-a pus în ploaieşi pară de foc în pământ;</span>
<span class="v-num v-33">33&nbsp;</span><span class="v PS104_33" data-id="PS104_33">şi le-a bătut viile şi smochiniişi le-a rupt copacii toţi ai hotarelor lor.</span>
<span class="v-num v-34">34&nbsp;</span><span class="v PS104_34" data-id="PS104_34">El a grăit, şi lăcustă a năvălitşi omidă, toate fără număr,</span>
<span class="v-num v-35">35&nbsp;</span><span class="v PS104_35" data-id="PS104_35">şi au mâncat toată iarba'n ţara lorşi tot rodul l-au mâncat de pe pământul lor.</span>
<span class="v-num v-36">36&nbsp;</span><span class="v PS104_36" data-id="PS104_36">Şi El i-a lovit pe toţi întâi-născuţii din ţara lor,pârga tuturor sârguinţelor lor.</span>
<span class="v-num v-37">37&nbsp;</span><span class="v PS104_37" data-id="PS104_37">Iar pe ei i-a scos afară cu argint şi aurşi'n neamurile lor nu era nimeni bolnav.</span>
<span class="v-num v-38">38&nbsp;</span><span class="v PS104_38" data-id="PS104_38">De ieşirea lor s'a veselit Egiptul,căci frica de ei căzuse asupră-le.</span>
<span class="v-num v-39">39&nbsp;</span><span class="v PS104_39" data-id="PS104_39">Un nor a întins deasupra lor să-i acopereşi foc le-a dăruit să-i lumineze noaptea.</span>
<span class="v-num v-40">40&nbsp;</span><span class="v PS104_40" data-id="PS104_40">Ei au cerut, şi prepeliţe au venit,şi El cu pâine din cer i-a săturat;</span>
<span class="v-num v-41">41&nbsp;</span><span class="v PS104_41" data-id="PS104_41">a despicat o stâncă şi au curs ape,în pământ fără de apă râuri au alergat.</span>
<span class="v-num v-42">42&nbsp;</span><span class="v PS104_42" data-id="PS104_42">Că Şi-a adus aminte de cuvântul Său cel sfântpe care i-l spusese lui Avraam, robul Său,</span>
<span class="v-num v-43">43&nbsp;</span><span class="v PS104_43" data-id="PS104_43">şi întru bucurie Şi-a scos poporulşi întru veselie pe cei aleşi ai Săi.</span>
<span class="v-num v-44">44&nbsp;</span><span class="v PS104_44" data-id="PS104_44">Şi le-a dat lor ţările păgânilor,iar ei ostenelile popoarelor le-au moştenit,</span>
<span class="v-num v-45">45&nbsp;</span><span class="v PS104_45" data-id="PS104_45">ca să-I păzească dreptăţileşi legea să I-o urmeze.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="PS103.html">&lt;</a>
<a class="home" href="index.html">=</a>
<a class="next" href="PS105.html">&gt;</a>
</div></div>
</body>
</html>