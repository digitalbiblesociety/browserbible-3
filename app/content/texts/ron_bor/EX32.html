<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEȘIREA 32 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EX.html">Biblia Ortodoxă Română Sinodală (2006)</a><a class="location" href="EX.html">IEȘIREA 32</a><a class="prev" href="EX31.html">&lt;</a>
<a class="home" href="index.html">=</a>
<a class="next" href="EX33.html">&gt;</a>
</div></div>
<div class="section chapter EX EX32 ron_bor ron " dir="ltr" lang="ro" data-id="EX32" data-nextid="EX33" data-previd="EX31">
<div class="c">32</div>
<div class="p">
<span class="v-num v-1">1&nbsp;</span><span class="v EX32_1" data-id="EX32_1">Văzând însă poporul că Moise întârzie a se pogorî din munte, s-a adunat la Aaron şi i-a zis: "Scoală şi ne fă dumnezei, care să meargă înaintea noastră, căci cu omul acesta, cu Moise, care ne-a scos din ţara Egiptului, nu ştim ce s-a întâmplat".</span>
<span class="v-num v-2">2&nbsp;</span><span class="v EX32_2" data-id="EX32_2">Iar Aaron le-a zis: "Scoateţi cerceii de aur din urechile femeilor voastre, ale feciorilor voştri şi ale fetelor voastre şi-i aduceţi la mine".</span>
<span class="v-num v-3">3&nbsp;</span><span class="v EX32_3" data-id="EX32_3">Atunci tot poporul a scos cerceii cei de aur din urechile alor săi şi i-a adus la Aaron.</span>
<span class="v-num v-4">4&nbsp;</span><span class="v EX32_4" data-id="EX32_4">Luându-i din mâinile lor, i-a turnat în tipar şi a făcut din ei un viţel turnat şi l-a cioplit cu dalta. Iar ei au zis: "Iată, Israele, dumnezeul tău, care te-a scos din ţara Egiptului!</span>
<span class="v-num v-5">5&nbsp;</span><span class="v EX32_5" data-id="EX32_5">Văzând aceasta, Aaron a zidit înaintea lui un jertfelnic; şi a strigat Aaron şi a zis: "Mâine este sărbătoarea Domnului!"</span>
<span class="v-num v-6">6&nbsp;</span><span class="v EX32_6" data-id="EX32_6">A doua zi s-au sculat ei de dimineaţă şi au adus arderi de tot şi jertfe de pace; apoi a şezut poporul de a mâncat şi a băut şi pe urmă s-a sculat şi a jucat.</span>
<span class="v-num v-7">7&nbsp;</span><span class="v EX32_7" data-id="EX32_7">Atunci a zis Domnul către Moise: "Grăbeşte de te pogoară de aici, căci poporul tău, pe care l-ai scos din ţara Egiptului, s-a răzvrătit.</span>
<span class="v-num v-8">8&nbsp;</span><span class="v EX32_8" data-id="EX32_8">Curând s-au abătut de la calea pe care le-am poruncit-o, şi-au făcut un viţel turnat şi s-au închinat la el, aducându-i jertfe şi zicând: "Iată, Israele, dumnezeul tău, care te-a scos din ţara Egiptului!"</span>
<span class="v-num v-9">9&nbsp;</span><span class="v EX32_9" data-id="EX32_9">Şi a mai zis Domnul către Moise: "Eu Mă uit la poporul acesta şi văd că este popor tare de cerbice;</span>
<span class="v-num v-10">10&nbsp;</span><span class="v EX32_10" data-id="EX32_10">Lasă-Mă dar acum să se aprindă mânia Mea asupra lor, să-i pierd şi să fac din tine un popor mare!"</span>
<span class="v-num v-11">11&nbsp;</span><span class="v EX32_11" data-id="EX32_11">Moise însă a rugat pe Domnul Dumnezeul său şi a zis: "Să nu se aprindă, Doamne, mânia Ta asupra poporului Tău, pe care l-ai scos din ţara Egiptului cu putere mare şi cu braţul Tău cel înalt,</span>
<span class="v-num v-12">12&nbsp;</span><span class="v EX32_12" data-id="EX32_12">Ca nu cumva să zică Egiptenii: I-a dus la pieire, ca să-i ucidă în munţi şi să-i şteargă de pe fala pământului. Întoarce-Ţi iuţimea mâniei Tale, milostiveşte-Te şi nu căuta la răutatea poporului Tău.</span>
<span class="v-num v-13">13&nbsp;</span><span class="v EX32_13" data-id="EX32_13">Adu-ţi aminte de Avraam, de Isaac şi de Iacov, robii Tăi, cărora Te-ai jurat Tu pe Tine Însuţi, zicând: Voi înmulţi foarte tare neamul vostru, ca stelele cerului; şi tot pământul acesta, de care v-am vorbit, îl voi da urmaşilor voştri şi-l vor stăpâni în veci!"</span>
<span class="v-num v-14">14&nbsp;</span><span class="v EX32_14" data-id="EX32_14">Atunci a abătut Domnul pieirea ce zisese s-o aducă asupra poporului Său.</span>
<span class="v-num v-15">15&nbsp;</span><span class="v EX32_15" data-id="EX32_15">După aceea Moise, întorcându-se; s-a pogorât din munte, cu cele două table ale legii în mână, scrise pe amândouă părţile lor - pe o parte şi pe alta erau scrise.</span>
<span class="v-num v-16">16&nbsp;</span><span class="v EX32_16" data-id="EX32_16">Tablele acestea erau lucrul lui Dumnezeu şi scrierea era scrierea lui Dumnezeu, săpată pe table.</span>
<span class="v-num v-17">17&nbsp;</span><span class="v EX32_17" data-id="EX32_17">Atunci, auzind Iosua glasul poporului răsunând, a zis către Moise: "În tabără se aud strigăte de război".</span>
<span class="v-num v-18">18&nbsp;</span><span class="v EX32_18" data-id="EX32_18">Iar Moise a zis: "Acesta nu este glas de biruitori, nici glas de biruiţi; ci eu aud glas de oameni beli".</span>
<span class="v-num v-19">19&nbsp;</span><span class="v EX32_19" data-id="EX32_19">Iar după ce s-a apropiat de tabără, el a văzut viţelul şi jocurile şi, aprinzându-se de mânie, a aruncat din mâinile sale cele două table şi le-a sfărâmat sub munte.</span>
<span class="v-num v-20">20&nbsp;</span><span class="v EX32_20" data-id="EX32_20">Apoi luând viţelul, pe care-l făcuseră ei, l-a ars în foc, l-a făcut pulbere şi, presărându-l în apă, a dat-o să o bea fiii lui Israel.</span>
<span class="v-num v-21">21&nbsp;</span><span class="v EX32_21" data-id="EX32_21">După aceea a zis către Aaron: "Ce ti-a făcut poporul acesta, de l-ai vârât într-un păcat aşa de mare?"</span>
<span class="v-num v-22">22&nbsp;</span><span class="v EX32_22" data-id="EX32_22">Iar Aaron a răspuns lui Moise: "Să nu se aprindă mânia domnului meu! Tu ştii pe poporul acesta că e răzvrătitor.</span>
<span class="v-num v-23">23&nbsp;</span><span class="v EX32_23" data-id="EX32_23">Căci ei mi-au zis: Fă-ne dumnezei, care să meargă înaintea noastră, căci cu omul acesta, cu Moise, care ne-a scos din ţara Egiptului, nu ştim ce s-a întâmplat.</span>
<span class="v-num v-24">24&nbsp;</span><span class="v EX32_24" data-id="EX32_24">Atunci eu le-am zis: Cine are aur să-l scoată. Şi ei l-au scos şi mi l-au dat mie şi eu l-am aruncat în foc şi a ieşit acest viţel".</span>
<span class="v-num v-25">25&nbsp;</span><span class="v EX32_25" data-id="EX32_25">Moise, văzând că poporul acesta e neînfrânat, căci Aaron îngăduise să ajungă neînfrânat şi de râs înaintea duşmanilor lui,</span>
<span class="v-num v-26">26&nbsp;</span><span class="v EX32_26" data-id="EX32_26">A stat la intrarea taberei şi a zis: "Cine este pentru Domnul să vină la mine!" Şi s-au adunat la el toţi fiii lui Levi.</span>
<span class="v-num v-27">27&nbsp;</span><span class="v EX32_27" data-id="EX32_27">Iar Moise le-a zis: "Aşa zice Domnul Dumnezeul lui Israel: Să-şi încingă fiecare din voi sabia sa la şold şi străbătând tabăra de la o intrare până la cealaltă, înainte şi înapoi, să ucidă fiecare pe fratele său, pe prietenul său şi pe aproapele său".</span>
<span class="v-num v-28">28&nbsp;</span><span class="v EX32_28" data-id="EX32_28">Şi au făcut fiii lui Levi după cuvântul lui Moise. În ziua aceea au căzut din popor ca la trei mii de oameni.</span>
<span class="v-num v-29">29&nbsp;</span><span class="v EX32_29" data-id="EX32_29">Căci Moise le zisese fiilor lui Levi: "Afierosiţi-vă astăzi mâinile voastre Domnului, fiecare prin fiul său sau prin fratele său, ca să vă trimită El astăzi binecuvântare!"</span>
<span class="v-num v-30">30&nbsp;</span><span class="v EX32_30" data-id="EX32_30">Iar a doua zi a zis Moise către popor: "Aţi făcut păcat mare; mă voi sui acum la Domnul să văd nu cumva voi şterge păcatul vostru".</span>
<span class="v-num v-31">31&nbsp;</span><span class="v EX32_31" data-id="EX32_31">Şi s-a întors Moise la Domnul şi a zis: "O, Doamne, poporul acesta a săvârşit păcat mare, făcându-şi dumnezeu de aur.</span>
<span class="v-num v-32">32&nbsp;</span><span class="v EX32_32" data-id="EX32_32">Rogu-mă acum, de vrei să le ierţi păcatul acesta, iartă-i; iar de nu, şterge-mă şi pe mine din cartea Ta, în care m-ai scris!"</span>
<span class="v-num v-33">33&nbsp;</span><span class="v EX32_33" data-id="EX32_33">Zis-a Domnul către Moise: "Pe acela care a greşit înaintea Mea îl voi şterge din cartea Mea.</span>
<span class="v-num v-34">34&nbsp;</span><span class="v EX32_34" data-id="EX32_34">Iar acum mergi şi du poporul acesta la locul unde ţi-am zis. Iată îngerul Meu va merge înaintea ta şi în ziua cercetării Mele voi pedepsi păcatul lor".</span>
<span class="v-num v-35">35&nbsp;</span><span class="v EX32_35" data-id="EX32_35">Astfel a lovit Domnul poporul, pentru viţelul ce îşi făcuse, pe care-l turnase Aaron.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EX31.html">&lt;</a>
<a class="home" href="index.html">=</a>
<a class="next" href="EX33.html">&gt;</a>
</div></div>
</body>
</html>