<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>PSALMII 64 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="PS.html">Biblia Ortodoxă Română Sinodală (2006)</a><a class="location" href="PS.html">PSALMII 64</a><a class="prev" href="PS63.html">&lt;</a>
<a class="home" href="index.html">=</a>
<a class="next" href="PS65.html">&gt;</a>
</div></div>
<div class="section chapter PS PS64 ron_bor ron " dir="ltr" lang="ron" data-id="PS64" data-nextid="PS65" data-previd="PS63">
<div class="c">Psalmul 64</div>
<div class="p">
<span class="v-num v-1">1&nbsp;</span><span class="v PS64_1" data-id="PS64_1">Ţie Ţi se cuvine cântare, Dumnezeule, în Sion şi Ţie ţi se va împlini făgăduinţa în Ierusalim.</span>
<span class="v-num v-2">2&nbsp;</span><span class="v PS64_2" data-id="PS64_2">Auzi rugăciunea mea, către Tine tot trupul va veni.</span>
<span class="v-num v-3">3&nbsp;</span><span class="v PS64_3" data-id="PS64_3">Cuvintele celor fără de lege ne-au biruit pe noi şi nelegiuirile noastre Tu le vei curăţi.</span>
<span class="v-num v-4">4&nbsp;</span><span class="v PS64_4" data-id="PS64_4">Fericit este cel pe care l-ai ales şi l-ai primit; locui-va în curţile Tale.</span>
<span class="v-num v-5">5&nbsp;</span><span class="v PS64_5" data-id="PS64_5">Umplea-ne-vom de bunătăţile casei Tale; sfânt este locaşul Tău, minunat în dreptate.</span>
<span class="v-num v-6">6&nbsp;</span><span class="v PS64_6" data-id="PS64_6">Auzi-ne pe noi, Dumnezeule, Mântuitorul nostru, nădejdea tuturor marginilor pământului şi a celor de pe mare departe;</span>
<span class="v-num v-7">7&nbsp;</span><span class="v PS64_7" data-id="PS64_7">Cel ce găteşti munţii cu tăria Ta, încins fiind cu putere; Cel ce tulburi adâncul mării şi vuietul valurilor ei.</span>
<span class="v-num v-8">8&nbsp;</span><span class="v PS64_8" data-id="PS64_8">Tulbura-se-vor neamurile şi se vor spăimânta cei ce locuiesc marginile, de semnele Lui; ieşirile dimineţii şi ale serii le vei veseli.</span>
<span class="v-num v-9">9&nbsp;</span><span class="v PS64_9" data-id="PS64_9">Cercetat-ai pământul şi l-ai adăpat pe el, bogăţiile lui le-ai înmulţit;</span>
<span class="v-num v-10">10&nbsp;</span><span class="v PS64_10" data-id="PS64_10">Râul lui Dumnezeu s-a umplut de apă; gătit-ai hrana lor, că aşa este gătirea Ta.</span>
<span class="v-num v-11">11&nbsp;</span><span class="v PS64_11" data-id="PS64_11">Adapă brazdele lui, înmulţeşte roadele lui şi se vor bucura de picături de ploaie, răsărind.</span>
<span class="v-num v-12">12&nbsp;</span><span class="v PS64_12" data-id="PS64_12">Vei binecuvânta cununa anului bunătăţii Tale şi câmpiile Tale se vor umple de roade grase.</span>
<span class="v-num v-13">13&nbsp;</span><span class="v PS64_13" data-id="PS64_13">Îngrăşa-se-vor păşunile pustiei şi cu bucurie dealurile se vor încinge.</span>
<span class="v-num v-14">14&nbsp;</span><span class="v PS64_14" data-id="PS64_14">Îmbrăcatu-s-au păşunile cu oi şi văile vor înmulţi grâul; vor striga şi vor cânta.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="PS63.html">&lt;</a>
<a class="home" href="index.html">=</a>
<a class="next" href="PS65.html">&gt;</a>
</div></div>
</body>
</html>