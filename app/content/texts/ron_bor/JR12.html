<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEREMIA 12 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JR.html">Biblia Ortodoxă Română Sinodală (2006)</a><a class="location" href="JR.html">IEREMIA 12</a><a class="prev" href="JR11.html">&lt;</a>
<a class="home" href="index.html">=</a>
<a class="next" href="JR13.html">&gt;</a>
</div></div>
<div class="section chapter JR JR12 ron_bor ron " dir="ltr" lang="ron" data-id="JR12" data-nextid="JR13" data-previd="JR11">
<div class="c">12</div>
<div class="p">
<span class="v-num v-1">1&nbsp;</span><span class="v JR12_1" data-id="JR12_1">De voi intra la judecată cu Tine, Doamne, dreptatea va fi de partea Ta, şi totuşi, despre dreptate vreau să grăiesc cu Tine: "Pentru ce calea necredincioşilor este cu izbândă şi pentru ce toţi călcătorii de lege sunt în fericire?</span>
<span class="v-num v-2">2&nbsp;</span><span class="v JR12_2" data-id="JR12_2">Tu i-ai sădit şi ei au prins rădăcini, au crescut şi au făcut roade; Tu eşti aproape numai de buzele lor, iar de inima lor eşti departe.</span>
<span class="v-num v-3">3&nbsp;</span><span class="v JR12_3" data-id="JR12_3">Pe mine însă mă cunoşti, Doamne, mă vezi şi cercetezi dacă inima mea este cu Tine. Osebeşte-i dară, ca pe nişte oi de junghiat, şi pregăteşte-i pentru ziua junghierii.</span>
<span class="v-num v-4">4&nbsp;</span><span class="v JR12_4" data-id="JR12_4">Până când va jeli ţara şi iarba de prin toate ţarinile se va usca? Dobitoacele şi păsările pier pentru necredinţa locuitorilor ei, că aceştia zic: "Domnul nu vede căile noastre!"</span>
<span class="v-num v-5">5&nbsp;</span><span class="v JR12_5" data-id="JR12_5">"Dacă alergând cu cei ce merg pe jos, ai ostenit, cum te vei lua la întrecere cu caii? Şi dacă nu eşti în siguranţă intr-o ţară paşnică, ce vei face în hăţişurile Iordanului?</span>
<span class="v-num v-6">6&nbsp;</span><span class="v JR12_6" data-id="JR12_6">Că şi fraţii tăi şi casa tatălui tău se poartă necredincios cu tine şi strigă tare în urma ta. Şi chiar când îţi grăiesc bine nu te încrede în ei", zice Domnul.</span>
<span class="v-num v-7">7&nbsp;</span><span class="v JR12_7" data-id="JR12_7">"Părăsit-am casa Mea şi moştenirea Mea am lăsat-o; dat-am pe iubita sufletului Meu în mâinile vrăjmaşilor ei.</span>
<span class="v-num v-8">8&nbsp;</span><span class="v JR12_8" data-id="JR12_8">Făcutu-s-a moştenirea Mea pentru Mine ca un leu din pădure, ridicându-şi glasul împotriva Mea, şi de aceea am urât-o.</span>
<span class="v-num v-9">9&nbsp;</span><span class="v JR12_9" data-id="JR12_9">Moştenirea Mea s-a făcut pentru Mine ca o pasăre de pradă pestriţă, asupra căreia au năvălit din toate părţile celelalte păsări de pradă. Strângeţi-vă şi vă duceţi toate fiarele câmpului, duceţi-vă şi o mâncaţi.</span>
<span class="v-num v-10">10&nbsp;</span><span class="v JR12_10" data-id="JR12_10">Mulţime de păstori au călcat via Mea, călcat-au cu picioarele lor partea Mea; partea Mea cea iubită au făcut-o deşert neroditor.</span>
<span class="v-num v-11">11&nbsp;</span><span class="v JR12_11" data-id="JR12_11">Pustietate au făcut-o, şi ea, în pustiirea sa, plânge înaintea Mea. Toată ţara e pustiită, pentru că pe nici un om nu-l doare inima de aceasta.</span>
<span class="v-num v-12">12&nbsp;</span><span class="v JR12_12" data-id="JR12_12">Pe toate dealurile din pustiu au venit prădători, că sabia Domnului mistuie totul de la o margine la alta a ţării şi nici un muritor n-are pace.</span>
<span class="v-num v-13">13&nbsp;</span><span class="v JR12_13" data-id="JR12_13">Semănat-au grâu şi au secerat spini! Muncit-au şi n-au avut nici un folos! Ruşinaţi-vă dar de asemenea venituri ale voastre, pe care le aveţi din pricina mâniei celei aprinse a Domnului!"</span>
<span class="v-num v-14">14&nbsp;</span><span class="v JR12_14" data-id="JR12_14">Aşa zice Domnul despre toţi vecinii mei cei răi, care năpădesc asupra părţii pe care El a dat-o de moştenire poporului Său Israel: "Iată, îi voi smulge din ţara lor şi casa lui Iuda o voi înlătura din mijlocul lor.</span>
<span class="v-num v-15">15&nbsp;</span><span class="v JR12_15" data-id="JR12_15">Dar după ce îi voi smulge, iarăşi ,i voi întoarce şi-i voi milui şi voi aduce pe fiecare la ţarina sa şi la ogorul său.</span>
<span class="v-num v-16">16&nbsp;</span><span class="v JR12_16" data-id="JR12_16">Şi dacă vor învăţa ei căile poporului Meu, ca să jure pe numele Meu, zicând: "Viu este Domnul", cum au învăţat pe poporul Meu să jure pe Baal, atunci vor fi aşezaţi în mijlocul poporului Meu.</span>
<span class="v-num v-17">17&nbsp;</span><span class="v JR12_17" data-id="JR12_17">Iar de nu vor asculta, atunci ii voi dezrădăcina şi voi pierde cu totul poporul acesta", zice Domnul.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JR11.html">&lt;</a>
<a class="home" href="index.html">=</a>
<a class="next" href="JR13.html">&gt;</a>
</div></div>
</body>
</html>