<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>DEUTERONOMUL 26 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="DT.html">Biblia Ortodoxă Română Sinodală (2006)</a><a class="location" href="DT.html">DEUTERONOMUL 26</a><a class="prev" href="DT25.html">&lt;</a>
<a class="home" href="index.html">=</a>
<a class="next" href="DT27.html">&gt;</a>
</div></div>
<div class="section chapter DT DT26 ron_bor ron " dir="ltr" lang="ro" data-id="DT26" data-nextid="DT27" data-previd="DT25">
<div class="c">26</div>
<div class="p">
<span class="v-num v-1">1&nbsp;</span><span class="v DT26_1" data-id="DT26_1">Când vei intra în pământul pe care Domnul Dumnezeul tău ţi-l dă moştenire, şi-l vei lua în stăpânire şi te vei aşeza pe el,</span>
<span class="v-num v-2">2&nbsp;</span><span class="v DT26_2" data-id="DT26_2">Să iei pârga tuturor roadelor pământului ce vei lua tu din pământul tău pe care Domnul Dumnezeul tău ţi-l dă, să le pui în paner şi să te duci la locul acela pe care Domnul Dumnezeul tău îl va alege ca să-i fie acolo numele Lui;</span>
<span class="v-num v-3">3&nbsp;</span><span class="v DT26_3" data-id="DT26_3">Să mergi la preotul care va fi în zilele acelea şi să-i zici: Astăzi mărturisesc înaintea Domnului Dumnezeului tău că am intrat în acel pământ pentru care Domnul S-a jurat părinţilor noştri să ni-l dea nouă.</span>
<span class="v-num v-4">4&nbsp;</span><span class="v DT26_4" data-id="DT26_4">Iar când preotul va lua panerul din mâna ta şi-l va pune înaintea jertfelnicului Domnului Dumnezeului tău,</span>
<span class="v-num v-5">5&nbsp;</span><span class="v DT26_5" data-id="DT26_5">Tu să răspunzi şi să zici înaintea Domnului Dumnezeului tău: Tatăl meu a fost un arameian pribeag, s-a dus în Egipt, s-a aşezat acolo cu puţinii oameni ai săi şi acolo s-a ridicat din el popor mare, puternic şi mult la număr.</span>
<span class="v-num v-6">6&nbsp;</span><span class="v DT26_6" data-id="DT26_6">Dar Egiptenii s-au purtat rău cu noi şi ne-au strâmtorat şi ne-au silit la munci grele.</span>
<span class="v-num v-7">7&nbsp;</span><span class="v DT26_7" data-id="DT26_7">De aceea am strigat noi către Domnul Dumnezeul părinţilor noştri; iar Domnul a auzit strigarea noastră, a văzut nenorocirea noastră, muncile noastre şi împilarea noastră.</span>
<span class="v-num v-8">8&nbsp;</span><span class="v DT26_8" data-id="DT26_8">Şi ne-a scos Domnul din Egipt, singur cu puterea Lui cea mare, cu mână tare şi cu braţ înalt, cu înfricoşare mare, cu semne şi minuni;</span>
<span class="v-num v-9">9&nbsp;</span><span class="v DT26_9" data-id="DT26_9">Şi ne-a adus în locul acesta şi ne-a dat pământul acesta, tara în care curge lapte şi miere.</span>
<span class="v-num v-10">10&nbsp;</span><span class="v DT26_10" data-id="DT26_10">Acum iată am adus pârga roadelor din pământul pe care Tu, Doamne, mi l-ai dat din pământul unde curge lapte şi miere. Să pui roadele acelea înaintea Domnului Dumnezeului tău, să te închini înaintea Domnului Dumnezeului tău</span>
<span class="v-num v-11">11&nbsp;</span><span class="v DT26_11" data-id="DT26_11">Şi să te veseleşti de toate bunătăţile ce Domnul Dumnezeul tău ţi-a dat ţie şi casei tale; dar să se veselească şi levitul şi străinul care va fi la tine.</span>
<span class="v-num v-12">12&nbsp;</span><span class="v DT26_12" data-id="DT26_12">Iar când vei osebi toate zeciuielile din roadele pământului tău în anul al treilea, care este anul zeciuielii, şi le vei da levitului, străinului, orfanului şi văduvei, ca să mănânce aceştia în locaşurile tale şi să se sature,</span>
<span class="v-num v-13">13&nbsp;</span><span class="v DT26_13" data-id="DT26_13">Atunci să zici înaintea Domnului Dumnezeului tău: Am osebit din casa mea cele sfinte şi le-am dat levitului, străinului, orfanului şi văduvei, după toate poruncile Tale pe care mi le-ai dat Tu mie; n-am călcat poruncile Tale, nici nu le-am uitat;</span>
<span class="v-num v-14">14&nbsp;</span><span class="v DT26_14" data-id="DT26_14">N-am mâncat din ele în întristarea mea, nici nu le-am osebit în necurăţenie, nici n-am dat din ele cu prilejul vreunui mort, ci m-am supus glasului Domnului Dumnezeului meu şi am împlinit tot ce mi-ai poruncit Tu.</span>
<span class="v-num v-15">15&nbsp;</span><span class="v DT26_15" data-id="DT26_15">Caută deci din locaşul Tău cel sfânt, din ceruri, şi binecuvintează pe poporul Tău, Israel, şi pământul pe care ni l-ai dat nouă, după cum Te-ai jurat părinţilor noştri, ca să ne dai pământul în care curge lapte şi miere.</span>
<span class="v-num v-16">16&nbsp;</span><span class="v DT26_16" data-id="DT26_16">În ziua aceasta îţi porunceşte Domnul Dumnezeul tău să împlineşti toate hotărârile şi rânduielile acestea; să le păzeşti şi să le împlineşti din toată inima ta şi din tot sufletul tău.</span>
<span class="v-num v-17">17&nbsp;</span><span class="v DT26_17" data-id="DT26_17">Astăzi ai mărturisit tu Domnului că El va fi Dumnezeul tău şi că tu vei umbla în căile Lui şi vei păzi hotărârile Lui, poruncile Lui şi legile Lui şi vei asculta glasul Lui.</span>
<span class="v-num v-18">18&nbsp;</span><span class="v DT26_18" data-id="DT26_18">Şi Domnul ţi-a făgăduit astăzi că tu vei fi poporul Lui adevărat, precum ţi-a grăit El, de vei păzi toate poruncile Lui;</span>
<span class="v-num v-19">19&nbsp;</span><span class="v DT26_19" data-id="DT26_19">Şi te va pune cu cinstea şi cu mărirea şi cu faima mai presus de toate popoarele pe care le-a făcut El şi vei fi poporul sfânt al Domnului Dumnezeului tău, precum ţi-a grăit El".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="DT25.html">&lt;</a>
<a class="home" href="index.html">=</a>
<a class="next" href="DT27.html">&gt;</a>
</div></div>
</body>
</html>