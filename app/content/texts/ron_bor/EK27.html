<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IEZECHIEL 27 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="EK.html">Biblia Ortodoxă Română Sinodală (2006)</a><a class="location" href="EK.html">IEZECHIEL 27</a><a class="prev" href="EK26.html">&lt;</a>
<a class="home" href="index.html">=</a>
<a class="next" href="EK28.html">&gt;</a>
</div></div>
<div class="section chapter EK EK27 ron_bor ron " dir="ltr" lang="ro" data-id="EK27" data-nextid="EK28" data-previd="EK26">
<div class="c">27</div>
<div class="p">
<span class="v-num v-1">1&nbsp;</span><span class="v EK27_1" data-id="EK27_1">Fost-a cuvântul Domnului către mine şi mi-a zis:</span>
<span class="v-num v-2">2&nbsp;</span><span class="v EK27_2" data-id="EK27_2">"Şi tu, fiul omului, ridică plângere împotriva Tirului,</span>
<span class="v-num v-3">3&nbsp;</span><span class="v EK27_3" data-id="EK27_3">Şi zi către el: O, tu, cel ce eşti aşezat la marginea mării şi faci negoţ cu popoarele a nenumărate insule, aşa grăieşte Domnul Dumnezeu: Tirule, tu zici: "Eu sunt o corabie de desăvârşită frumuseţe!"</span>
<span class="v-num v-4">4&nbsp;</span><span class="v EK27_4" data-id="EK27_4">Ţinutul tău este în largul mării; cei ce te-au zidit te-au făcut minunat de frumos.</span>
<span class="v-num v-5">5&nbsp;</span><span class="v EK27_5" data-id="EK27_5">Toate acoperişurile corăbiilor tale le-ai făcut din chiparos de Senir şi cedru de Liban s-a adus, ca să-ţi facă ţie catarge.</span>
<span class="v-num v-6">6&nbsp;</span><span class="v EK27_6" data-id="EK27_6">Vâslele tale s-au făcut de stejar din Vasan; băncile şi le-au făcut din lemn de cimşir, împodobite cu fildeş din insulele Chitim;</span>
<span class="v-num v-7">7&nbsp;</span><span class="v EK27_7" data-id="EK27_7">Pânzele tale, din vison de Egipt brodat, îţi slujeau ca steag. Porfira violetă şi stacojie din insulele Elişa alcătuiau acoperământul tău.</span>
<span class="v-num v-8">8&nbsp;</span><span class="v EK27_8" data-id="EK27_8">Locuitorii Sidonului şi ai Arvadului erau vâslaşii tăi; şi cei mai iscusiţi ai tăi, Tirule, erau cârmaci.</span>
<span class="v-num v-9">9&nbsp;</span><span class="v EK27_9" data-id="EK27_9">Bătrânii din Ghebal şi meşterii lui erau la tine, ca să-ţi repare stricăciunile. Toate corăbiile mării şi corăbiile lor erau la tine, ca să facă negoţul tău.</span>
<span class="v-num v-10">10&nbsp;</span><span class="v EK27_10" data-id="EK27_10">Perşi, Lidieni şi Libieni se aflau în oştirea ta şi erau oamenii tăi de război; atârnau în tine scuturile şi coifurile lor.</span>
<span class="v-num v-11">11&nbsp;</span><span class="v EK27_11" data-id="EK27_11">Fiii Arvadului împreună cu oştirea ta stăteau împrejur pe zidurile tale şi în turnurile tale se aflau oameni viteji; aceştia îşi atârnau tolbele sus pe zidurile tale şi desăvârşeau frumuseţea ta.</span>
<span class="v-num v-12">12&nbsp;</span><span class="v EK27_12" data-id="EK27_12">Cei din Tarsis făceau negoţ cu tine pentru tot felul de bogăţii şi veneau la târgul tău cu argint, cu fier, cu cositor şi plumb.</span>
<span class="v-num v-13">13&nbsp;</span><span class="v EK27_13" data-id="EK27_13">Iavan, Tubal şi Meşec făceau negoţ cu tine, dând în schimb, pe mărfurile tale, suflete omeneşti şi vase de aramă, în pieţele tale.</span>
<span class="v-num v-14">14&nbsp;</span><span class="v EK27_14" data-id="EK27_14">Cei din casa Togarma aduceau la târgul tău cai şi căruţe.</span>
<span class="v-num v-15">15&nbsp;</span><span class="v EK27_15" data-id="EK27_15">Fiii lui Dedan făceau negoţ cu tine; insule multe luau mărfurile tale şi-ţi plăteau cu fildeş şi abanos.</span>
<span class="v-num v-16">16&nbsp;</span><span class="v EK27_16" data-id="EK27_16">Pentru mulţimea mărfurilor tale făcea negoţ cu tine Siria şi venea la târgul tău cu smaralde, cu purpură, cu ţesături alese, cu în subţire, cu mărgean şi cu rubine.</span>
<span class="v-num v-17">17&nbsp;</span><span class="v EK27_17" data-id="EK27_17">Iuda şi ţinuturile lui Israel făceau negoţ cu tine şi pe mărfurile tale dădeau grâu de Minit şi turte, miere, ulei şi balsam.</span>
<span class="v-num v-18">18&nbsp;</span><span class="v EK27_18" data-id="EK27_18">Damascul făcea negoţ cu tine şi, pentru mulţimea multă de lucruri şi pentru toate bunătăţile ce aveai tu din belşug, îţi aducea vin de Helbon şi lână albă.</span>
<span class="v-num v-19">19&nbsp;</span><span class="v EK27_19" data-id="EK27_19">Vedan şi Iavan din Uzal îţi plăteau pe mărfurile tale fier lucrat; casie şi trestie mirositoare şi se aduceau în schimb.</span>
<span class="v-num v-20">20&nbsp;</span><span class="v EK27_20" data-id="EK27_20">Dedan făcea negoţ cu tine cu pături pentru pus pe cai.</span>
<span class="v-num v-21">21&nbsp;</span><span class="v EK27_21" data-id="EK27_21">Arabia şi toate căpeteniile din Chedar făceau negoţ cu tine; miei, berbeci şi ţapi îţi dădeau în schimb pentru mărfurile tale.</span>
<span class="v-num v-22">22&nbsp;</span><span class="v EK27_22" data-id="EK27_22">Neguţătorii din Şeba şi Rama făceau negoţ cu tine, dând în schimb tot felul de aromate alese, felurite pietre scumpe şi aur, pentru mărfurile tale.</span>
<span class="v-num v-23">23&nbsp;</span><span class="v EK27_23" data-id="EK27_23">Haran, Cane şi Eden, neguţătorii din Şeba, Asiria şi Chilmad făceau negoţ cu tine.</span>
<span class="v-num v-24">24&nbsp;</span><span class="v EK27_24" data-id="EK27_24">Aceştia făceau negoţ cu tine cu haine scumpe, cu mantii de purpură violetă şi brodată, stofe ţesute cu felurite culori, funii împletite şi tari, puse în lăzi de cedru, aduse pe pieţele tale.</span>
<span class="v-num v-25">25&nbsp;</span><span class="v EK27_25" data-id="EK27_25">Corăbiile Tarsisului erau caravanele tale pentru negoţul tău şi prin acestea ai ajuns tu bogat şi foarte slăvit pe mare.</span>
<span class="v-num v-26">26&nbsp;</span><span class="v EK27_26" data-id="EK27_26">Vâslaşii tăi te-au făcut să călătoreşti pe apele cele mari, dar un vânt de la răsărit te va sfărâma în mijlocul mărilor.</span>
<span class="v-num v-27">27&nbsp;</span><span class="v EK27_27" data-id="EK27_27">Bogăţia ta şi mărfurile tale, corăbierii şi cârmacii tăi, cei ce dreg crăpăturile corăbiilor, cei ce fac schimb de mărfuri cu tine, toţi ostaşii care se află în tine se vor prăbuşi în inima mărilor în ziua căderii tale.</span>
<span class="v-num v-28">28&nbsp;</span><span class="v EK27_28" data-id="EK27_28">De strigătul cârmacilor tăi se vor cutremura împrejurimile.</span>
<span class="v-num v-29">29&nbsp;</span><span class="v EK27_29" data-id="EK27_29">Se vor coborî din corăbiile lor toţi vâslaşii, corăbierii şi toţi cârmacii mării vor sta pe uscat;</span>
<span class="v-num v-30">30&nbsp;</span><span class="v EK27_30" data-id="EK27_30">Vor plânge pentru tine cu mare glas, presărându-şi capetele lor cu cenuşă şi tăvălindu-se în pulbere;</span>
<span class="v-num v-31">31&nbsp;</span><span class="v EK27_31" data-id="EK27_31">Îşi vor tunde pentru tine părul până la piele, cu sac se vor îmbrăca şi vor plânge după tine cu plângere mare de durerea inimii;</span>
<span class="v-num v-32">32&nbsp;</span><span class="v EK27_32" data-id="EK27_32">Şi în durerea lor vor cânta cântare de jale pentru tine şi te vor baci aşa: "Cine a fost ca Tirul, ca această cetate dărâmată în mare!"</span>
<span class="v-num v-33">33&nbsp;</span><span class="v EK27_33" data-id="EK27_33">Când veneau mărfurile tale de pe mări, tu săturai popoare multe; prin mulţimea bogăţiei tale şi prin negoţul tău îmbogăţeai pe regii pământului;</span>
<span class="v-num v-34">34&nbsp;</span><span class="v EK27_34" data-id="EK27_34">Iar când ai fost sfărâmat de mări în adâncul apelor, mărfurile tale şi tot ce se grămădea în tine au căzut împreună cu tine.</span>
<span class="v-num v-35">35&nbsp;</span><span class="v EK27_35" data-id="EK27_35">Toţi locuitorii insulelor s-au îngrozit de tine şi regii lor s-au cutremurat şi s-au schimbat la faţă.</span>
<span class="v-num v-36">36&nbsp;</span><span class="v EK27_36" data-id="EK27_36">Negustorii popoarelor fluieră asupra ta. Tu ai ajuns o groază, eşti nimicit pentru totdeauna!</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="EK26.html">&lt;</a>
<a class="home" href="index.html">=</a>
<a class="next" href="EK28.html">&gt;</a>
</div></div>
</body>
</html>