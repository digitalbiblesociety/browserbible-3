<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FACEREA 41 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="GN.html">Biblia Ortodoxă Română Sinodală (2006)</a><a class="location" href="GN.html">FACEREA 41</a><a class="prev" href="GN40.html">&lt;</a>
<a class="home" href="index.html">=</a>
<a class="next" href="GN42.html">&gt;</a>
</div></div>
<div class="section chapter GN GN41 ron_bor ron " dir="ltr" lang="ron" data-id="GN41" data-nextid="GN42" data-previd="GN40">
<div class="c">41</div>
<div class="p">
<span class="v-num v-1">1&nbsp;</span><span class="v GN41_1" data-id="GN41_1">La doi ani după aceea, a visat şi Faraon un vis. Se făcea că stătea lângă râu;</span>
<span class="v-num v-2">2&nbsp;</span><span class="v GN41_2" data-id="GN41_2">Şi iată că au ieşit din râu şapte vaci, frumoase la înfăţişare şi grase la trup, şi păşteau pe mal.</span>
<span class="v-num v-3">3&nbsp;</span><span class="v GN41_3" data-id="GN41_3">Iar după ele au ieşit alte şapte vaci, urâte la chip şi slabe la trup, şi au stat pe malul râului lingă celelalte vaci;</span>
<span class="v-num v-4">4&nbsp;</span><span class="v GN41_4" data-id="GN41_4">Şi vacile cele urâte şi slabe la trup au mâncat pe cele şapte vaci frumoase la chip şi grase la trup; şi s-a trezit Faraon.</span>
<span class="v-num v-5">5&nbsp;</span><span class="v GN41_5" data-id="GN41_5">Apoi iar a adormit şi a mai visat un vis: iată se ridicau dintr-o tulpină de grâu şapte spice frumoase şi pline;</span>
<span class="v-num v-6">6&nbsp;</span><span class="v GN41_6" data-id="GN41_6">Şi după ele au ieşit alte şapte spice subţiri, seci şi pălite de vântul de răsărit;</span>
<span class="v-num v-7">7&nbsp;</span><span class="v GN41_7" data-id="GN41_7">Şi cele şapte spice seci şi pălite au mâncat pe cele şapte spice grase şi pline. Şi s-a trezit Faraon şi a înţeles că era vis.</span>
<span class="v-num v-8">8&nbsp;</span><span class="v GN41_8" data-id="GN41_8">Iar dimineaţa s-a tulburat duhul lui Faraon şi a trimis să cheme pe toţi magii Egiptului şi pe toţi înţelepţii lui; şi le-a povestit Faraon visul său, dar nu s-a găsit cine să-l tâlcuiască lui Faraon.</span>
<span class="v-num v-9">9&nbsp;</span><span class="v GN41_9" data-id="GN41_9">Atunci a început mai-marele paharnic să grăiască lui Faraon şi a zis: "Îmi aduc aminte astăzi de păcatele mele:</span>
<span class="v-num v-10">10&nbsp;</span><span class="v GN41_10" data-id="GN41_10">S-a mâniat odată Faraon pe dregătorii săi şi ne-a pus, pe mine şi pe mai-marele pitar, sub pază în casa căpeteniei gărzii.</span>
<span class="v-num v-11">11&nbsp;</span><span class="v GN41_11" data-id="GN41_11">Atunci amândoi, şi eu şi el, am visat într-o noapte câte un vis, dar fiecare am visat vis deosebit şi cu însemnare deosebită.</span>
<span class="v-num v-12">12&nbsp;</span><span class="v GN41_12" data-id="GN41_12">Acolo cu noi era şi un tânăr evreu, un rob al căpeteniei gărzii, şi spunându-i noi visele noastre, ni le-a tâlcuit, fiecăruia cu înţelesul lui.</span>
<span class="v-num v-13">13&nbsp;</span><span class="v GN41_13" data-id="GN41_13">Şi cum ne-a tâlcuit el, aşa s-a şi întâmplat: eu să fiu pus iar în dregătoria mea, iar acela să fie spânzurat".</span>
<span class="v-num v-14">14&nbsp;</span><span class="v GN41_14" data-id="GN41_14">Atunci a trimis Faraon să cheme pe Iosif. Şi scoţându-l îndată din temniţă, l-au tuns, i-au primenit hainele şi a venit la Faraon.</span>
<span class="v-num v-15">15&nbsp;</span><span class="v GN41_15" data-id="GN41_15">Iar Faraon a zis către Iosif: "Am visat un vis şi n-are cine mi-l tâlcui. Am auzit însă zicându-se despre tine că, de auzi un vis, îl tâlcuieşti".</span>
<span class="v-num v-16">16&nbsp;</span><span class="v GN41_16" data-id="GN41_16">Iosif însă răspunzând, a zis către Faraon: "Nu eu, ci Dumnezeu va da răspuns pentru liniştirea lui Faraon".</span>
<span class="v-num v-17">17&nbsp;</span><span class="v GN41_17" data-id="GN41_17">A grăit apoi Faraon lui Iosif şi a zis: "Am visat că parcă stăteam pe malul râului</span>
<span class="v-num v-18">18&nbsp;</span><span class="v GN41_18" data-id="GN41_18">Şi iată au ieşit din râu şapte vaci grase la trup şi frumoase la chip şi păşteau pe mal.</span>
<span class="v-num v-19">19&nbsp;</span><span class="v GN41_19" data-id="GN41_19">Şi după ele au ieşit alte şapte vaci rele şi urâte la chip şi slabe la trup, cum eu n-am văzut asemenea în toată ţara Egiptului;</span>
<span class="v-num v-20">20&nbsp;</span><span class="v GN41_20" data-id="GN41_20">Şi vacile urâte şi slabe au mâncat pe cele şapte vaci grase şi frumoase.</span>
<span class="v-num v-21">21&nbsp;</span><span class="v GN41_21" data-id="GN41_21">Şi au intrat cele grase în pântecele lor şi nu se cunoştea că au intrat ele în pântecele acestora, căci acestea erau tot urâte la chip, ca şi mai înainte. Apoi, deşteptându-mă, am adormit iar.</span>
<span class="v-num v-22">22&nbsp;</span><span class="v GN41_22" data-id="GN41_22">Şi am visat iar un vis că dintr-o tulpină au ieşit şapte spice pline şi frumoase.</span>
<span class="v-num v-23">23&nbsp;</span><span class="v GN41_23" data-id="GN41_23">Şi după ele au ieşit alte şapte spice slabe, seci şi pălite de vântul de răsărit;</span>
<span class="v-num v-24">24&nbsp;</span><span class="v GN41_24" data-id="GN41_24">Şi cele şapte spice seci şi pălite au mâncat pe cele şapte spice frumoase şi pline. Am povestit acestea magilor, dar nimeni nu mi le-a tâlcuit".</span>
<span class="v-num v-25">25&nbsp;</span><span class="v GN41_25" data-id="GN41_25">Atunci a zis Iosif către Faraon: "Visul lui Faraon este unul: Dumnezeu a vestit lui Faraon cele ce voieşte să facă.</span>
<span class="v-num v-26">26&nbsp;</span><span class="v GN41_26" data-id="GN41_26">Cele şapte vaci frumoase înseamnă şapte ani; cele şapte spice frumoase înseamnă şapte ani; visul lui Faraon este unul.</span>
<span class="v-num v-27">27&nbsp;</span><span class="v GN41_27" data-id="GN41_27">Cele şapte vaci urâte şi slabe, care au ieşit după ele, înseamnă şapte ani; de asemenea şi cele şapte spice, seci şi pălite de vântul de răsărit, înseamnă şapte ani. Vor fi şapte ani de foamete.</span>
<span class="v-num v-28">28&nbsp;</span><span class="v GN41_28" data-id="GN41_28">Iată pentru ce am spus eu lui Faraon că Dumnezeu a arătat lui cele ce voieşte să facă.</span>
<span class="v-num v-29">29&nbsp;</span><span class="v GN41_29" data-id="GN41_29">Iată, vin şapte ani de belşug mare în tot pământul Egiptului.</span>
<span class="v-num v-30">30&nbsp;</span><span class="v GN41_30" data-id="GN41_30">După ei vor veni şapte ani de foamete şi se va uita tot belşugul acela în pământul Egiptului şi foametea va secătui toată tara.</span>
<span class="v-num v-31">31&nbsp;</span><span class="v GN41_31" data-id="GN41_31">Şi belşugul de altădată nu se va mai simţi în ţară, după foametea care va urma, că va fi foarte grea.</span>
<span class="v-num v-32">32&nbsp;</span><span class="v GN41_32" data-id="GN41_32">Iar că visul s-a arătat de două ori lui Faraon, aceasta înseamnă că lucrul este hotărât de Dumnezeu şi că El se grăbeşte să-l plinească.</span>
<span class="v-num v-33">33&nbsp;</span><span class="v GN41_33" data-id="GN41_33">Şi acum să aleagă Faraon un bărbat priceput şi înţelept şi să-l pună peste pământul Egiptului.</span>
<span class="v-num v-34">34&nbsp;</span><span class="v GN41_34" data-id="GN41_34">Să poruncească dar Faraon să se pună supraveghetori peste ţară, ca să adune în cei şapte ani de belşug a cincea parte din toate roadele pământului Egiptului.</span>
<span class="v-num v-35">35&nbsp;</span><span class="v GN41_35" data-id="GN41_35">Să strângă aceia toată pâinea de prisos în aceşti ani buni ce vin şi s-o adune în cetăţile pâinii, sub mâna lui Faraon, şi să o păstreze spre hrană;</span>
<span class="v-num v-36">36&nbsp;</span><span class="v GN41_36" data-id="GN41_36">Hrana aceasta va fi de rezervă în ţară pentru cei şapte ani de foamete, care vor urma în ţara Egiptului, ca să nu piară ţara de foame".</span>
<span class="v-num v-37">37&nbsp;</span><span class="v GN41_37" data-id="GN41_37">Aceasta a plăcut lui Faraon şi tuturor dregătorilor lui.</span>
<span class="v-num v-38">38&nbsp;</span><span class="v GN41_38" data-id="GN41_38">Şi a zis Faraon către toţi dregătorii săi: "Am mai putea găsi, oare, un om, ca el, în care să fie duhul lui Dumnezeu?"</span>
<span class="v-num v-39">39&nbsp;</span><span class="v GN41_39" data-id="GN41_39">Apoi a zis Faraon către Iosif: "De vreme ce Dumnezeu ţi-a descoperit toate acestea, nu se află om mai înţelept şi mai priceput decât tine.</span>
<span class="v-num v-40">40&nbsp;</span><span class="v GN41_40" data-id="GN41_40">Să fii dar tu peste casa mea. De cuvântul tău se va povăţui tot poporul meu şi numai prin tronul meu voi fi mai mare decât tine!"</span>
<span class="v-num v-41">41&nbsp;</span><span class="v GN41_41" data-id="GN41_41">Apoi Faraon a zis lui Iosif: "Iată, eu te pun astăzi peste tot pământul Egiptului!"</span>
<span class="v-num v-42">42&nbsp;</span><span class="v GN41_42" data-id="GN41_42">Şi şi-a scos Faraon inelul din degetul său şi l-a pus în degetul lui Iosif, l-a îmbrăcat cu haină de vison şi i-a pus lanţ de aur împrejurul gâtului lui.</span>
<span class="v-num v-43">43&nbsp;</span><span class="v GN41_43" data-id="GN41_43">Apoi a poruncit să fie purtat în a doua trăsură a sa şi să strige înaintea lui: "Cădeţi în genunchi!" Şi aşa a fost Iosif pus peste tot pământul Egiptului.</span>
<span class="v-num v-44">44&nbsp;</span><span class="v GN41_44" data-id="GN41_44">Şi a zis iarăşi Faraon către Iosif: "Eu sunt Faraon! Dar fără ştirea ta, nimeni nu are să-şi mişte nici mâna sa, nici piciorul său, în tot pământul Egiptului!"</span>
<span class="v-num v-45">45&nbsp;</span><span class="v GN41_45" data-id="GN41_45">Şi a pus Faraon lui Iosif numele Ţafnat-Paneah şi i-a dat de soţie pe Asineta, fiica lui Poti-Fera, marele preot din Iliopolis.</span>
<span class="v-num v-46">46&nbsp;</span><span class="v GN41_46" data-id="GN41_46">Iosif era de treizeci de ani când s-a înfăţişat înaintea lui Faraon, regele Egiptului. Ieşind după aceea de la faţa lui Faraon, Iosif s-a dus să vadă toată ţara Egiptului.</span>
<span class="v-num v-47">47&nbsp;</span><span class="v GN41_47" data-id="GN41_47">Şi a rodit pământul în cei şapte ani de belşug câte un pumn dintr-un grăunte.</span>
<span class="v-num v-48">48&nbsp;</span><span class="v GN41_48" data-id="GN41_48">Şi a adunat Iosif în cei şapte ani, care au fost cu belşug în ţara Egiptului, toată pâinea de prisos şi a pus pâinea prin cetăţi; în fiecare cetate a strâns pâinea din ţinuturile dimprejurul ei.</span>
<span class="v-num v-49">49&nbsp;</span><span class="v GN41_49" data-id="GN41_49">Astfel a strâns Iosif grâu mult foarte, ca nisipul mării, încât nici seamă nu se mai ţinea, căci nu se mai putea socoti.</span>
<span class="v-num v-50">50&nbsp;</span><span class="v GN41_50" data-id="GN41_50">Dar înainte de a sosi anii de foamete, lui Iosif i s-au născut doi fii, pe care i-a născut Asineta, fata lui Poti-Fera, preotul din Iliopolis.</span>
<span class="v-num v-51">51&nbsp;</span><span class="v GN41_51" data-id="GN41_51">Celui întâi-născut, Iosif i-a pus numele Manase, pentru că şi-a zis: "M-a învrednicit Dumnezeu să uit toate necazurile mele şi toate ale casei tatălui meu";</span>
<span class="v-num v-52">52&nbsp;</span><span class="v GN41_52" data-id="GN41_52">Iar celuilalt i-a pus numele Efraim, pentru că şi-a zis: "Dumnezeu m-a făcut roditor în pământul suferinţei mele".</span>
<span class="v-num v-53">53&nbsp;</span><span class="v GN41_53" data-id="GN41_53">Iar după ce au trecut cei şapte ani de belşug, care au fost în ţara Egiptului,</span>
<span class="v-num v-54">54&nbsp;</span><span class="v GN41_54" data-id="GN41_54">Au venit cei şapte ani de foamete, după cum spusese Iosif. Atunci s-a făcut foamete în tot pământul, dar în toată ţara Egiptului era pâine.</span>
<span class="v-num v-55">55&nbsp;</span><span class="v GN41_55" data-id="GN41_55">Când însă a început să sufere de foame şi toată ţara Egiptului, atunci poporul a început a cere pâine la Faraon, iar Faraon a zis către toţi Egiptenii: "Duceţi-vă la Iosif şi faceţi cum vă va zice el!"</span>
<span class="v-num v-56">56&nbsp;</span><span class="v GN41_56" data-id="GN41_56">Aşadar, fiind foamete pe toată faţa pământului, a deschis Iosif toate jitniţele şi a început a vinde pâine tuturor Egiptenilor.</span>
<span class="v-num v-57">57&nbsp;</span><span class="v GN41_57" data-id="GN41_57">Şi veneau din toate ţările în Egipt, să cumpere pâine de la Iosif, căci foametea se întinsese peste tot pământul.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="GN40.html">&lt;</a>
<a class="home" href="index.html">=</a>
<a class="next" href="GN42.html">&gt;</a>
</div></div>
</body>
</html>