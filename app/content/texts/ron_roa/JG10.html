<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA JUDECĂTORILOR 10 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JG.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="JG.html">CARTEA JUDECĂTORILOR 10</a><a class="prev" href="JG9.html">&lt;</a>
<a class="home" href="index.html">=</a>
<a class="next" href="JG11.html">&gt;</a>
</div></div>
<div class="section chapter JG JG10 ron_roa ron " dir="ltr" lang="ro" data-id="JG10" data-nextid="JG11" data-previd="JG9">
<div class="c">10</div>
<div class="p">
<span class="v-num v-1">1&nbsp;</span><span class="v JG10_1" data-id="JG10_1">După Abimelec, spre mântuirea lui Israel s'a ridicat Tola, fiul lui Pua, fiul lui Dodo , din seminţia lui Isahar; el locuia în Şamir, pe muntele lui Efraim.</span>
<span class="v-num v-2">2&nbsp;</span><span class="v JG10_2" data-id="JG10_2">I-a fost judecător lui Israel vreme de douăzeci şi trei de ani şi a murit şi a fost îngropat la Şamir.</span>
<span class="v-num v-3">3&nbsp;</span><span class="v JG10_3" data-id="JG10_3">Şi după el s'a ridicat Iair din Galaad şi i-a fost judecător lui Israel vreme de douăzeci şi doi de ani.</span>
<span class="v-num v-4">4&nbsp;</span><span class="v JG10_4" data-id="JG10_4">Şi i s'au născut treizeci şi doi de fii, care călăreau pe treizeci şi doi de cai tineri şi aveau treizeci şi două de cetăţi; pe acestea le-au numit "oraşele lui Iair", până'n ziua de azi; ele se află în Galaad.</span>
<span class="v-num v-5">5&nbsp;</span><span class="v JG10_5" data-id="JG10_5">Şi Iair a murit şi a fost îngropat la Camon.</span>
<span class="v-num v-6">6&nbsp;</span><span class="v JG10_6" data-id="JG10_6">Dar fiii lui Israel au continuat să facă răul în faţa Domnului, slujind baalilor şi Astartelor şi dumnezeilor Amoreilor şi dumnezeilor Sidonului şi dumnezeilor Moabului şi dumnezeilor Filistenilor; şi L-au părăsit pe Domnul şi nu I-au slujit.</span>
<span class="v-num v-7">7&nbsp;</span><span class="v JG10_7" data-id="JG10_7">Iar Domnul cu aprindere S'a mâniat pe Israel; şi i-a dat în mâna Filistenilor şi'n mâna fiilor lui Amon,</span>
<span class="v-num v-8">8&nbsp;</span><span class="v JG10_8" data-id="JG10_8">care i-au necăjit şi i-au asuprit la acea vreme pe fiii lui Israel timp de optsprezece ani: pe toţi fiii lui Israel de dincolo de Iordan, în ţinutul Amoreului, în Galaad.</span>
<span class="v-num v-9">9&nbsp;</span><span class="v JG10_9" data-id="JG10_9">Fiii lui Amon au trecut Iordanul ca să se bată cu [triburile] Iuda şi Veniamin şi Efraim, aşa că fiii lui Israel erau foarte strâmtoraţi.</span>
<span class="v-num v-10">10&nbsp;</span><span class="v JG10_10" data-id="JG10_10">Şi au strigat fiii lui Israel spre Domnul, zicând: "Am păcătuit împotriva Ta, că L-am părăsit pe Dumnezeul nostru şi i-am slujit lui Baal".</span>
<span class="v-num v-11">11&nbsp;</span><span class="v JG10_11" data-id="JG10_11">Iar Domnul a zis către fiii lui Israel: "Oare nu v'am mântuit Eu pe voi din mâna Egiptului şi a Amoreilor şi a fiilor lui Amon şi a Moabului şi a Filistenilor</span>
<span class="v-num v-12">12&nbsp;</span><span class="v JG10_12" data-id="JG10_12">şi a Sidonienilor şi a lui Amalec şi a lui Madian, atunci când aceştia v'au asuprit şi când voi aţi strigat spre Mine?</span>
<span class="v-num v-13">13&nbsp;</span><span class="v JG10_13" data-id="JG10_13">Dar voi M'aţi părăsit şi aţi slujit la dumnezei străini; de aceea, nu vă voi mai mântui.</span>
<span class="v-num v-14">14&nbsp;</span><span class="v JG10_14" data-id="JG10_14">Duceţi-vă şi strigaţi la dumnezeii pe care i-aţi ales, pentru ca ei să vă mântuiască la vremea necazului vostru!"</span>
<span class="v-num v-15">15&nbsp;</span><span class="v JG10_15" data-id="JG10_15">Şi au zis fiii lui Israel către Domnul: "Am păcătuit, fă cu noi ce-Ţi place, doar de această dată mântuieşte-ne!"</span>
<span class="v-num v-16">16&nbsp;</span><span class="v JG10_16" data-id="JG10_16">Şi i-au lepădat din mijlocul lor pe dumnezeii străini şi I-au slujit numai Domnului, Căruia I-a părut rău de necazurile lor.</span>
<span class="v-num v-17">17&nbsp;</span><span class="v JG10_17" data-id="JG10_17">Iar fiii lui Amon s'au ridicat şi şi-au pus tabăra în Galaad; dar şi fiii lui Israel s'au adunat laolaltă şi şi-au pus tabăra la Miţpa.</span>
<span class="v-num v-18">18&nbsp;</span><span class="v JG10_18" data-id="JG10_18">Şi au zis poporul şi mai-marii Galaadului, fiecare către vecinul său: "Cine oare este acela care va începe să se bată cu fiii lui Amon şi va fi căpetenie peste toţi cei ce locuiesc în Galaad?"</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JG9.html">&lt;</a>
<a class="home" href="index.html">=</a>
<a class="next" href="JG11.html">&gt;</a>
</div></div>
</body>
</html>