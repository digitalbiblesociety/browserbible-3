<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FACEREA ÎNTÂIA CARTE A LUI MOISE 43 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="GN.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="GN.html">FACEREA ÎNTÂIA CARTE A LUI MOISE 43</a><a class="prev" href="GN42.html">&lt;</a>
<a class="home" href="index.html">=</a>
<a class="next" href="GN44.html">&gt;</a>
</div></div>
<div class="section chapter GN GN43 ron_roa ron " dir="ltr" lang="ron" data-id="GN43" data-nextid="GN44" data-previd="GN42">
<div class="c">43</div>
<div class="p">
<span class="v-num v-1">1&nbsp;</span><span class="v GN43_1" data-id="GN43_1">Dar foametea se'nteţea pe pământ.</span>
<span class="v-num v-2">2&nbsp;</span><span class="v GN43_2" data-id="GN43_2">Şi a fost că dac'au isprăvit ei de mâncat grâul pe care-l aduseseră din Egipt, tatăl lor le-a zis: "Duceţi-vă din nou de ne cumpăraţi ceva bucate!"</span>
<span class="v-num v-3">3&nbsp;</span><span class="v GN43_3" data-id="GN43_3">Dar Iuda i-a grăit: "Cu jurământ ni s'a jurat nouă omul acela când a zis: - La mine nu veţi mai ajunge dacă fratele vostru cel mai mic nu-i cu voi...</span>
<span class="v-num v-4">4&nbsp;</span><span class="v GN43_4" data-id="GN43_4">Aşadar, dacă-l trimiţi cu noi pe fratele nostru, ne vom coborî [în Egipt] să-ţi cumpărăm bucate;</span>
<span class="v-num v-5">5&nbsp;</span><span class="v GN43_5" data-id="GN43_5">dar dacă nu-l trimiţi pe fratele nostru cu noi, nu ne vom coborî, căci omul ne-a spus-o: - La mine nu veţi mai ajunge dacă fratele vostru cel mai mic nu-i cu voi!"</span>
<span class="v-num v-6">6&nbsp;</span><span class="v GN43_6" data-id="GN43_6">Israel a zis: "De ce mi-aţi făcut voi mie răul acesta, de a-i fi spus acelui om că mai aveţi un frate?...".</span>
<span class="v-num v-7">7&nbsp;</span><span class="v GN43_7" data-id="GN43_7">Ei au răspuns: "El, omul acela, este cel ce ne-a întrebat despre noi şi despre neamul nostru: - Tatăl vostru mai trăieşte? mai aveţi voi vreun frate?... Noi i-am răspuns după cum ne-a întrebat. De unde era să ştim noi că el ne va zice: - Aduceţi-l pe fratele vostru!?...".</span>
<span class="v-num v-8">8&nbsp;</span><span class="v GN43_8" data-id="GN43_8">Iuda însă a zis către Israel, tatăl său: "Trimite băiatul cu mine, şi ne vom ridica şi vom merge ca să trăim şi să nu murim, atât noi cât şi tu şi cei ce sunt în grija noastră.</span>
<span class="v-num v-9">9&nbsp;</span><span class="v GN43_9" data-id="GN43_9">Îl iau eu pe răspunderea mea; din mâna mea să-l ceri. Dacă nu ţi-l aduc şi nu ţi-l voi înfăţişa, vinovat să fiu eu faţă de tine în toate zilele vieţii mele;</span>
<span class="v-num v-10">10&nbsp;</span><span class="v GN43_10" data-id="GN43_10">că de n'am fi zăbovit atât, ne-am fi întors acum a doua oară".</span>
<span class="v-num v-11">11&nbsp;</span><span class="v GN43_11" data-id="GN43_11">A zis atunci Israel, tatăl lor: "Dacă-i pe-aşa, ei bine, faceţi aşa: luaţi în tărhaturile voastre câte ceva din roadele pământului şi duceţi-i-le omului în dar: puţin balsam şi puţină miere, tămâie şi smirnă şi migdale şi alune.</span>
<span class="v-num v-12">12&nbsp;</span><span class="v GN43_12" data-id="GN43_12">Luaţi cu voi argint de două ori mai mult; duceţi cu voi argintul care v'a fost pus înapoi în sacii voştri: poate c'a fost o greşeală.</span>
<span class="v-num v-13">13&nbsp;</span><span class="v GN43_13" data-id="GN43_13">Luaţi-l pe fratele vostru şi porniţi la drum: întoarceţi-vă la omul acela.</span>
<span class="v-num v-14">14&nbsp;</span><span class="v GN43_14" data-id="GN43_14">Iar Dumnezeul meu să vă dea trecere pe lângă omul acela, ca să vi-l dea şi pe celălalt frate al vostru, şi pe Veniamin. Cât despre mine, de-mi va fi dat să rămân fără copii, să rămân!"</span>
<span class="v-num v-15">15&nbsp;</span><span class="v GN43_15" data-id="GN43_15">Şi luând bărbaţii cu ei aceste daruri, au luat şi argint de două ori mai mult, l-au luat şi pe Veniamin, au pornit la drum şi s'au coborât în Egipt şi i s'au înfăţişat lui Iosif.</span>
<span class="v-num v-16">16&nbsp;</span><span class="v GN43_16" data-id="GN43_16">Dar când Iosif l-a văzut între ei şi pe Veniamin, fratele său cel de-o mamă, a zis către iconomul casei sale: "Adu-i pe oamenii aceia în casă, şi'njunghie din vite şi găteşte, pentru că oamenii vor prânzi cu mine!"</span>
<span class="v-num v-17">17&nbsp;</span><span class="v GN43_17" data-id="GN43_17">Iar omul a făcut aşa cum îi spusese Iosif, şi i-a adus pe oameni în casa lui Iosif.</span>
<span class="v-num v-18">18&nbsp;</span><span class="v GN43_18" data-id="GN43_18">Iar oamenii, văzând că sunt aduşi în casa lui Iosif, au zis: "Din pricina argintului ce ne-a fost înapoiat în saci data trecută, de-aceea ne duc înlăuntru, ca să ne găsească pricină, să se arunce asupra noastră, să ne facă robi şi să ne ia asinii".</span>
<span class="v-num v-19">19&nbsp;</span><span class="v GN43_19" data-id="GN43_19">Şi apropiindu-se ei de iconomul casei lui Iosif, i-au vorbit în uşa casei şi i-au zis:</span>
<span class="v-num v-20">20&nbsp;</span><span class="v GN43_20" data-id="GN43_20">"Rugămu-ne, domnule..., a mai fost o dată când noi ne-am coborât aici să cumpărăm bucate;</span>
<span class="v-num v-21">21&nbsp;</span><span class="v GN43_21" data-id="GN43_21">dar a fost că dac'am ajuns la locul de popas şi ne-am dezlegat sacii, iată că argintul fiecăruia era'n gura sacului său, argintul nostru'n chiar greutatea lui; aşa că l-am adus acum îndărăt, noi cu mâinile noastre;</span>
<span class="v-num v-22">22&nbsp;</span><span class="v GN43_22" data-id="GN43_22">iar pentru cumpărat bucate am adus alţi bani; nu ştim cine ne-a pus nouă argintul în sacii noştri".</span>
<span class="v-num v-23">23&nbsp;</span><span class="v GN43_23" data-id="GN43_23">Iar acela le-a zis: "Fiţi pe pace, nu vă temeţi: Dumnezeul vostru şi Dumnezeul părinţilor voştri este Cel ce'n sacii voştri v'a pus vouă comoară. Cât despre argintul vostru, e la mine'n toată rânduiala". Şi le-a adus pe Simeon.</span>
<span class="v-num v-24">24&nbsp;</span><span class="v GN43_24" data-id="GN43_24">Şi le-a adus apă să-şi spele picioarele, iar pentru asinii lor a dat nutreţ.</span>
<span class="v-num v-25">25&nbsp;</span><span class="v GN43_25" data-id="GN43_25">Iar ei şi-au pregătit darurile pentru când avea să vină Iosif la amiază, căci aflaseră că vor prânzi acolo.</span>
<span class="v-num v-26">26&nbsp;</span><span class="v GN43_26" data-id="GN43_26">Când Iosif a venit acasă, ei în casă i-au înfăţişat darurile pe care le aveau în mâini şi i s'au închinat cu faţa pân' la pământ.</span>
<span class="v-num v-27">27&nbsp;</span><span class="v GN43_27" data-id="GN43_27">Iar el i-a întrebat: "Cum vă aflaţi?" Apoi a zis: "Dar bătrânul vostru tată, de care mi-aţi vorbit deunăzi, e sănătos? mai trăieşte?"</span>
<span class="v-num v-28">28&nbsp;</span><span class="v GN43_28" data-id="GN43_28">Ei au zis: "Robul tău, tatăl nostru, e sănătos, încă trăieşte". Şi Iosif a zis: "Binecuvântat de Dumnezeu este omul acela!" Iar ei s'au plecat şi i s'au închinat.</span>
<span class="v-num v-29">29&nbsp;</span><span class="v GN43_29" data-id="GN43_29">Dar dacă Iosif şi-a ridicat ochii, l-a văzut pe Veniamin, fratele său de-o mamă, şi a zis: "El e fratele vostru cel mai mic, pe care mi-aţi spus că-l veţi aduce la mine?"... Şi a adăugat: "Dumnezeu să aibă milă de tine, fiule!"</span>
<span class="v-num v-30">30&nbsp;</span><span class="v GN43_30" data-id="GN43_30">Dar Iosif era atât de tulburat încât de dragul fratelui său i se zbătea inima şi-l podidea plânsul. Şi a fugit în odaie şi a plâns acolo.</span>
<span class="v-num v-31">31&nbsp;</span><span class="v GN43_31" data-id="GN43_31">Apoi, spălându-şi faţa, a ieşit; şi, stăpânindu-se, a zis: "Aduceţi bucatele!"</span>
<span class="v-num v-32">32&nbsp;</span><span class="v GN43_32" data-id="GN43_32">Şi lui i s'a pus de-o parte, lor de-o parte, şi tot de-o parte Egiptenilor care mâncau cu el, din pricină că Egiptenii nu pot să mănânce la un loc cu Evreii, aceasta fiind pentru Egipteni o nelegiuire.</span>
<span class="v-num v-33">33&nbsp;</span><span class="v GN43_33" data-id="GN43_33">Ei s'au aşezat în faţa lui, cel întâi-născut după dreptul vârstei sale şi cel mai tânăr după tinereţea lui; şi oamenii aceştia se uitau cu mirare unul la altul.</span>
<span class="v-num v-34">34&nbsp;</span><span class="v GN43_34" data-id="GN43_34">El le-a dat porţii din bucatele de la masa lui, dar porţia lui Veniamin era de cinci ori mai mare decât a fiecăruia din ceilalţi. Şi au băut şi s'au veselit cu el.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="GN42.html">&lt;</a>
<a class="home" href="index.html">=</a>
<a class="next" href="GN44.html">&gt;</a>
</div></div>
</body>
</html>