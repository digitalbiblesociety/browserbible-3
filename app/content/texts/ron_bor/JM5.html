<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>IACOV 5 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JM.html">Biblia Ortodoxă Română Sinodală (2006)</a><a class="location" href="JM.html">IACOV 5</a><a class="prev" href="JM4.html">&lt;</a>
<a class="home" href="index.html">=</a>
<a class="next" href="P11.html">&gt;</a>
</div></div>
<div class="section chapter JM JM5 ron_bor ron " dir="ltr" lang="ro" data-id="JM5" data-nextid="P11" data-previd="JM4">
<div class="c">5</div>
<div class="p">
<span class="v-num v-1">1&nbsp;</span><span class="v JM5_1" data-id="JM5_1">Veniţi acum, voi bogaţilor, plângeţi şi vă tânguiţi de necazurile care vor să vină asupra voastră.</span>
<span class="v-num v-2">2&nbsp;</span><span class="v JM5_2" data-id="JM5_2">Bogăţia voastră a putrezit şi hainele voastre le-au mâncat moliile.</span>
<span class="v-num v-3">3&nbsp;</span><span class="v JM5_3" data-id="JM5_3">Aurul vostru şi argintul au ruginit şi rugina lor va fi mărturie asupra voastră şi ca focul va mistui trupurile voastre; aţi strâns comori în vremea din urmă.</span>
<span class="v-num v-4">4&nbsp;</span><span class="v JM5_4" data-id="JM5_4">Dar, iată, plata lucrătorilor care au secerat ţarinile voastre, pe care voi aţi oprit-o, strigă; şi strigătele secerătorilor au intrat în urechile Domnului Sabaot.</span>
<span class="v-num v-5">5&nbsp;</span><span class="v JM5_5" data-id="JM5_5">V-aţi desfătat pe pământ şi v-aţi dezmierdat; hrănit-aţi inimile voastre în ziua înjunghierii.</span>
<span class="v-num v-6">6&nbsp;</span><span class="v JM5_6" data-id="JM5_6">Osândit-aţi, omorât-aţi pe cel drept; el nu vi se împotriveşte.</span>
<span class="v-num v-7">7&nbsp;</span><span class="v JM5_7" data-id="JM5_7">Drept aceea, fiţi îndelung-răbdători, fraţilor, până la venirea Domnului. Iată, plugarul aşteaptă roada cea scumpă a pământului, îndelung răbdând, până ce primeşte ploaia timpurie şi târzie.</span>
<span class="v-num v-8">8&nbsp;</span><span class="v JM5_8" data-id="JM5_8">Fiţi, dar, şi voi îndelung-răbdători, întăriţi inimile voastre, căci venirea Domnului s-a apropiat.</span>
<span class="v-num v-9">9&nbsp;</span><span class="v JM5_9" data-id="JM5_9">Nu vă plângeţi, fraţilor, unul împotriva celuilalt, ca să nu fiţi judecaţi; iată judecătorul stă înaintea uşilor.</span>
<span class="v-num v-10">10&nbsp;</span><span class="v JM5_10" data-id="JM5_10">Luaţi, fraţilor, pildă de suferinţă şi de îndelungă răbdare pe proorocii care au grăit în numele Domnului.</span>
<span class="v-num v-11">11&nbsp;</span><span class="v JM5_11" data-id="JM5_11">Iată, noi fericim pe cei ce au răbdat: aţi auzit de răbdarea lui Iov şi aţi văzut sfârşitul hărăzit lui de Domnul; că mult-milostiv este Domnul şi îndurător.</span>
<span class="v-num v-12">12&nbsp;</span><span class="v JM5_12" data-id="JM5_12">Iar înainte de toate, fraţii mei, să nu vă juraţi nici pe cer, nici pe pământ, nici cu orice alt jurământ, ci să vă fie vouă ce este da, da, şi ce este nu, nu, ca să nu cădeţi sub judecată.</span>
<span class="v-num v-13">13&nbsp;</span><span class="v JM5_13" data-id="JM5_13">Este vreunul dintre voi în suferinţă? Să se roage. Este cineva cu inimă bună? Să cânte psalmi.</span>
<span class="v-num v-14">14&nbsp;</span><span class="v JM5_14" data-id="JM5_14">Este cineva bolnav între voi? Să cheme preoţii Bisericii şi să se roage pentru el, ungându-l cu untdelemn, în numele Domnului.</span>
<span class="v-num v-15">15&nbsp;</span><span class="v JM5_15" data-id="JM5_15">Şi rugăciunea credinţei va mântui pe cel bolnav şi Domnul îl va ridica, şi de va fi făcut păcate se vor ierta lui.</span>
<span class="v-num v-16">16&nbsp;</span><span class="v JM5_16" data-id="JM5_16">Mărturisiţi-vă deci unul altuia păcatele şi vă rugaţi unul pentru altul, ca să vă vindecaţi, că mult poate rugăciunea stăruitoare a dreptului.</span>
<span class="v-num v-17">17&nbsp;</span><span class="v JM5_17" data-id="JM5_17">Ilie era om, cu slăbiciuni asemenea nouă, dar cu rugăciune s-a rugat ca să nu plouă şi nu a plouat trei ani şi şase luni.</span>
<span class="v-num v-18">18&nbsp;</span><span class="v JM5_18" data-id="JM5_18">Şi iarăşi s-a rugat şi cerul a dat ploaie şi pământul a odrăslit roada sa.</span>
<span class="v-num v-19">19&nbsp;</span><span class="v JM5_19" data-id="JM5_19">Fraţii mei, dacă vreunul va rătăci de la adevăr şi-l va întoarce cineva,</span>
<span class="v-num v-20">20&nbsp;</span><span class="v JM5_20" data-id="JM5_20">Să ştie că cel ce a întors pe păcătos de la rătăcirea căii lui îşi va mântui sufletul din moarte şi va acoperi mulţime de păcate.</span>
</div>
</div>
<div class="footnotes">

</div>

<div class="footer"><div class="nav">
<a class="prev" href="JM4.html">&lt;</a>
<a class="home" href="index.html">=</a>
<a class="next" href="P11.html">&gt;</a>
</div></div>
</body>
</html>