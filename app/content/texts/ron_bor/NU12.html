<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>NUMERII 12 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="NU.html">Biblia Ortodoxă Română Sinodală (2006)</a><a class="location" href="NU.html">NUMERII 12</a><a class="prev" href="NU11.html">&lt;</a>
<a class="home" href="index.html">=</a>
<a class="next" href="NU13.html">&gt;</a>
</div></div>
<div class="section chapter NU NU12 ron_bor ron " dir="ltr" lang="ro" data-id="NU12" data-nextid="NU13" data-previd="NU11">
<div class="c">12</div>
<div class="p">
<span class="v-num v-1">1&nbsp;</span><span class="v NU12_1" data-id="NU12_1">Mariam şi Aaron vorbeau însă împotriva lui Moise pentru femeia etiopiancă, pe care o luase Moise, căci Moise era căsătorit cu o etiopiancă.</span>
<span class="v-num v-2">2&nbsp;</span><span class="v NU12_2" data-id="NU12_2">Ei ziceau: "Oare numai cu Moise a grăit Domnul? N-a grăit El, oare, şi cu noi?" Şi a auzit acestea Domnul.</span>
<span class="v-num v-3">3&nbsp;</span><span class="v NU12_3" data-id="NU12_3">Moise însă era omul cel mai blând dintre toţi oamenii de pe pământ.</span>
<span class="v-num v-4">4&nbsp;</span><span class="v NU12_4" data-id="NU12_4">Atunci a zis Domnul fără de veste către Moise şi către Aaron şi către Mariam: "Ieşiţi câteşi trei la cortul adunării". Şi au ieşit tustrei.</span>
<span class="v-num v-5">5&nbsp;</span><span class="v NU12_5" data-id="NU12_5">Atunci S-a pogorât Domnul în stâlpul cel de nor, a stat la uşa cortului şi a chemat pe Aaron şi pe Mariam şi au ieşit amândoi.</span>
<span class="v-num v-6">6&nbsp;</span><span class="v NU12_6" data-id="NU12_6">Apoi a zis: "Ascultaţi cuvintele Mele: De este între voi vreun prooroc al Domnului, Mă arăt lui în vedenie şi în somn vorbesc cu el.</span>
<span class="v-num v-7">7&nbsp;</span><span class="v NU12_7" data-id="NU12_7">Nu tot aşa am grăit şi cu robul Meu Moise, - el este credincios în toată casa Mea:</span>
<span class="v-num v-8">8&nbsp;</span><span class="v NU12_8" data-id="NU12_8">Cu el grăiesc gură către gură, la arătare şi aievea, iar nu în ghicituri, şi el vede faţa Domnului. Cum de nu v-aţi temut să cârtiţi împotriva robului Meu Moise?"</span>
<span class="v-num v-9">9&nbsp;</span><span class="v NU12_9" data-id="NU12_9">Şi s-a aprins mânia Domnului asupra lor şi, depărtându-Se Domnul,</span>
<span class="v-num v-10">10&nbsp;</span><span class="v NU12_10" data-id="NU12_10">S-a depărtat şi norul de la cort şi iată Mariam s-a făcut albă de lepră, ca zăpada. Şi când s-a uitat Aaron la Mariam, iată era leproasă.</span>
<span class="v-num v-11">11&nbsp;</span><span class="v NU12_11" data-id="NU12_11">Atunci a zis Aaron către Moise: "Rogu-mă, domnul meu, să nu ne socoteşti greşeala că ne-am purtat rău şi am păcătuit!</span>
<span class="v-num v-12">12&nbsp;</span><span class="v NU12_12" data-id="NU12_12">Nu îngădui dar să fie Mariam ca cel născut mort, al cărui trup, la ieşirea din pântecele mamei sale, este pe jumătate putred".</span>
<span class="v-num v-13">13&nbsp;</span><span class="v NU12_13" data-id="NU12_13">Atunci a strigat Moise către Domnul şi a zis: "Dumnezeule, vindec-o!"</span>
<span class="v-num v-14">14&nbsp;</span><span class="v NU12_14" data-id="NU12_14">Domnul însă a zis către Moise: "Dacă tatăl ei ar fi scuipat-o în obraz, oare n-ar fi trebuit să se ruşineze şapte zile? Aşadar să fie închisă şapte zile afăra din tabără, după aceea să intre.</span>
<span class="v-num v-15">15&nbsp;</span><span class="v NU12_15" data-id="NU12_15">Şi a şezut Mariam închisă afară din tabără şapte zile şi poporul n-a plecat la drum până s-a curăţit Mariam.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="NU11.html">&lt;</a>
<a class="home" href="index.html">=</a>
<a class="next" href="NU13.html">&gt;</a>
</div></div>
</body>
</html>