<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI NEEMIA 1 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="NH.html">Biblia Ortodoxă Română Sinodală (2006)</a><a class="location" href="NH.html">CARTEA LUI NEEMIA 1</a><a class="prev" href="ER10.html">&lt;</a>
<a class="home" href="index.html">=</a>
<a class="next" href="NH2.html">&gt;</a>
</div></div>
<div class="section chapter NH NH1 ron_bor ron " dir="ltr" lang="ro" data-id="NH1" data-nextid="NH2" data-previd="ER10">
<div class="mt">CARTEA LUI NEEMIA</div>
<div class="c">1</div>
<div class="p">
<span class="v-num v-1">1&nbsp;</span><span class="v NH1_1" data-id="NH1_1">Cuvintele lui Neemia, fiul lui Hacalia. "În luna Chislev, în anul al douăzecilea al regelui Artaxerxe, mi s-a întâmplat să fiu în capitala Suza.</span>
<span class="v-num v-2">2&nbsp;</span><span class="v NH1_2" data-id="NH1_2">Atunci a venit din Iuda Hanani, unul din fraţii mei şi alţi câţiva oameni; şi i-am întrebat despre cei ee scăpaseră din robie şi rămăseseră în Iuda şi despre Ierusalim.</span>
<span class="v-num v-3">3&nbsp;</span><span class="v NH1_3" data-id="NH1_3">"Cei ce au scăpat din robie şi au rămas - îmi spuseră ei - sunt acolo, în ţara lor, în mare necaz şi înjosire; iar zidurile Ierusalimului sunt dărâmate şi porţile lui arse".</span>
<span class="v-num v-4">4&nbsp;</span><span class="v NH1_4" data-id="NH1_4">Auzind eu cuvintele acestea, am început să plâng şi am fost întristat câteva zile, am postit şi m-am rugat înaintea Dumnezeului ceresc, zicând:</span>
<span class="v-num v-5">5&nbsp;</span><span class="v NH1_5" data-id="NH1_5">"Doamne, Dumnezeule al cerurilor, Dumnezeul cel mare şi înfricoşător, Care păzeşti legământul Tău şi eşti milostiv cu cei ce Te iubesc şi păzesc poruncile Tale,</span>
<span class="v-num v-6">6&nbsp;</span><span class="v NH1_6" data-id="NH1_6">Să fie urechile Tale cu luare-aminte şi ochii Tăi deschişi, ca să auzi rugăciunea robului Tău, cu care mă rog eu acum ziua şi noaptea înaintea Ta, pentru fiii lui Israel, robii Tăi, mărturisind păcatele fiilor lui Israel, cu care am păcătuit înaintea Ta şi eu şi casa tatălui meu.</span>
<span class="v-num v-7">7&nbsp;</span><span class="v NH1_7" data-id="NH1_7">Noi Te-am mâniat şi n-am păzit poruncile, legile şi orânduielile pe care le-ai dat Tu lui Moise, robul Tău.</span>
<span class="v-num v-8">8&nbsp;</span><span class="v NH1_8" data-id="NH1_8">Adu-Ţi aminte însă de cuvântul pe care l-ai spus robului Tău Moise, când ai zis: "De veţi păcătui, vă voi împrăştia printre popoare;</span>
<span class="v-num v-9">9&nbsp;</span><span class="v NH1_9" data-id="NH1_9">Iar când vă veţi întoarce la Mine şi veţi păzi poruncile Mele şi le veţi împlini, atunci, de aţi fi izgoniţi chiar şi la marginea cerului, şi de acolo vă voi aduna şi vă voi aduce la locul pe care l-am ales, ca să-Mi pun numele Meu acolo".</span>
<span class="v-num v-10">10&nbsp;</span><span class="v NH1_10" data-id="NH1_10">Aceştia însă sunt robii Tăi şi poporul Tău, pe care Tu l-ai răscumpărat cu puterea Ta şi cu mâna Ta cea puternică.</span>
<span class="v-num v-11">11&nbsp;</span><span class="v NH1_11" data-id="NH1_11">Rogu-Te dar, o, Doamne, să fie urechile Tale cu luare-aminte la rugăciunea robului Tău şi la rugăciunea robilor Tăi, cărora le place să se teamă de numele Tău, şi ajută robului Tău acum şi-i dă să dobândească milă la omul acesta. Căci eu eram paharnicul regelui".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="ER10.html">&lt;</a>
<a class="home" href="index.html">=</a>
<a class="next" href="NH2.html">&gt;</a>
</div></div>
</body>
</html>