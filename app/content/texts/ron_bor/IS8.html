<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>ISAIA 8 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="IS.html">Biblia Ortodoxă Română Sinodală (2006)</a><a class="location" href="IS.html">ISAIA 8</a><a class="prev" href="IS7.html">&lt;</a>
<a class="home" href="index.html">=</a>
<a class="next" href="IS9.html">&gt;</a>
</div></div>
<div class="section chapter IS IS8 ron_bor ron " dir="ltr" lang="ro" data-id="IS8" data-nextid="IS9" data-previd="IS7">
<div class="c">8</div>
<div class="p">
<span class="v-num v-1">1&nbsp;</span><span class="v IS8_1" data-id="IS8_1">Şi a zis Domnul către mine: "Ia o carte mare şi scrie deasupra ei cu slove omeneşti: "Maher-Şalal-Haş-Baz" (grabnic-pradă-apropiat-jaf).</span>
<span class="v-num v-2">2&nbsp;</span><span class="v IS8_2" data-id="IS8_2">Adu-Mi martori credincioşi pe Urie preotul şi pe Zaharia, fiul lui Ieberechia".</span>
<span class="v-num v-3">3&nbsp;</span><span class="v IS8_3" data-id="IS8_3">Atunci m-am apropiat de proorociţă şi a luat în pântece şi a născut un fiu. Şi a zis Domnul către mine: "Pune-i numele Maher-Şalal-Haş-Baz".</span>
<span class="v-num v-4">4&nbsp;</span><span class="v IS8_4" data-id="IS8_4">Căci înainte ca băiatul să zică: "tată şi mamă!", toată bogăţia Damascului şi prada Samariei vor fi duse înaintea regelui Asiriei".</span>
<span class="v-num v-5">5&nbsp;</span><span class="v IS8_5" data-id="IS8_5">Şi mi-a mai grăit Domnul astfel:</span>
<span class="v-num v-6">6&nbsp;</span><span class="v IS8_6" data-id="IS8_6">"Fiindcă poporul acesta a nesocotit apele Siloamului, care curg lin, şi a tremurat înaintea lui Reţin, feciorul Remaliei,</span>
<span class="v-num v-7">7&nbsp;</span><span class="v IS8_7" data-id="IS8_7">Iată acum că Domnul va aduce peste ei apele cele mari şi furioase ale Eufratului: pe regele Asiriei şi toată strălucirea lui. Ele vor trece peste toate zăgazurile şi vor da afară peste malurile lui.</span>
<span class="v-num v-8">8&nbsp;</span><span class="v IS8_8" data-id="IS8_8">Şi se va revărsa în Iuda, îl va îneca şi îl va umple de apă, va ajunge până la gât şi cu revărsările lui întinse va acoperi toată ţara.</span>
<span class="v-num v-9">9&nbsp;</span><span class="v IS8_9" data-id="IS8_9">Cu noi este Dumnezeu, înţelegeţi neamuri şi vă plecaţi. Auziţi până la marginile pământului, cei puternici plecaţi-vă. De vă veţi întări, iarăşi veţi fi biruiţi.</span>
<span class="v-num v-10">10&nbsp;</span><span class="v IS8_10" data-id="IS8_10">Şi orice sfat veţi sfătui, îl va risipi Domnul, şi cuvântul pe care îl veţi grăi nu va rămâne întru voi, căci cu noi este Dumnezeu!"</span>
<span class="v-num v-11">11&nbsp;</span><span class="v IS8_11" data-id="IS8_11">Aşa îmi zicea mie Domnul, ţinând peste mine mâna Sa cea tare şi însuflându-mi să nu umblu pe căile acestui popor. Apoi mi-a zis:</span>
<span class="v-num v-12">12&nbsp;</span><span class="v IS8_12" data-id="IS8_12">"Nu numiţi uneltire tot ceea ce poporul acesta socoteşte uneltire, şi nu vă temeţi, nici nu vă înfricoşaţi de ceea ce se tem ei.</span>
<span class="v-num v-13">13&nbsp;</span><span class="v IS8_13" data-id="IS8_13">Numai pe Domnul Savaot socotiţi-L sfânt, de El să vă temeţi şi să vă înfricoşaţi.</span>
<span class="v-num v-14">14&nbsp;</span><span class="v IS8_14" data-id="IS8_14">El va fi pentru voi piatră de încercare şi stâncă de poticnire pentru cele două case ale lui Israel, cursă şi laţ pentru cei ce locuiesc în Ierusalim.</span>
<span class="v-num v-15">15&nbsp;</span><span class="v IS8_15" data-id="IS8_15">Şi mulţi se vor poticni, vor cădea şi se vor sfărâma, vor fi prinşi în cursă şi vor fi duşi în robie!"</span>
<span class="v-num v-16">16&nbsp;</span><span class="v IS8_16" data-id="IS8_16">Voi strânge laolaltă această mărturie şi voi sigila această învăţătură pentru ucenicii mei.</span>
<span class="v-num v-17">17&nbsp;</span><span class="v IS8_17" data-id="IS8_17">Voi aştepta deci pe Domnul, Care îşi ascunde faţa Sa de la casa lui Iacov şi voi nădăjdui întru El.</span>
<span class="v-num v-18">18&nbsp;</span><span class="v IS8_18" data-id="IS8_18">Iată eu şi pruncii pe care mi i-a dat Dumnezeu spre semne şi minuni în Israel, din partea Domnului Savaot, Care locuieşte în Muntele Sionului.</span>
<span class="v-num v-19">19&nbsp;</span><span class="v IS8_19" data-id="IS8_19">Şi când vă vor zice: "Întrebaţi pe cei ce cheamă morţii şi ghicitorii care şoptesc şi bolborosesc", să le răspundeţi: "Nu se cuvine oare poporului să alerge la Dumnezeul său? Să întrebe oare pe morţi pentru soarta celor vii?"</span>
<span class="v-num v-20">20&nbsp;</span><span class="v IS8_20" data-id="IS8_20">Întrebaţi legea şi descoperirea! De nu vă vor vorbi asemenea cuvântului acesta, atunci nu-i lumină în ei.</span>
<span class="v-num v-21">21&nbsp;</span><span class="v IS8_21" data-id="IS8_21">Vor rătăci pe pământ flămânzi şi cumplit apăsaţi, şi în vremea foametei îşi vor arăta colţii şi vor huli pe regele lor şi pe Dumnezeul lor.</span>
<span class="v-num v-22">22&nbsp;</span><span class="v IS8_22" data-id="IS8_22">Apoi îşi vor întoarce privirea spre pământ şi iată că acolo va fi strâmtorare, întuneric şi scârbă şi nevoie! Dar noaptea va fi alungată!</span>
<span class="v-num v-23">23&nbsp;</span><span class="v IS8_23" data-id="IS8_23">Căci nu va mai fi întuneric pentru ţara care era în nevoie. În vremurile de dedemult el a supus pământul Zabulonului şi ţinutul lui Neftali; în vremurile cele de pe urmă el va acoperi de slavă calea mării, celălalt ţărm al Iordanului, Galileea neamurilor.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="IS7.html">&lt;</a>
<a class="home" href="index.html">=</a>
<a class="next" href="IS9.html">&gt;</a>
</div></div>
</body>
</html>