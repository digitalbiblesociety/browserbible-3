<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA A DOUA A REGILOR 10 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="S2.html">Biblia Ortodoxă Română Sinodală (2006)</a><a class="location" href="S2.html">CARTEA A DOUA A REGILOR 10</a><a class="prev" href="S29.html">&lt;</a>
<a class="home" href="index.html">=</a>
<a class="next" href="S211.html">&gt;</a>
</div></div>
<div class="section chapter S2 S210 ron_bor ron " dir="ltr" lang="ro" data-id="S210" data-nextid="S211" data-previd="S29">
<div class="c">10</div>
<div class="p">
<span class="v-num v-1">1&nbsp;</span><span class="v S210_1" data-id="S210_1">Trecând câtăva vreme, a murit regele Amoniţilor, iar în locul lui s-a făcut rege Hanun, fiul lui.</span>
<span class="v-num v-2">2&nbsp;</span><span class="v S210_2" data-id="S210_2">Atunci a zis David: "Voi arăta milă lui Hanun, fiul lui Nahaş, pentru binefacerea ce mi-a arătat tatăl său". Apoi a trimis David pe slugile sale să mângâie pe Hanun de moartea tatălui său. Şi au venit slugile lui David în ţara Amoniţilor.</span>
<span class="v-num v-3">3&nbsp;</span><span class="v S210_3" data-id="S210_3">Însă căpeteniile Amoniţilor au zis către Hanun, domnul lor: "Socotiţi, oare, că David din dragoste către tatăl tău a trimis mângâietori la tine? Nu cumva a trimis David slugile sale la tine ca să iscodească cetatea şi să vadă ce este în ea şi apoi s-o dărâme?</span>
<span class="v-num v-4">4&nbsp;</span><span class="v S210_4" data-id="S210_4">Atunci a luat Hanun pe slugile lui David şi a ras fiecăruia jumătate de barbă şi le-a tăiat hainele pe jumătate, până la şolduri, şi apoi le-a dat drumul.</span>
<span class="v-num v-5">5&nbsp;</span><span class="v S210_5" data-id="S210_5">Când i s-a spus aceasta lui David, acesta a trimis înaintea lor, deoarece erau foarte batjocoriţi. Şi a poruncit regele să li se spună: "Rămâneţi în Ierihon până vă vor creşte bărbile şi atunci vă veţi întoarce".</span>
<span class="v-num v-6">6&nbsp;</span><span class="v S210_6" data-id="S210_6">Amoniţii insă, văzând că s-au făcut nesuferiţi înaintea lui David, au trimis să tocmească cu plată pe Sirienii din Bet-Rehov şi pe Sirienii din Ţoba, douăzeci de mii de pedestraşi, de la regele Amalecit din Maacha o mie de oameni şi din Iştov douăsprezece mii de oameni.</span>
<span class="v-num v-7">7&nbsp;</span><span class="v S210_7" data-id="S210_7">Când a auzit de aceasta, David a trimis pe Ioab cu toată oştirea de viteji.</span>
<span class="v-num v-8">8&nbsp;</span><span class="v S210_8" data-id="S210_8">Şi ieşind, Amoniţii s-au aşezat în rânduri de luptă la poartă, iar Sirienii din Ţoba, din Rehov, din Iştov şi din Maacha au stat deoparte în câmp.</span>
<span class="v-num v-9">9&nbsp;</span><span class="v S210_9" data-id="S210_9">Văzând Ioab că oştirea duşmană era aşezată împotriva lui şi înainte şi în urmă, a ales oştenii cei mai de seamă ai lui Israel şi i-a pus în rânduri de luptă împotriva Sirienilor.</span>
<span class="v-num v-10">10&nbsp;</span><span class="v S210_10" data-id="S210_10">Iar cealaltă parte de oameni a încredinţat-o lui Abişai, fratele său, ca să-i pună în rânduri de luptă împotriva Amaleciţilor:</span>
<span class="v-num v-11">11&nbsp;</span><span class="v S210_11" data-id="S210_11">Apoi a zis Ioab: "Dacă Sirienii mă vor birui pe mine, tu să mă ajuţi, iar dacă Amoniţii te vor birui pe tine, îţi voi veni eu în ajutor.</span>
<span class="v-num v-12">12&nbsp;</span><span class="v S210_12" data-id="S210_12">Fii curajos şi să ne ţinem cu bărbăţie pentru poporul nostru şi pentru cetăţile Dumnezeului nostru, şi Domnul va face ce va binevoi".</span>
<span class="v-num v-13">13&nbsp;</span><span class="v S210_13" data-id="S210_13">După aceea a întrat Ioab şi poporul ce era cu el în luptă cu Sirienii, dar aceştia au fugit de el.</span>
<span class="v-num v-14">14&nbsp;</span><span class="v S210_14" data-id="S210_14">Amoniţii, văzând că Sirienii pleacă, au fugit şi ei de Abişai şi s-au dus în cetate. Întorcându-se Ioab de la Amoniţi, a intrat în Ierusalim.</span>
<span class="v-num v-15">15&nbsp;</span><span class="v S210_15" data-id="S210_15">Sirienii însă, văzând că au fost biruiţi de Israeliţi, s-au adunat la un loc.</span>
<span class="v-num v-16">16&nbsp;</span><span class="v S210_16" data-id="S210_16">Şi a trimis Hadad-Ezer de au chemat pe Sirienii cei de peste râul Eufrat şi aceştia au venit la Helam, iar Sovac, căpetenia oştirii lui Hadad-Ezer, îi conducea.</span>
<span class="v-num v-17">17&nbsp;</span><span class="v S210_17" data-id="S210_17">Când s-a spus de aceasta lui David, acesta a adunat pe toţi Israeliţii şi, trecând Iordanul, a venit la Helam. Sirienii s-au aşezat împotriva lui David şi s-au bătut cu el.</span>
<span class="v-num v-18">18&nbsp;</span><span class="v S210_18" data-id="S210_18">Dar au fugit Sirienii de Israeliţi şi David a nimicit Sirienilor şapte sute de care şi patruzeci de mii de călăreţi; ba a lovit şi pe căpetenia Sovac, care a şi murit acolo.</span>
<span class="v-num v-19">19&nbsp;</span><span class="v S210_19" data-id="S210_19">Şi când regii supuşi lui Hadad-Ezer au văzut că sunt învinşi de Israeliţi, au încheiat pace cu Israeliţii şi s-au supus acestora. Iar Sirienii s-au temut să mai dea ajutor Amoniţilor.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="S29.html">&lt;</a>
<a class="home" href="index.html">=</a>
<a class="next" href="S211.html">&gt;</a>
</div></div>
</body>
</html>