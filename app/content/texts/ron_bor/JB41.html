<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOV 41 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JB.html">Biblia Ortodoxă Română Sinodală (2006)</a><a class="location" href="JB.html">CARTEA LUI IOV 41</a><a class="prev" href="JB40.html">&lt;</a>
<a class="home" href="index.html">=</a>
<a class="next" href="JB42.html">&gt;</a>
</div></div>
<div class="section chapter JB JB41 ron_bor ron " dir="ltr" lang="ron" data-id="JB41" data-nextid="JB42" data-previd="JB40">
<div class="c">41</div>
<div class="p">
<span class="v-num v-1">1&nbsp;</span><span class="v JB41_1" data-id="JB41_1">Poţi tu să prinzi leviatanul cu undiţa, ori să-i legi limba cu o sfoară?</span>
<span class="v-num v-2">2&nbsp;</span><span class="v JB41_2" data-id="JB41_2">Vei putea tu să-i vâri în nas o trestie sau să-i găureşti falca cu cârligul?</span>
<span class="v-num v-3">3&nbsp;</span><span class="v JB41_3" data-id="JB41_3">Îţi va face el multe rugăminţi şi îţi va spune el lucruri drăgălaşe?</span>
<span class="v-num v-4">4&nbsp;</span><span class="v JB41_4" data-id="JB41_4">Ori va face cu tine legământ şi-l vei lua la tine rob pe toată viaţa?</span>
<span class="v-num v-5">5&nbsp;</span><span class="v JB41_5" data-id="JB41_5">Te vei juca tu cu el, cum te joci cu o pasăre, sau îl vei lega tu ca să-ţi înveseleşti fetele?</span>
<span class="v-num v-6">6&nbsp;</span><span class="v JB41_6" data-id="JB41_6">Pescarii întovărăşiţi vor putea să-l scoată de vânzare şi negustorii să-l vândă cu bucata?</span>
<span class="v-num v-7">7&nbsp;</span><span class="v JB41_7" data-id="JB41_7">Vei putea tu să-i găureşti pielea cu săgeţi şi capul cu cârligul pescăresc?</span>
<span class="v-num v-8">8&nbsp;</span><span class="v JB41_8" data-id="JB41_8">Ridică-ţi numai mâna împotriva lui şi vei pomeni de o asemenea luptă şi nu o vei mai începe niciodată!</span>
<span class="v-num v-9">9&nbsp;</span><span class="v JB41_9" data-id="JB41_9">Iată, este o deşertăciune să mai nădăjduieşti în izbândă; numai înfăţişarea lui şi te dă la pământ.</span>
<span class="v-num v-10">10&nbsp;</span><span class="v JB41_10" data-id="JB41_10">Cine este atât de nechibzuit încât să-l întărâte? Cine va îndrăzni să dea piept cu Mine?</span>
<span class="v-num v-11">11&nbsp;</span><span class="v JB41_11" data-id="JB41_11">Cine M-a îndatorat cu ceva, ca să fiu acum dator să-i dau înapoi? Tot ce se află sub ceruri este al Meu.</span>
<span class="v-num v-12">12&nbsp;</span><span class="v JB41_12" data-id="JB41_12">Cât despre leviatan, voi vorbi despre mădularele lui şi despre tăria lui şi despre frumoasa lui întocmire.</span>
<span class="v-num v-13">13&nbsp;</span><span class="v JB41_13" data-id="JB41_13">Cine a ridicat pulpana din faţă a veşmântului lui şi cine poate pătrunde în căptuşeala armurei lui?</span>
<span class="v-num v-14">14&nbsp;</span><span class="v JB41_14" data-id="JB41_14">Cine a deschis vreodată porţile gurii lui? Zimţii lui sunt îngrozitori!</span>
<span class="v-num v-15">15&nbsp;</span><span class="v JB41_15" data-id="JB41_15">Spinarea lui este ca un şirag de scuturi, pe care le-ai fi întărit şi pecetluit puternic.</span>
<span class="v-num v-16">16&nbsp;</span><span class="v JB41_16" data-id="JB41_16">Ele sunt strânse unul într-altul atât de tare, că nici vântul nu pătrunde printre ele.</span>
<span class="v-num v-17">17&nbsp;</span><span class="v JB41_17" data-id="JB41_17">Fiecare e lipit de cel de lângă el şi se ţin aşa şi nu se mai despart.</span>
<span class="v-num v-18">18&nbsp;</span><span class="v JB41_18" data-id="JB41_18">Din strănutul lui scapără lumină şi ochii lui sunt roşii ca pleoapele zorilor.</span>
<span class="v-num v-19">19&nbsp;</span><span class="v JB41_19" data-id="JB41_19">Din gura lui ies parcă nişte torţe aprinse şi izbucnesc valuri de scântei.</span>
<span class="v-num v-20">20&nbsp;</span><span class="v JB41_20" data-id="JB41_20">Din nările lui iese fum, ca dintr-o căldare pusă la foc şi care fierbe.</span>
<span class="v-num v-21">21&nbsp;</span><span class="v JB41_21" data-id="JB41_21">Răsuflarea lui este de cărbuni aprinşi şi din gura lui ţâşnesc flăcări.</span>
<span class="v-num v-22">22&nbsp;</span><span class="v JB41_22" data-id="JB41_22">Puterea lui e adunată în grumazul lui şi înaintea lui ţâşneşte groaza.</span>
<span class="v-num v-23">23&nbsp;</span><span class="v JB41_23" data-id="JB41_23">Carnea lui e îndesată; oricât ai apăsa în ea nu se lasă.</span>
<span class="v-num v-24">24&nbsp;</span><span class="v JB41_24" data-id="JB41_24">Inima lui este tare ca piatra, tare ca piatra râşniţei, cea de dedesubt.</span>
<span class="v-num v-25">25&nbsp;</span><span class="v JB41_25" data-id="JB41_25">De măreţia lui se tem şi valurile; valurile mării se dau înapoi din faţa lui.</span>
<span class="v-num v-26">26&nbsp;</span><span class="v JB41_26" data-id="JB41_26">Să-l atingi cu sabia nu foloseşti nimic; nici cu lancea, nici cu săgeata, nici cu toporul.</span>
<span class="v-num v-27">27&nbsp;</span><span class="v JB41_27" data-id="JB41_27">Fierul pentru pielea lui este ca paiul, iar arama ca lemnul putred.</span>
<span class="v-num v-28">28&nbsp;</span><span class="v JB41_28" data-id="JB41_28">Săgeata nu-l pune pe fugă şi pietrele din praştie cad pe el ca nişte pleavă.</span>
<span class="v-num v-29">29&nbsp;</span><span class="v JB41_29" data-id="JB41_29">O săgeată pentru el este un pai în vânt şi îşi bate joc de vâjâitul unei lănci ce zboară.</span>
<span class="v-num v-30">30&nbsp;</span><span class="v JB41_30" data-id="JB41_30">Sub pântecele lui sunt nişte solzi ascuţiţi; când dă prin noroi, pare că dă cu grapa.</span>
<span class="v-num v-31">31&nbsp;</span><span class="v JB41_31" data-id="JB41_31">Când se afundă, apa fierbe ca într-o căldare; el preface marea într-un cazan de fiert mirodenii.</span>
<span class="v-num v-32">32&nbsp;</span><span class="v JB41_32" data-id="JB41_32">El lasă în urmă o dâră luminoasă şi adâncul pare un cap cu plete albe.</span>
<span class="v-num v-33">33&nbsp;</span><span class="v JB41_33" data-id="JB41_33">Pe pământ el nu-şi află perechea şi e făcut să nu cunoască frica.</span>
<span class="v-num v-34">34&nbsp;</span><span class="v JB41_34" data-id="JB41_34">El se uită de sus la toţi câţi sunt puternici şi este împărat peste toate fiarele sălbatice".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JB40.html">&lt;</a>
<a class="home" href="index.html">=</a>
<a class="next" href="JB42.html">&gt;</a>
</div></div>
</body>
</html>