<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI EZDRA 6 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="ER.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="ER.html">CARTEA LUI EZDRA 6</a><a class="prev" href="ER5.html">&lt;</a>
<a class="home" href="index.html">=</a>
<a class="next" href="ER7.html">&gt;</a>
</div></div>
<div class="section chapter ER ER6 ron_roa ron " dir="ltr" lang="ro" data-id="ER6" data-nextid="ER7" data-previd="ER5">
<div class="c">6</div>
<div class="p">
<span class="v-num v-1">1&nbsp;</span><span class="v ER6_1" data-id="ER6_1">Atunci regele Darius a poruncit şi s'a făcut cercetare în lăzile unde se păstrau actele şi unde se ţinea vistieria Babilonului.</span>
<span class="v-num v-2">2&nbsp;</span><span class="v ER6_2" data-id="ER6_2">Şi s'a găsit în cetatea Ecbatana, metropola ţinutului Mediei , un sul de pergament pe care era scrisă următoarea însemnare:</span>
<span class="v-num v-3">3&nbsp;</span><span class="v ER6_3" data-id="ER6_3">"În primul an al regelui Cirus, regele Cirus a dat o poruncă în legătură cu templul cel sfânt al lui Dumnezeu ce se afla în Ierusalim: - Să fie zidit templul, locul unde să se aducă jertfele (şi a rânduit ca înălţimea lui să fie de şaizeci de coţi şi lăţimea de şaizeci de coţi);</span>
<span class="v-num v-4">4&nbsp;</span><span class="v ER6_4" data-id="ER6_4">şi să se pună trei rânduri de pietre tari şi un rând de lemn, iar cheltuiala se va da din casa regelui.</span>
<span class="v-num v-5">5&nbsp;</span><span class="v ER6_5" data-id="ER6_5">Iar vasele templului lui Dumnezeu, cele de argint şi cele de aur, pe care Nabucodonosor le-a luat din templul [lui Dumnezeu] ce se afla în Ierusalim şi le-a adus în Babilon, să fie date şi duse unde se aflau, în templul lui Dumnezeu.</span>
<span class="v-num v-6">6&nbsp;</span><span class="v ER6_6" data-id="ER6_6">Acum, voi, cârmuitori de dincolo de Râu, Şetar-Boznai şi tovarăşii voştri, Arfarsateii de cealaltă parte a Râului, ţineţi-vă departe de locul acela</span>
<span class="v-num v-7">7&nbsp;</span><span class="v ER6_7" data-id="ER6_7">şi lăsaţi să se facă lucrarea la templul lui Dumnezeu; mai-marii Iudeilor şi bătrânii Iudeilor să zidească templul acela al lui Dumnezeu pe locul unde a fost.</span>
<span class="v-num v-8">8&nbsp;</span><span class="v ER6_8" data-id="ER6_8">Tot eu am poruncit asupra a ceea ce aveţi voi de făcut în sprijinul bătrânilor iudei pentru zidirea acelui templu al lui Dumnezeu: cheltuiala să se facă din averea regelui şi din birurile de dincolo de Râu; să daţi cu grijă acelor oameni, în aşa fel încât ei să nu înceteze lucrul.</span>
<span class="v-num v-9">9&nbsp;</span><span class="v ER6_9" data-id="ER6_9">Şi orice le va trebui: viţei, berbeci şi miei pentru arderile-de-tot aduse Dumnezeului cerului, precum şi grâu, sare, vin, untdelemn, să li se dea după cuvântul preoţilor din Ierusalim, zi de zi, ori de câte ori vor cere,</span>
<span class="v-num v-10">10&nbsp;</span><span class="v ER6_10" data-id="ER6_10">pentru ca ei să-I aducă Dumnezeului cerului miresme bineplăcute şi să se roage pentru viaţa regelui şi a fiilor săi.</span>
<span class="v-num v-11">11&nbsp;</span><span class="v ER6_11" data-id="ER6_11">Tot eu am poruncit: dacă vreun om va schimba această hotărâre, din casa lui va fi scoasă o bârnă şi, ridicată, îl va străpunge , iar casa lui va fi de jaf.</span>
<span class="v-num v-12">12&nbsp;</span><span class="v ER6_12" data-id="ER6_12">Iar Dumnezeul al Cărui nume locuieşte acolo să-l doboare pe orice rege sau popor care-şi va întinde mâna să strice sau să nimicească templul lui Dumnezeu din Ierusalim. Eu, Darius, am poruncit; aşa să se facă întocmai!"</span>
<span class="v-num v-13">13&nbsp;</span><span class="v ER6_13" data-id="ER6_13">Atunci Tatnai, cârmuitorul ţinuturilor de peste Râu, Şetar-Boznai şi tovarăşii lor au făcut întocmai cum poruncise regele Darius.</span>
<span class="v-num v-14">14&nbsp;</span><span class="v ER6_14" data-id="ER6_14">Iar bătrânii Iudeilor şi leviţii zideau, după profeţia profetului Agheu şi a lui Zaharia, fiul lui Ido, şi zideau şi sporeau; şi au isprăvit zidirea, din porunca Dumnezeului lui Israel şi din porunca lui Cirus şi a lui Darius şi a lui Artaxerxe, regii Perşilor.</span>
<span class="v-num v-15">15&nbsp;</span><span class="v ER6_15" data-id="ER6_15">Templul l-au isprăvit în cea de a treia zi a lunii Adar , în al şaselea an al domniei regelui Darius.</span>
<span class="v-num v-16">16&nbsp;</span><span class="v ER6_16" data-id="ER6_16">Iar fiii lui Israel, preoţii, leviţii şi ceilalţi fii ai robiei au făcut cu bucurie sfinţirea templului lui Dumnezeu.</span>
<span class="v-num v-17">17&nbsp;</span><span class="v ER6_17" data-id="ER6_17">La sfinţirea templului lui Dumnezeu au adus o sută de viţei, două sute de berbeci, patru sute de miei, iar pentru păcatul întregului Israel, doisprezece iezi, după numărul seminţiilor lui Israel.</span>
<span class="v-num v-18">18&nbsp;</span><span class="v ER6_18" data-id="ER6_18">Pe preoţi i-au aşezat în cetele lor şi pe leviţi în rânduiala lor să-I slujească lui Dumnezeu în templul din Ierusalim, aşa cum este scris în Cartea lui Moise.</span>
<span class="v-num v-19">19&nbsp;</span><span class="v ER6_19" data-id="ER6_19">Iar fiii robiei au sărbătorit Paştile în cea de a paisprezecea zi a primei luni.</span>
<span class="v-num v-20">20&nbsp;</span><span class="v ER6_20" data-id="ER6_20">Căci preoţii şi leviţii s'au curăţit, toţi ca unul, şi au înjunghiat mielul pascal pentru toţi fiii robiei, pentru fraţii lor preoţi şi pentru ei înşişi.</span>
<span class="v-num v-21">21&nbsp;</span><span class="v ER6_21" data-id="ER6_21">Şi au mâncat fiii lui Israel Paştile, toţi cei ce se întorseseră din robie şi toţi cei ce se desprinseseră de necurăţia neamului ţării ca să-L caute pe Domnul, Dumnezeul lui Israel.</span>
<span class="v-num v-22">22&nbsp;</span><span class="v ER6_22" data-id="ER6_22">Şi au prăznuit cu bucurie, timp de şapte zile, sărbătoarea Azimelor, fiindcă Domnul îi înveselise şi întorsese spre ei inima regelui Asiriei , ca să le întărească mâinile în zidirea templului Dumnezeului lui Israel.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="ER5.html">&lt;</a>
<a class="home" href="index.html">=</a>
<a class="next" href="ER7.html">&gt;</a>
</div></div>
</body>
</html>