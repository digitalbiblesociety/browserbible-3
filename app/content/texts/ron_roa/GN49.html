<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FACEREA ÎNTÂIA CARTE A LUI MOISE 49 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="GN.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="GN.html">FACEREA ÎNTÂIA CARTE A LUI MOISE 49</a><a class="prev" href="GN48.html">&lt;</a>
<a class="home" href="index.html">=</a>
<a class="next" href="GN50.html">&gt;</a>
</div></div>
<div class="section chapter GN GN49 ron_roa ron " dir="ltr" lang="ron" data-id="GN49" data-nextid="GN50" data-previd="GN48">
<div class="c">49</div>
<div class="p">
<span class="v-num v-1">1&nbsp;</span><span class="v GN49_1" data-id="GN49_1">Iacob i-a chemat pe fiii săi şi le-a zis: "Adunaţi-vă ca să vă spun ce o să vi se întâmple'n zilele ce vor veni.</span>
<span class="v-num v-2">2&nbsp;</span><span class="v GN49_2" data-id="GN49_2">Strângeţi-vă şi ascultaţi, o, fii ai lui Iacob, ascultaţi-l pe Israel, tatăl vostru!</span>
<span class="v-num v-3">3&nbsp;</span><span class="v GN49_3" data-id="GN49_3">Ruben, tu eşti întâi-născutul meu, tăria mea şi pârga seminţiei mele, culme de mândrie şi culme de putere,</span>
<span class="v-num v-4">4&nbsp;</span><span class="v GN49_4" data-id="GN49_4">clocotitor ca apa: tu nu vei fi întâiul; că te-ai suit în patul tatălui tău şi-atunci l-ai pângărit... s'a urcat în aşternutul meu!...</span>
<span class="v-num v-5">5&nbsp;</span><span class="v GN49_5" data-id="GN49_5">Simeon şi Levi sunt fraţi; unelte-ale cruzimii sunt săbiile lor.</span>
<span class="v-num v-6">6&nbsp;</span><span class="v GN49_6" data-id="GN49_6">În sfatul lor să nu intre sufletul meu, inima mea să nu ia parte'n adunarea lor, căci ei întru mânia lor au omorât oameni şi'ntru pornirea lor au schilodit tauri .</span>
<span class="v-num v-7">7&nbsp;</span><span class="v GN49_7" data-id="GN49_7">Blestemată fie-le mânia, căci silnică a fost; blestemată fie-le furia, pentru cruzimea ei. În Iacob îi voi împărţi şi'n Israel îi voi risipi .</span>
<span class="v-num v-8">8&nbsp;</span><span class="v GN49_8" data-id="GN49_8">Iudo, pe tine te vor lăuda fraţii tăi. Mâinile tale'n gâtul vrăjmaşilor tăi. Închina-se-vor ţie feciorii tatălui tău.</span>
<span class="v-num v-9">9&nbsp;</span><span class="v GN49_9" data-id="GN49_9">Iuda-mi este pui de leu: de pe pradă, fiul meu, te-ai ridicat. Iată, s'a lăsat pe labe, ca un leu mi s'a culcat, ca o leoaică... Cine va'ndrăzni să-l scoale?</span>
<span class="v-num v-10">10&nbsp;</span><span class="v GN49_10" data-id="GN49_10">Domnitor nu va lipsi din Iuda, şi nici cârmuitor din coapsele lui până va veni ceea ce i-a fost hărăzit: Cel pe Care neamurile Îl aşteaptă .</span>
<span class="v-num v-11">11&nbsp;</span><span class="v GN49_11" data-id="GN49_11">Acela-şi va lega de viţă asinul şi de coardă mânzul asinei. În vin îşi va spăla veşmântul, şi'n sânge de strugure mantaua .</span>
<span class="v-num v-12">12&nbsp;</span><span class="v GN49_12" data-id="GN49_12">Ochii-i scapără de vin, dinţii săi sunt albi de lapte.</span>
<span class="v-num v-13">13&nbsp;</span><span class="v GN49_13" data-id="GN49_13">Zabulon va locui lângă mare; el va fi liman corăbiilor, iar hotarul său se va'ntinde până la Sidon.</span>
<span class="v-num v-14">14&nbsp;</span><span class="v GN49_14" data-id="GN49_14">Isahar nu mai poate de bine şi s'a culcat în mijlocul ţarinilor;</span>
<span class="v-num v-15">15&nbsp;</span><span class="v GN49_15" data-id="GN49_15">văzând el că odihna-i bună şi că pământul este gras, şi-a pus umărul la muncă şi s'a făcut lucrător de pământ.</span>
<span class="v-num v-16">16&nbsp;</span><span class="v GN49_16" data-id="GN49_16">Dan îşi judecă poporul ca pe una din seminţiile lui Israel.</span>
<span class="v-num v-17">17&nbsp;</span><span class="v GN49_17" data-id="GN49_17">Dan va fi şarpe la drum, viperă la potecă; înveninează glezna calului ca să cadă călăreţul.</span>
<span class="v-num v-18">18&nbsp;</span><span class="v GN49_18" data-id="GN49_18">Mântuirea Ta o aştept, Doamne!</span>
<span class="v-num v-19">19&nbsp;</span><span class="v GN49_19" data-id="GN49_19">Gad: de hoarde va fi hărţuit, dar şi el le va hărţui din urmă.</span>
<span class="v-num v-20">20&nbsp;</span><span class="v GN49_20" data-id="GN49_20">Aşer: grasă este pâinea lui, el pe boieri îi va hrăni.</span>
<span class="v-num v-21">21&nbsp;</span><span class="v GN49_21" data-id="GN49_21">Neftali: tulpină crescută'n văzduh, în juru-i roind frumuseţe.</span>
<span class="v-num v-22">22&nbsp;</span><span class="v GN49_22" data-id="GN49_22">Iosif, fiu al mândriei mele, fiu dorit al mândriei mele, fiul meu din urmă, întoarce-te la mine!</span>
<span class="v-num v-23">23&nbsp;</span><span class="v GN49_23" data-id="GN49_23">Arcaşii mi l-au hăituit, împreună-au tras asupră-i şi mi l-au silit la luptă.</span>
<span class="v-num v-24">24&nbsp;</span><span class="v GN49_24" data-id="GN49_24">Dar arcul lor s'a frânt întru tărie şi braţele li s'au slăbit în vine prin braţul Celui-Tare al lui Iacob, Tăria şi Scutul lui Israel.</span>
<span class="v-num v-25">25&nbsp;</span><span class="v GN49_25" data-id="GN49_25">De la Dumnezeul tatălui tău - El să te-ajute! - şi de la Cel Atotputernic - El să te binecuvinteze! -, de la El să vină binecuvântările cerului înalt şi binecuvântările adâncului de jos, binecuvântările sânului şi ale pântecelui.</span>
<span class="v-num v-26">26&nbsp;</span><span class="v GN49_26" data-id="GN49_26">Binecuvântările tatălui tău şi ale mamei tale sunt mai puternice decât binecuvântările munţilor celor din veac şi decât binecuvântările dealurilor celor veşnice. Fi-vor ele pe capul lui Iosif, pe creştetul celui osebit între fraţii săi.</span>
<span class="v-num v-27">27&nbsp;</span><span class="v GN49_27" data-id="GN49_27">Veniamin: lup răpitor, dimineaţa-şi va mânca prada, pradă va'mpărţi seara".</span>
<span class="v-num v-28">28&nbsp;</span><span class="v GN49_28" data-id="GN49_28">Toţi aceştia sunt cei doisprezece fii ai lui Iacob şi pe acestea le-a spus tatăl lor şi i-a binecuvântat: pe fiecare cu binecuvântarea sa, aşa i-a binecuvântat.</span>
<span class="v-num v-29">29&nbsp;</span><span class="v GN49_29" data-id="GN49_29">Şi le-a zis: "Eu mă voi adăuga la poporul meu. Să mă îngropaţi lângă părinţii mei, în peştera din ţarina lui Efron Heteul,</span>
<span class="v-num v-30">30&nbsp;</span><span class="v GN49_30" data-id="GN49_30">în peştera din ţarina Macpela, în faţa lui Mamvri, în pământul Canaanului, pe care a cumpărat-o Avraam de la Efron Heteul ca loc de veci;</span>
<span class="v-num v-31">31&nbsp;</span><span class="v GN49_31" data-id="GN49_31">acolo i-au îngropat pe Avraam şi pe Sarra, femeia sa, acolo i-au îngropat pe Isaac şi pe Rebeca, femeia sa; şi tot acolo am îngropat-o eu pe Lia;</span>
<span class="v-num v-32">32&nbsp;</span><span class="v GN49_32" data-id="GN49_32">ţarina şi peştera din ea au fost cumpărate de la feciorii lui Het".</span>
<span class="v-num v-33">33&nbsp;</span><span class="v GN49_33" data-id="GN49_33">Şi dacă Iacob a sfârşit să le dea porunci fiilor săi, şi-a'ntins picioarele în pat, şi-a dat suflarea cea din urmă şi s'a adăugat la poporul său.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="GN48.html">&lt;</a>
<a class="home" href="index.html">=</a>
<a class="next" href="GN50.html">&gt;</a>
</div></div>
</body>
</html>