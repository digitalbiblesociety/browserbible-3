<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA LUI IOV 37 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JB.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="JB.html">CARTEA LUI IOV 37</a><a class="prev" href="JB36.html">&lt;</a>
<a class="home" href="index.html">=</a>
<a class="next" href="JB38.html">&gt;</a>
</div></div>
<div class="section chapter JB JB37 ron_roa ron " dir="ltr" lang="ro" data-id="JB37" data-nextid="JB38" data-previd="JB36">
<div class="c">37</div>
<div class="p">
<span class="v-num v-1">1&nbsp;</span><span class="v JB37_1" data-id="JB37_1">Da, inima din mine sub cer s'a scuturat şi-a curs din locul ei.</span>
<span class="v-num v-2">2&nbsp;</span><span class="v JB37_2" data-id="JB37_2">Auzi, ascultă'n iureş a Domnului mânie, cum cercetarea-I iese din gură ca un tunet.</span>
<span class="v-num v-3">3&nbsp;</span><span class="v JB37_3" data-id="JB37_3">Sub ceru'ntreg ţâşnirea, lumina Lui, ea însăşi pe aripile Terrei.</span>
<span class="v-num v-4">4&nbsp;</span><span class="v JB37_4" data-id="JB37_4">În urma ei, un vuiet cu voce de strigare: El tună lung din glasul nestăvilirii Lui, nimic nu se opreşte, căci vocea Lui se-aude.</span>
<span class="v-num v-5">5&nbsp;</span><span class="v JB37_5" data-id="JB37_5">Cel-Tare face tunet din glasu-I minunat căci lucruri mari lucrează, necunoscute nouă.</span>
<span class="v-num v-6">6&nbsp;</span><span class="v JB37_6" data-id="JB37_6">Poruncă-i dă zăpezii: - Te-aşterne pe pământ!, şi ploi să cadă iarna, ale puterii Lui.</span>
<span class="v-num v-7">7&nbsp;</span><span class="v JB37_7" data-id="JB37_7">Pe omul tot, El pune, cu mâna Sa, pecete, aşa ca fiecare să-şi ştie slăbiciunea.</span>
<span class="v-num v-8">8&nbsp;</span><span class="v JB37_8" data-id="JB37_8">Sălbăticiunea intră sub adăpostul ei şi-adoarme în culcuş.</span>
<span class="v-num v-9">9&nbsp;</span><span class="v JB37_9" data-id="JB37_9">Furtuna vine'n cercuri din tainice cămări, din culmi înalte, frigul.</span>
<span class="v-num v-10">10&nbsp;</span><span class="v JB37_10" data-id="JB37_10">Suflarea Celui-Tare preface apa'n gheaţă, El cârmuieşte apa precum Îi este voia;</span>
<span class="v-num v-11">11&nbsp;</span><span class="v JB37_11" data-id="JB37_11">şi norul se prelinge ungând pe cel ales , lumina lui pătrunde prin ceaţă, risipind-o.</span>
<span class="v-num v-12">12&nbsp;</span><span class="v JB37_12" data-id="JB37_12">El este Cel ce'nvârte, rotund, pornite cicluri, în propria-I voinţă, spre săvârşirea lor; oricâte porunceşte se rânduiesc printr'Însul, cu totul, pe pământ:</span>
<span class="v-num v-13">13&nbsp;</span><span class="v JB37_13" data-id="JB37_13">ori pentru vreo certare, ori pentru moarte'n lut, ori pentru orice milă ce s'ar afla într'Însul.</span>
<span class="v-num v-14">14&nbsp;</span><span class="v JB37_14" data-id="JB37_14">O, ia aminte, Iov, stai locului şi'nvaţă a Domnului putere!</span>
<span class="v-num v-15">15&nbsp;</span><span class="v JB37_15" data-id="JB37_15">Ştii tu ce aşezare Şi-a pus în fapte Domnul când El din întuneric a izvorât lumină?</span>
<span class="v-num v-16">16&nbsp;</span><span class="v JB37_16" data-id="JB37_16">Ştii tu vârtejul tainic ce risipeşte norii şi taina dinlăuntru-a căderii celor răi,</span>
<span class="v-num v-17">17&nbsp;</span><span class="v JB37_17" data-id="JB37_17">tu, omul cel al cărui veşmânt se încălzeşte când vântul din austru se odihneşte'n câmp?</span>
<span class="v-num v-18">18&nbsp;</span><span class="v JB37_18" data-id="JB37_18">Poţi tu să'ntinzi tăria cu Cel-De-odinioară, cea tare ca lumina răsfrântă'n revărsări?</span>
<span class="v-num v-19">19&nbsp;</span><span class="v JB37_19" data-id="JB37_19">Învaţă-mă, hai, spune-mi, ce voi grăi cu El? şi, dacă da, eu vorba mi-o priponesc aici.</span>
<span class="v-num v-20">20&nbsp;</span><span class="v JB37_20" data-id="JB37_20">Stau oare lângă mine un scriitor, o carte, ceva care să-l facă pe om să stea tăcând?</span>
<span class="v-num v-21">21&nbsp;</span><span class="v JB37_21" data-id="JB37_21">Că nu toţi văd lumina aceea preacurată de-atunci, din începuturi, lucind din depărtări, aşa cum ea luceşte când El aprinde norii,</span>
<span class="v-num v-22">22&nbsp;</span><span class="v JB37_22" data-id="JB37_22">da, nori de miazănoapte, cu faţa lor de aur, în care numai slavă e-Atoateţiitorul.</span>
<span class="v-num v-23">23&nbsp;</span><span class="v JB37_23" data-id="JB37_23">Că nu aflăm un altul la fel întru putere ca El, Cel ce dreptate le face celor drepţi; tu nu vrei să-L auzi?</span>
<span class="v-num v-24">24&nbsp;</span><span class="v JB37_24" data-id="JB37_24">De-aceea ne vom teme noi, oamenii, de El, cu teama omenească a inimii'nţelepte".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="JB36.html">&lt;</a>
<a class="home" href="index.html">=</a>
<a class="next" href="JB38.html">&gt;</a>
</div></div>
</body>
</html>