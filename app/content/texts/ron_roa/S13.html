<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>CARTEA ÎNTÂI A REGILOR 3 (ROA)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="S1.html">BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania</a><a class="location" href="S1.html">CARTEA ÎNTÂI A REGILOR 3</a><a class="prev" href="S12.html">&lt;</a>
<a class="home" href="index.html">=</a>
<a class="next" href="S14.html">&gt;</a>
</div></div>
<div class="section chapter S1 S13 ron_roa ron " dir="ltr" lang="ro" data-id="S13" data-nextid="S14" data-previd="S12">
<div class="c">3</div>
<div class="p">
<span class="v-num v-1">1&nbsp;</span><span class="v S13_1" data-id="S13_1">Şi băieţelul Samuel Îi slujea lui Dumnezeu sub privirea preotului Eli. Cuvântul Domnului însă era scump în zilele acelea; nici o vedenie nu era limpede.</span>
<span class="v-num v-2">2&nbsp;</span><span class="v S13_2" data-id="S13_2">Şi a fost că'n vremea aceea Eli şedea culcat în locul său ; şi ochii au început a i se îngreuia, iar el nu putea să vadă.</span>
<span class="v-num v-3">3&nbsp;</span><span class="v S13_3" data-id="S13_3">Şi, mai înainte de a se fi stins lumina din sfeşnicul Domnului , Samuel dormea în locaşul Domnului, unde se afla chivotul lui Dumnezeu.</span>
<span class="v-num v-4">4&nbsp;</span><span class="v S13_4" data-id="S13_4">Atunci Domnul l-a chemat: "Samuele! Samuele!" Iar el a zis: "Iată, eu sunt!"</span>
<span class="v-num v-5">5&nbsp;</span><span class="v S13_5" data-id="S13_5">Şi a alergat la Eli şi i-a zis: "Iată, eu sunt; de ce m'ai chemat?" Dar Eli i-a zis: "Nu te-am chemat; întoarce-te şi te culcă!"</span>
<span class="v-num v-6">6&nbsp;</span><span class="v S13_6" data-id="S13_6">El s'a întors şi a adormit. Iar Domnul l-a chemat din nou: "Samuele! Samuele!" Iar el s'a dus a doua oară la Eli şi i-a zis: "Iată-mă, de vreme ce tu m'ai chemat!" Dar Eli i-a zis: "Nu te-am chemat, fiule; întoarce-te şi te culcă!"</span>
<span class="v-num v-7">7&nbsp;</span><span class="v S13_7" data-id="S13_7">Aceasta se petrecea mai înainte ca Samuel să-L fi cunoscut pe Dumnezeu şi înainte de a i se fi descoperit cuvântul Domnului.</span>
<span class="v-num v-8">8&nbsp;</span><span class="v S13_8" data-id="S13_8">Şi Domnul l-a chemat din nou pe Samuel, a treia oară; iar el s'a sculat şi s'a dus la Eli şi i-a zis: "Iată-mă, de vreme ce tu m'ai chemat!" Atunci Eli a cunoscut că Domnul era Cel care-l chemase pe băieţel.</span>
<span class="v-num v-9">9&nbsp;</span><span class="v S13_9" data-id="S13_9">Şi a zis: "Întoarce-te şi te culcă, fiule! Şi dacă te va mai chema, tu să zici: Vorbeşte, Doamne, că robul Tău Te aude!" Iar Samuel s'a dus şi s'a culcat în locul său.</span>
<span class="v-num v-10">10&nbsp;</span><span class="v S13_10" data-id="S13_10">Iar Domnul a venit şi a stat şi l-a chemat aşa cum o făcuse întâia şi a doua oară. Iar Samuel a zis: "Vorbeşte, că robul Tău Te aude!"</span>
<span class="v-num v-11">11&nbsp;</span><span class="v S13_11" data-id="S13_11">Iar Domnul a zis către Samuel: "Iată, Eu voi face în Israel astfel de lucruri încât oricine va auzi de ele îi vor ţiui amândouă urechile.</span>
<span class="v-num v-12">12&nbsp;</span><span class="v S13_12" data-id="S13_12">În ziua aceea voi ridica împotriva lui Eli tot ceea ce Eu am grăit împotriva casei lui; voi începe şi voi isprăvi.</span>
<span class="v-num v-13">13&nbsp;</span><span class="v S13_13" data-id="S13_13">I-am spus că pe veci îi voi pedepsi casa, din pricina nedreptăţilor fiilor lui; fiindcă fiii săi L-au defăimat pe Dumnezeu, dar el nu i-a mustrat.</span>
<span class="v-num v-14">14&nbsp;</span><span class="v S13_14" data-id="S13_14">De aceea M'am jurat casei lui Eli că nedreptatea casei lui Eli nu va fi în veac ispăşită nici prin arderi de tămâie şi nici prin jertfe".</span>
<span class="v-num v-15">15&nbsp;</span><span class="v S13_15" data-id="S13_15">Samuel a dormit până dimineaţa; iar dimineaţa s'a sculat devreme şi a deschis uşile casei Domnului. Dar Samuel s'a temut să-i spună lui Eli vedenia.</span>
<span class="v-num v-16">16&nbsp;</span><span class="v S13_16" data-id="S13_16">Atunci Eli a zis către Samuel: "Samuele, fiule!" Iar el a zis: "Iată-mă, eu sunt!"</span>
<span class="v-num v-17">17&nbsp;</span><span class="v S13_17" data-id="S13_17">Acela i-a zis: "Ce este cuvântul care ţi s'a spus? Să nu mi-l ascunzi; aşa să-ţi facă ţie Dumnezeu, şi încă pe deasupra, dacă-mi vei ascunde ceva din toate cuvintele ce ţi s'au grăit în urechile tale!"</span>
<span class="v-num v-18">18&nbsp;</span><span class="v S13_18" data-id="S13_18">Iar Samuel i-a spus toate cuvintele şi nu i-a ascuns nimic. Şi a zis Eli: "El este, Domnul; El va face ce e bun în ochii Săi".</span>
<span class="v-num v-19">19&nbsp;</span><span class="v S13_19" data-id="S13_19">Samuel a crescut, iar Domnul era cu el, şi nici unul din cuvintele lui nu s'a pierdut pe jos.</span>
<span class="v-num v-20">20&nbsp;</span><span class="v S13_20" data-id="S13_20">Şi'ntregul Israel, de la Dan până la Beer-Şeba, a cunoscut că Samuel Îi era Domnului profet credincios.</span>
<span class="v-num v-21">21&nbsp;</span><span class="v S13_21" data-id="S13_21">Şi Domnul încă S'a mai arătat în Şilo, căci Domnul i Se descoperea lui Samuel. Şi întregul Israel, de la o margine la alta a ţării, era încredinţat că Samuel este profet al Domnului. Iar Eli a îmbătrânit mult, în timp ce fiii săi mergeau din rău în mai rău; rea era calea lor înaintea Domnului.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="S12.html">&lt;</a>
<a class="home" href="index.html">=</a>
<a class="next" href="S14.html">&gt;</a>
</div></div>
</body>
</html>