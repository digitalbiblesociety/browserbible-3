<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>LEVITICUL 19 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="LV.html">Biblia Ortodoxă Română Sinodală (2006)</a><a class="location" href="LV.html">LEVITICUL 19</a><a class="prev" href="LV18.html">&lt;</a>
<a class="home" href="index.html">=</a>
<a class="next" href="LV20.html">&gt;</a>
</div></div>
<div class="section chapter LV LV19 ron_bor ron " dir="ltr" lang="ro" data-id="LV19" data-nextid="LV20" data-previd="LV18">
<div class="c">19</div>
<div class="p">
<span class="v-num v-1">1&nbsp;</span><span class="v LV19_1" data-id="LV19_1">Grăit-a Domnul cu Moise şi a zis:</span>
<span class="v-num v-2">2&nbsp;</span><span class="v LV19_2" data-id="LV19_2">"Vorbeşte la toată obştea fiilor lui Israel şi le zi; Fiţi sfinţi, că Eu, Domnul Dumnezeul vostru, sunt sfânt.</span>
<span class="v-num v-3">3&nbsp;</span><span class="v LV19_3" data-id="LV19_3">Să cinstească fiecare pe tatăl său şi pe mama sa şi zilele Mele de odihnă să le păziţi, că Eu sunt Domnul Dumnezeul vostru.</span>
<span class="v-num v-4">4&nbsp;</span><span class="v LV19_4" data-id="LV19_4">Să nu alergaţi la idoli şi dumnezei turnaţi să nu vă faceţi, că Eu sunt Domnul Dumnezeul vostru.</span>
<span class="v-num v-5">5&nbsp;</span><span class="v LV19_5" data-id="LV19_5">De veţi aduce Domnului jertfă de izbăvire, să o aduceţi de bunăvoie.</span>
<span class="v-num v-6">6&nbsp;</span><span class="v LV19_6" data-id="LV19_6">Şi să o mâncaţi în ziua aducerii şi a doua zi, iar ce va rămâne pentru a treia zi să ardeţi cu foc.</span>
<span class="v-num v-7">7&nbsp;</span><span class="v LV19_7" data-id="LV19_7">Iar de va mânca cineva a treia zi, va face urâciune şi jertfa nu va fi primită;</span>
<span class="v-num v-8">8&nbsp;</span><span class="v LV19_8" data-id="LV19_8">Cel ce va mânca va agonisi păcat, că acela a spurcat lucrul sfânt al Domnului şi sufletul acela se va stârpi din poporul său.</span>
<span class="v-num v-9">9&nbsp;</span><span class="v LV19_9" data-id="LV19_9">Când veţi secera holdele voastre în pământul vostru, să nu seceri tot până la fir în ogorul tău şi ceea ce rămâne după secerişul tău să nu aduni;</span>
<span class="v-num v-10">10&nbsp;</span><span class="v LV19_10" data-id="LV19_10">Şi în via ta să nu culegi strugurii rămaşi, nici boabele ce cad în via ta să nu le aduni; lasă-le pe acestea săracului şi străinului, că Eu sunt Domnul Dumnezeul tău.</span>
<span class="v-num v-11">11&nbsp;</span><span class="v LV19_11" data-id="LV19_11">Să nu furaţi, să nu spuneţi minciună şi să nu înşele nimeni pe aproapele său.</span>
<span class="v-num v-12">12&nbsp;</span><span class="v LV19_12" data-id="LV19_12">Să nu vă juraţi strâmb pe numele Meu şi să nu pângăriţi numele cel sfânt al Dumnezeului vostru, că Eu sunt Domnul Dumnezeul vostru.</span>
<span class="v-num v-13">13&nbsp;</span><span class="v LV19_13" data-id="LV19_13">Să nu nedreptăţeşti pe aproapele şi să nu-l jefuieşti. Plata simbriaşului să nu rămână la tine până a doua zi.</span>
<span class="v-num v-14">14&nbsp;</span><span class="v LV19_14" data-id="LV19_14">Să nu grăieşti de rău pe surd şi înaintea orbului să nu pui piedică. Să te temi de Domnul Dumnezeul tău. Eu sunt Domnul Dumnezeul tău.</span>
<span class="v-num v-15">15&nbsp;</span><span class="v LV19_15" data-id="LV19_15">Să nu faceţi nedreptate la judecată; să nu căutaţi la faţa celui sărac şi de faţa celui puternic să nu te sfieşti, ci cu dreptate să judeci pe aproapele tău.</span>
<span class="v-num v-16">16&nbsp;</span><span class="v LV19_16" data-id="LV19_16">Să nu umbli cu clevetiri în poporul tău şi asupra vieţii aproapelui tău să nu te ridici. Eu sunt Domnul Dumnezeul vostru.</span>
<span class="v-num v-17">17&nbsp;</span><span class="v LV19_17" data-id="LV19_17">Să nu duşmăneşti pe fratele tău în inima ta, dar să mustri pe aproapele tău, ca să nu porţi păcatul lui.</span>
<span class="v-num v-18">18&nbsp;</span><span class="v LV19_18" data-id="LV19_18">Să nu te răzbuni cu mina ta şi să nu ai ură asupra fiilor poporului tău, ci să iubeşti pe aproapele tău ca pe tine însuţi. Eu sunt Domnul Dumnezeul vostru.</span>
<span class="v-num v-19">19&nbsp;</span><span class="v LV19_19" data-id="LV19_19">Legea Mea să o păziţi; vitele tale să nu le faci să se împreune cu alt soi; ogorul tău să nu-l semeni deodată cu două feluri de seminţe; cu haină ţesută din felurite torturi, de lână şi de în, să nu te îmbraci.</span>
<span class="v-num v-20">20&nbsp;</span><span class="v LV19_20" data-id="LV19_20">De va dormi cineva cu femeie, împreunându-se, şi aceea va fi roabă, logodită cu un bărbat, dar nerăscumpărată încă sau dacă nu i s-a dat încă slobozenia, să-i pedepsiţi pe amândoi, dar nu cu moarte, pentru că ea nu este slobodă,</span>
<span class="v-num v-21">21&nbsp;</span><span class="v LV19_21" data-id="LV19_21">Ci să aducă el Domnului, la uşa cortului adunării, jertfă de vină; un berbec să aducă jertfă pentru vina sa;</span>
<span class="v-num v-22">22&nbsp;</span><span class="v LV19_22" data-id="LV19_22">Şi preotul îl va curăţi de păcatul lui înaintea Domnului cu berbecul cel pentru vină şi i se va ierta lui păcatul pe care l-a făcut.</span>
<span class="v-num v-23">23&nbsp;</span><span class="v LV19_23" data-id="LV19_23">Când veţi intra în pământul, pe care Domnul Dumnezeul vostru vi-l va da, şi veţi sădi orice pom roditor, să curăţiţi necurăţenia lui: trei ani să socotiţi roadele lui ca necurate şi să nu le mâncaţi;</span>
<span class="v-num v-24">24&nbsp;</span><span class="v LV19_24" data-id="LV19_24">Iar în anul al patrulea toate roadele lui să fie afierosite Domnului, întru lauda Lui.</span>
<span class="v-num v-25">25&nbsp;</span><span class="v LV19_25" data-id="LV19_25">Şi în anul al cincilea să mâncaţi din roadele lui şi să vă adunaţi toate roadele. Eu sunt Domnul Dumnezeul vostru.</span>
<span class="v-num v-26">26&nbsp;</span><span class="v LV19_26" data-id="LV19_26">Să nu mâncaţi cu sânge; să nu vrăjiţi, nici să ghiciţi.</span>
<span class="v-num v-27">27&nbsp;</span><span class="v LV19_27" data-id="LV19_27">Să nu vă tundeţi rotund părul capului vostru, nici să vă stricaţi faţa bărbii voastre.</span>
<span class="v-num v-28">28&nbsp;</span><span class="v LV19_28" data-id="LV19_28">Pentru morţi să nu vă faceţi tăieturi pe trupurile voastre, nici semne cu împunsături să nu faceţi pe voi. Eu sunt Domnul Dumnezeul vostru.</span>
<span class="v-num v-29">29&nbsp;</span><span class="v LV19_29" data-id="LV19_29">Să nu necinsteşti pe fiica ta, îngăduindu-i să facă desfrânare, ca să nu se desfrâneze pământul şi ca să nu se umple pământul de stricăciune.</span>
<span class="v-num v-30">30&nbsp;</span><span class="v LV19_30" data-id="LV19_30">Zilele Mele de odihnă să le păzeşti şi locaşul Meu să-l cinsteşti. Eu sunt Domnul.</span>
<span class="v-num v-31">31&nbsp;</span><span class="v LV19_31" data-id="LV19_31">Să nu alergaţi la cei ce cheamă morţii, pe la vrăjitori să nu umblaţi şi să nu vă întinaţi cu ei. Eu sunt Domnul Dumnezeul vostru.</span>
<span class="v-num v-32">32&nbsp;</span><span class="v LV19_32" data-id="LV19_32">Înaintea celui cărunt să te scoli, să cinsteşti faţa bătrânului şi să te temi de Domnul Dumnezeul tău. Eu sunt Domnul Dumnezeul vostru.</span>
<span class="v-num v-33">33&nbsp;</span><span class="v LV19_33" data-id="LV19_33">De se va aşeza vreun străin în pământul vostru, să nu-l strâmtoraţi.</span>
<span class="v-num v-34">34&nbsp;</span><span class="v LV19_34" data-id="LV19_34">Străinul, care s-a aşezat la voi, să fie pentru voi ca şi băştinaşul vostru; să-l iubiţi ca pe voi înşivă, că şi voi aţi fost străini în pământul Egiptului. Eu sunt Domnul Dumnezeul vostru.</span>
<span class="v-num v-35">35&nbsp;</span><span class="v LV19_35" data-id="LV19_35">Să nu faceţi nedreptate la judecată, la măsură, la cântărit şi la măsurătoare.</span>
<span class="v-num v-36">36&nbsp;</span><span class="v LV19_36" data-id="LV19_36">Cântarul vostru să fie drept, greutăţile drepte, efa dreaptă şi hinul drept. Eu sunt Domnul Dumnezeul vostru, Care v-am scos din pământul Egiptului.</span>
<span class="v-num v-37">37&nbsp;</span><span class="v LV19_37" data-id="LV19_37">Să păziţi toate legile Mele şi toate orânduielile Mele şi să le pliniţi. Eu sunt Domnul Dumnezeul vostru".</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="LV18.html">&lt;</a>
<a class="home" href="index.html">=</a>
<a class="next" href="LV20.html">&gt;</a>
</div></div>
</body>
</html>