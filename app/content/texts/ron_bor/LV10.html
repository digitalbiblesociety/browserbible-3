<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>LEVITICUL 10 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="LV.html">Biblia Ortodoxă Română Sinodală (2006)</a><a class="location" href="LV.html">LEVITICUL 10</a><a class="prev" href="LV9.html">&lt;</a>
<a class="home" href="index.html">=</a>
<a class="next" href="LV11.html">&gt;</a>
</div></div>
<div class="section chapter LV LV10 ron_bor ron " dir="ltr" lang="ron" data-id="LV10" data-nextid="LV11" data-previd="LV9">
<div class="c">10</div>
<div class="p">
<span class="v-num v-1">1&nbsp;</span><span class="v LV10_1" data-id="LV10_1">În vremea aceea cei doi fii ai lui Aaron, Nadab şi Abiud, luându-şi fiecare cădelniţa sa, au pus în ea foc, au turnat deasupra tămâie şi au adus înaintea Domnului foc străin, ce nu le poruncise Domnul.</span>
<span class="v-num v-2">2&nbsp;</span><span class="v LV10_2" data-id="LV10_2">Atunci a ieşit foc de la Domnul şi i-a mistuit şi au murit amândoi înaintea Domnului.</span>
<span class="v-num v-3">3&nbsp;</span><span class="v LV10_3" data-id="LV10_3">Iar Moise a zis către Aaron: "Iată ce a voit să spună Domnul când a zis: Voi să fiu sfinţit prin cei ce se vor apropia de Mine şi înaintea adunării a tot poporul preaslăvit". Iar Aaron tăcea.</span>
<span class="v-num v-4">4&nbsp;</span><span class="v LV10_4" data-id="LV10_4">Atunci a chemat Moise pe Misail şi Elţafan, fiii lui Uziel, unchiul lui Aaron, şi le-a zis: "Duceţi-vă de scoateţi pe fraţii voştri din locaşul cel sfânt şi-i duceţi afară din tabără!"</span>
<span class="v-num v-5">5&nbsp;</span><span class="v LV10_5" data-id="LV10_5">Şi aceştia s-au dus şi i-au scos în hitoanele lor afară din tabără, cum zisese Moise.</span>
<span class="v-num v-6">6&nbsp;</span><span class="v LV10_6" data-id="LV10_6">Iar lui Aaron şi fiilor lui, Eleazar şi Itamar, le-a zis Moise; "Capetele voastre să nu vi le descoperiţi şi veşmintele voastre să nu vi le sfâşiaţi, ca să nu muriţi şi ca să nu atrageţi mânia asupra obştii întregi. Dar fraţii voştri, toată casa lui Israel, pot să plângă pe cei arşi, pe care i-a ars Domnul.</span>
<span class="v-num v-7">7&nbsp;</span><span class="v LV10_7" data-id="LV10_7">Din uşa cortului adunării să nu ieşiţi, ca să nu muriţi, căci aveţi pe voi mirul de ungere al Domnului!" Şi s-a făcut drept cuvântul lui Moise.</span>
<span class="v-num v-8">8&nbsp;</span><span class="v LV10_8" data-id="LV10_8">Apoi grăind Domnul cu Aaron, a zis:</span>
<span class="v-num v-9">9&nbsp;</span><span class="v LV10_9" data-id="LV10_9">"Vin şi sicheră să nu beţi, nici tu, nici fiii tăi, când intraţi în cortul adunării sau vă apropiaţi de jertfelnic, ca să nu muriţi. Acesta este aşezământ veşnic în neamul vostru.</span>
<span class="v-num v-10">10&nbsp;</span><span class="v LV10_10" data-id="LV10_10">Ca să puteţi deosebi cele sfinte de cele nesfinte şi cele necurate de cele curate,</span>
<span class="v-num v-11">11&nbsp;</span><span class="v LV10_11" data-id="LV10_11">Şi ca să învăţaţi pe fiii lui Israel toate legile, pe care le-a poruncit lor Domnul prin Moise".</span>
<span class="v-num v-12">12&nbsp;</span><span class="v LV10_12" data-id="LV10_12">Iar Moise a zis către Aaron şi către fiii săi, Eleazar şi Itamar, care-i mai rămăseseră: "Luaţi prinosul de pâine, ce a rămas din jertfele Domnului, şi-l mâncaţi nedospit, lângă jertfelnic, că acesta este sfinţenie mare.</span>
<span class="v-num v-13">13&nbsp;</span><span class="v LV10_13" data-id="LV10_13">Să-l mâncaţi însă în locul cel sfânt, că aceasta este partea ta şi partea fiilor tăi din jertfele Domnului; aşa mi s-a poruncit mie de la Domnul.</span>
<span class="v-num v-14">14&nbsp;</span><span class="v LV10_14" data-id="LV10_14">Iar pieptul legănat şi spata ridicată să le mâncaţi la loc curat, tu şi fiii tăi şi casa ta împreună cu tine, că acestea sunt date să fie partea ta şi partea fiilor tăi din jertfele de izbăvire ale fiilor lui Israel.</span>
<span class="v-num v-15">15&nbsp;</span><span class="v LV10_15" data-id="LV10_15">Spata ridicată şi pieptul legănat să le aducă ei cu grăsime pentru ardere, legănându-le înaintea feţei Domnului, şi să fie acestea parte veşnică pentru tine şi împreună cu tine şi pentru fiii tăi şi pentru fiicele tale, cum a poruncit Domnul lui Moise".</span>
<span class="v-num v-16">16&nbsp;</span><span class="v LV10_16" data-id="LV10_16">Şi a căutat Moise ţapul de jertfă pentru păcat şi iată era ars. Şi s-a mâniat Moise pe Eleazar şi pe Itamar, fiii lui Aaron, care mai rămăseseră,</span>
<span class="v-num v-17">17&nbsp;</span><span class="v LV10_17" data-id="LV10_17">şi a zis: "Pentru ce n-an mâncat jertfa pentru păcat în locul cel sfânt? Că aceasta este sfinţenie mare şi vă e dată vouă, ca să ridicaţi păcatele obştii şi s-o curăţiţi înaintea Domnului.</span>
<span class="v-num v-18">18&nbsp;</span><span class="v LV10_18" data-id="LV10_18">Iată sângele ei nu s-a dus înăuntrul locaşului sfânt şi voi trebuia s-o mâncaţi în locul cel sfânt, cum mi s-a poruncit mie de la Domnul".</span>
<span class="v-num v-19">19&nbsp;</span><span class="v LV10_19" data-id="LV10_19">Aaron însă a zis către Moise: "Iată, astăzi şi-au adus ei jertfa lor pentru păcat şi arderea lor de tot înaintea Domnului şi, după cele ce mi s-au întâmplat, de aş fi mâncat astăzi jertfa pentru păcat, oare ar fi fost aceasta plăcut Domnului?"</span>
<span class="v-num v-20">20&nbsp;</span><span class="v LV10_20" data-id="LV10_20">Şi a auzit acestea Moise şi le-a socotit răspunsul îndreptăţit.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="LV9.html">&lt;</a>
<a class="home" href="index.html">=</a>
<a class="next" href="LV11.html">&gt;</a>
</div></div>
</body>
</html>