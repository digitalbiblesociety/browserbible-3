<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>FAPTE 5 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="AC.html">Biblia Ortodoxă Română Sinodală (2006)</a><a class="location" href="AC.html">FAPTE 5</a><a class="prev" href="AC4.html">&lt;</a>
<a class="home" href="index.html">=</a>
<a class="next" href="AC6.html">&gt;</a>
</div></div>
<div class="section chapter AC AC5 ron_bor ron " dir="ltr" lang="ro" data-id="AC5" data-nextid="AC6" data-previd="AC4">
<div class="c">5</div>
<div class="p">
<span class="v-num v-1">1&nbsp;</span><span class="v AC5_1" data-id="AC5_1">Iar un om, anume Anania, cu Safira, femeia lui, şi-a vândut ţarina.</span>
<span class="v-num v-2">2&nbsp;</span><span class="v AC5_2" data-id="AC5_2">Şi a dosit din preţ, ştiind şi femeia lui, şi aducând o parte, a pus-o la picioarele apostolilor.</span>
<span class="v-num v-3">3&nbsp;</span><span class="v AC5_3" data-id="AC5_3">Iar Petru a zis: Anania, de ce a umplut satana inima ta, ca să minţi tu Duhului Sfânt şi să doseşti din preţul ţarinei?</span>
<span class="v-num v-4">4&nbsp;</span><span class="v AC5_4" data-id="AC5_4">Oare, păstrând-o, nu-ţi rămânea ţie, şi vândută nu era în stăpânirea ta? Pentru ce ai pus în inima ta lucrul acesta? N-ai minţit oamenilor, ci lui Dumnezeu.</span>
<span class="v-num v-5">5&nbsp;</span><span class="v AC5_5" data-id="AC5_5">Iar Anania, auzind aceste cuvinte, a căzut şi a murit. Şi frică mare i-a cuprins pe toţi care au auzit.</span>
<span class="v-num v-6">6&nbsp;</span><span class="v AC5_6" data-id="AC5_6">Şi sculându-se cei mai tineri, l-au înfăşurat şi, scoţându-l afară, l-au îngropat.</span>
<span class="v-num v-7">7&nbsp;</span><span class="v AC5_7" data-id="AC5_7">După un răstimp, ca de trei ceasuri, a intrat şi femeia lui, neştiind ce se întâmplase.</span>
<span class="v-num v-8">8&nbsp;</span><span class="v AC5_8" data-id="AC5_8">Iar Petru a zis către ea: Spune-mi dacă aţi vândut ţarina cu atât? Iar ea a zis: Da, cu atât.</span>
<span class="v-num v-9">9&nbsp;</span><span class="v AC5_9" data-id="AC5_9">Iar Petru a zis către ea: De ce v-aţi învoit voi să ispitiţi Duhul Domnului? Iată picioarele celor ce au îngropat pe bărbatul tău sunt la uşă şi te vor scoate afară şi pe tine.</span>
<span class="v-num v-10">10&nbsp;</span><span class="v AC5_10" data-id="AC5_10">Şi ea a căzut îndată la picioarele lui Petru şi a murit. Şi intrând tinerii, au găsit-o moartă şi, scoţând-o afară, au îngropat-o lângă bărbatul ei.</span>
<span class="v-num v-11">11&nbsp;</span><span class="v AC5_11" data-id="AC5_11">Şi frică mare a cuprins toată Biserica şi pe toţi care au auzit acestea.</span>
<span class="v-num v-12">12&nbsp;</span><span class="v AC5_12" data-id="AC5_12">Iar prin mâinile apostolilor se făceau semne şi minuni multe în popor, şi erau toţi, într-un cuget, în pridvorul lui Solomon.</span>
<span class="v-num v-13">13&nbsp;</span><span class="v AC5_13" data-id="AC5_13">Şi nimeni dintre ceilalţi nu cuteza să se alipească de ei, dar poporul îi lăuda.</span>
<span class="v-num v-14">14&nbsp;</span><span class="v AC5_14" data-id="AC5_14">Şi din ce în ce mai mult se adăugau cei ce credeau în Domnul, mulţime de bărbaţi şi de femei,</span>
<span class="v-num v-15">15&nbsp;</span><span class="v AC5_15" data-id="AC5_15">Încât scoteau pe cei bolnavi în uliţe şi-i puneau pe paturi şi pe tărgi, ca venind Petru, măcar umbra lui să umbrească pe vreunul dintre ei.</span>
<span class="v-num v-16">16&nbsp;</span><span class="v AC5_16" data-id="AC5_16">Şi se aduna şi mulţimea din cetăţile dimprejurul Ierusalimului, aducând bolnavi şi bântuiţi de duhuri necurate, şi toţi se vindecau.</span>
<span class="v-num v-17">17&nbsp;</span><span class="v AC5_17" data-id="AC5_17">Şi sculându-se arhiereul şi toţi cei împreună cu el - cei din eresul saducheilor - s-au umplut de pizmă.</span>
<span class="v-num v-18">18&nbsp;</span><span class="v AC5_18" data-id="AC5_18">Şi au pus mâna pe apostoli şi i-au băgat în temniţa obştească.</span>
<span class="v-num v-19">19&nbsp;</span><span class="v AC5_19" data-id="AC5_19">Iar un înger al Domnului, în timpul nopţii, a deschis uşile temniţei şi, scoţându-i, le-a zis:</span>
<span class="v-num v-20">20&nbsp;</span><span class="v AC5_20" data-id="AC5_20">Mergeţi şi, stând, grăiţi poporului în templu toate cuvintele vieţii acesteia.</span>
<span class="v-num v-21">21&nbsp;</span><span class="v AC5_21" data-id="AC5_21">Şi, auzind, au intrat de dimineaţă în templu şi învăţau. Dar venind arhiereul şi cei împreună cu el, au adunat sinedriul şi tot sfatul bătrânilor fiilor lui Israel şi au trimis la temniţă să-i aducă pe apostoli.</span>
<span class="v-num v-22">22&nbsp;</span><span class="v AC5_22" data-id="AC5_22">Dar, ducându-se, slugile nu i-au găsit în temniţă şi, întorcându-se, au vestit,</span>
<span class="v-num v-23">23&nbsp;</span><span class="v AC5_23" data-id="AC5_23">Zicând: Temniţa am găsit-o încuiată în toată siguranţa şi pe paznici stând la uşi, dar când am descuiat, înăuntru n-am găsit pe nimeni.</span>
<span class="v-num v-24">24&nbsp;</span><span class="v AC5_24" data-id="AC5_24">Când au auzit aceste cuvinte, căpetenia pazei templului şi arhiereii erau nedumeriţi cu privire la ei, ce-ar putea să fie aceasta.</span>
<span class="v-num v-25">25&nbsp;</span><span class="v AC5_25" data-id="AC5_25">Dar venind cineva, le-a dat de veste: Iată, bărbaţii pe care i-aţi pus în temniţă sunt în templu, stând şi învăţând poporul.</span>
<span class="v-num v-26">26&nbsp;</span><span class="v AC5_26" data-id="AC5_26">Atunci, ducându-se, căpetenia pazei templului împreună cu slujitorii i-au adus dar nu cu sila, că se temeau de popor să nu-i omoare cu pietre.</span>
<span class="v-num v-27">27&nbsp;</span><span class="v AC5_27" data-id="AC5_27">Şi, aducându-i, i-au pus în faţa sinedriului. Iar arhiereul i-a întrebat,</span>
<span class="v-num v-28">28&nbsp;</span><span class="v AC5_28" data-id="AC5_28">Zicând: Au nu v-am poruncit vouă cu poruncă să nu mai învăţaţi în numele acesta? Şi iată aţi umplut Ierusalimul cu învăţătura voastră şi voiţi să aduceţi asupra noastră sângele Acestui Om!</span>
<span class="v-num v-29">29&nbsp;</span><span class="v AC5_29" data-id="AC5_29">Iar Petru şi apostolii, răspunzând, au zis: Trebuie să ascultăm pe Dumnezeu mai mult decât pe oameni.</span>
<span class="v-num v-30">30&nbsp;</span><span class="v AC5_30" data-id="AC5_30">Dumnezeul părinţilor noştri a înviat pe Iisus, pe Care voi L-aţi omorât, spânzurându-L pe lemn.</span>
<span class="v-num v-31">31&nbsp;</span><span class="v AC5_31" data-id="AC5_31">Pe Acesta, Dumnezeu, prin dreapta Sa, L-a înălţat Stăpânitor şi Mântuitor, ca să dea lui Israel pocăinţă şi iertarea păcatelor.</span>
<span class="v-num v-32">32&nbsp;</span><span class="v AC5_32" data-id="AC5_32">Şi suntem martori ai acestor cuvinte noi şi Duhul Sfânt, pe Care Dumnezeu L-a dat celor ce Îl ascultă.</span>
<span class="v-num v-33">33&nbsp;</span><span class="v AC5_33" data-id="AC5_33">Iar ei, auzind, se mâniau foarte şi se sfătuiau să-i omoare.</span>
<span class="v-num v-34">34&nbsp;</span><span class="v AC5_34" data-id="AC5_34">Şi ridicându-se în sinedriu un fariseu, anume Gamaliel, învăţător de Lege, cinstit de tot poporul, a poruncit să-i scoată pe oameni afară puţin,</span>
<span class="v-num v-35">35&nbsp;</span><span class="v AC5_35" data-id="AC5_35">Şi a zis către ei: Bărbaţi israeliţi, luaţi aminte la voi, ce aveţi să faceţi cu aceşti oameni.</span>
<span class="v-num v-36">36&nbsp;</span><span class="v AC5_36" data-id="AC5_36">Că înainte de zilele acestea s-a ridicat Teudas, zicând că el este cineva, căruia i s-au alăturat un număr de bărbaţi ca la patru sute, care a fost ucis şi toţi câţi l-au ascultat au fost risipiţi şi nimiciţi.</span>
<span class="v-num v-37">37&nbsp;</span><span class="v AC5_37" data-id="AC5_37">După aceasta s-a ridicat Iuda Galileianul, în vremea numărătorii, şi a atras popor mult după el; şi acela a pierit şi toţi câţi au ascultat de el au fost împrăştiaţi.</span>
<span class="v-num v-38">38&nbsp;</span><span class="v AC5_38" data-id="AC5_38">Şi acum zic vouă: Feriţi-vă de oamenii aceştia şi lăsaţi-i, căci dacă această hotărâre sau lucrul acesta este de la oameni, se va nimici;</span>
<span class="v-num v-39">39&nbsp;</span><span class="v AC5_39" data-id="AC5_39">Iar dacă este de la Dumnezeu, nu veţi putea să-i nimiciţi, ca nu cumva să vă aflaţi şi luptători împotriva lui Dumnezeu.</span>
<span class="v-num v-40">40&nbsp;</span><span class="v AC5_40" data-id="AC5_40">Şi l-au ascultat pe el; şi chemând pe apostoli şi bătându-i, le-au poruncit să nu mai vorbească în numele lui Iisus, şi le-au dat drumul.</span>
<span class="v-num v-41">41&nbsp;</span><span class="v AC5_41" data-id="AC5_41">Iar ei au plecat din faţa sinedriului, bucurându-se că s-au învrednicit, pentru numele Lui, să sufere ocară.</span>
<span class="v-num v-42">42&nbsp;</span><span class="v AC5_42" data-id="AC5_42">Şi toată ziua, în templu şi prin case, nu încetau să înveţe şi să binevestească pe Hristos Iisus.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="AC4.html">&lt;</a>
<a class="home" href="index.html">=</a>
<a class="next" href="AC6.html">&gt;</a>
</div></div>
</body>
</html>